CONTINUESPEECH
het på att efter årsskiftet närmare 2,5
milj. kg äpplen importerats, medan vi
samtidigt har cirka 11 milj. kg svenska
 äpplen kvar som genom importen
 icke går att sälja. Det är att märka
 att priset här icke spelar någon roll,
då importen av allt att döma äger rum
på konsignationsbasis. Huvudparten av
de äpplen som nu importerats kommer
från Italien, och av dessa äpplen har
vissa partier varit av uppenbart mycket
 svag kvalitet. Den italienska äppelexporten
 sker också i viss mån under
falsk varubeteckning i det man synes
sälja en rad olika, lågvärdiga sorter under
 beteckningen Jonathan. Såväl handeln
 som allmänheten har hittills förgäves
 protesterat mot dessa förhållanden.
 Man kan starkt ifrågasätta det rimliga
 i en ohämmad äppelimport och i
synnerhet en import av enklare sorter
och kvaliteter, när vi samtidigt inom
landet har sådana betydande kvantiteter
 frukt av god kvalitet. Jag vill i detta
sammanhang fästa statsrådets uppmärksamhet
 på att praktiskt taget samtliga
stora importländer av frukt i Europa
har någon form av begränsning av äppelimporten
 för att skydda den inhemska
 odlingen. Västtyskland har sålunda
 f. on. importstopp för italienska äpplen,
 Schweiz, Danmark m. fl. länder har
likaledes importstopp. England tillämpar
 global kvotering av äppel- och päronimporten
 från europeiska kontinenten.

Det göres alltid gällande att Sveriges
förpliktelser enligt GATT-avtalet skulle
tvinga oss att utlämna fruktodlingen.
Sådana länder som Västtyskland,
Schweiz m. fl. kan knappst åberopa
GATT-avtalets bestämmelser om  otillräcklig
 valutareserv såsom motiv för en
begränsning av fruktimporten. Våra internationella
 åtaganden torde därför
icke utgöra något absolut hinder för
oss att vidtaga åtgärder i syfte att förhindra
 en utarmning av den grupp som
har sin bärgning av fruktodlingen.

Då frukten realiter är en jordbruksgröda 
förefaller det orimligt att behandla
 denna odling annorlunda än
jordbruket i övrigt. Jag vill i detta sammanhang
 erinra om att den yrkesmässiga
 fruktodlingen upptager en areal
av cirka 6 000 hektar, att odlingen är
koncentrerad till mindre brukningsdelar
 och att näringen ur sysselsättnings-
och kommunal skattesynpunkt är av avgörande
 betydelse inom stora delar av
framför allt Kristianstads, Malmöhus
och Kronobergs län. Några oöverstigliga
svårigheter torde icke föreligga att inrangera
 fruktodlingen inom ramen för
jordbrukspolitiken eller i varje fall
applicera vissa delar av densamma på
fruktodlingen. Vid de förhandlingar,
som detta år kommer att föras angående
 en förnyad GATT-överenskommelse,
är det angeläget att fruktodlingen icke,
som fallet var 1950, ensidigt offras utan
att möjligheter skapas för den svenska
fruktodlingen att i likhet med fruktodlingen
 i flertalet andra importländer
erhålla skydd mot förödande import
under de tider av året då den inhemska
odlingen kan fylla konsumtionsbehovet.

Ett inrangerande av fruktodlingen
helt eller delvis inom ramen för den allmänna
 jordbrukspolitiken kräver mera
fullständiga statistiska data angående
näringens omfattning och struktur.
Krav på bättre och oftare återkommande
 siatistiska undersökningar har tidigare
 framförts av bl. a. 1951 års trädgårdsutredning
 och av statistiska centralbyrån.

För att öka fruktodlingens konkurrenskraft
 är det angeläget att rationaliseringsverksamheten
 inom  näringen
kan intensifieras. Härför erfordras utökade
 såväl ekonomiska som personella
resurser. Odlingen är här i största behov
 av en specialkonsulent för teknisk
rådgivning. I utlandet — Danmark, Holland
 m. fl. länder — har man sedan
många år haft specialkonsulenter för
den yrkesmässiga fruktodlingen, vilket
i hög grad ökat näringens konkurrenskraft.
CONTINUESPEECH