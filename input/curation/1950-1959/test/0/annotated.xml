<u>
<seg>
bete under många år, erhåller ordinarie
anställning. Vidare vill jag understryka
hur viktigt det är att man, när nya arbetsuppgifter
föres över på ett förvaltningsorgan
 — som fallet varit t. ex.
med brännoljebeskattningen — också
försöker förstärka personalen därstädes,
så att den på ett tillfredsställande
sätt kan fullgöra de nya arbetsuppgifter,
som pålägges den.
</seg>
<seg>
Herr talman! Jag har icke något yrkande
</seg>
</u>
<note>
Vidare yttrades ej. Utskottets hemställan
bifölls.
Punkterna 43—462
Vad utskottet hemställt bifölls.
Punkten 63
Provisorisk skatteersättning till kommunerna
m. m.
</note>
<note>
Kungl. Maj:t hade (punkt 68, s. 94—
96) föreslagit riksdagen att till Provisorisk
skatteersättning till kommunerna
m, m. för budgetåret 1955/56
anvisa ett förslagsanslag av 47 000 000
kronor.
</note>
<note>
I förevarande sammanhang hade utskottet
till behandling förehaft två
likalydande motioner, väckta den ena
inom första kammaren av herr Magnusson
m. fl. (I:89) och den andra inom
andra kammaren av herr Edström
m. fl. (II:130), i vilka yrkats att riksdagen
måtte a) antaga följande Förslag
till förordning angående upphävande
av förordningen den 1 juni 1951 angående
provisorisk skatteersättning i
anledning av ortsavdragsreformen (nr
568): Härigenom förordnas att förordningen
den 1 juni 1951 angående provisorisk
skatteersättning i anledning
av ortsavdragsreformen (nr 568) skall
upphöra att gälla i och med utgången
av år 1955; b) besluta att till Provisorisk
skatteersättning till kommunerna
m. m. anvisa ett förslagsanslag av
23 600 000 kr.
</note>
<note>
Utskottet hemställde, att riksdagen
måtte, med bifall till Kungl. Maj:ts förslag
samt med avslag å motionerna
I:89 och II:130, till Provisorisk skatteersättning
till kommunerna m. m. för
budgetåret 1955/56 anvisa ett förslagsanslag
av 47 000 000 kronor.
</note>
<note>
Reservation hade avgivits av fröken
Andersson samt herrar Skoglund i Doverstorp
och Staxäng, vilka ansett att
utskottet bort hemställa, att riksdagen
måtte
</note>
<note>
I. i anledning av Kungl. Maj:ts förslag
samt med bifall till motionerna
I:89 och II:130, i vad de avsåge medelsanvisningen,
till Provisorisk skatteersättning
till kommunerna m. m.
för budgetåret 1955/56 anvisa ett förslagsanslag
av 23 600 000 kronor;
</note>
<note>
II. med bifall till motionerna I:89
och II:130, i vad de icke behandlats
under I, antaga vid motionerna fogat
förslag till förordning angående upphävande
av förordningen den 1 juni
1951, nr 568.
</note>
<note>
Punkten föredrogs; och yttrade därvid:
</note>
<note type="speaker">
Herr EDSTRÖM (h):
</note>
<u>
<seg>
    Herr talman! När riksdagen år 1950
höjde de kommunala ortsavdragen, som
för övrigt stått oförändrade ända sedan
år 1928, innebar detta en icke obetydlig
minskning av det kommunala skatteunderlaget.
En följd härav blev att kommunerna
tvingades att vid ett i huvudsak
oförändrat utdebiteringsbehov höja
den kommunala utdebiteringen ganska
väsentligt. För att lindra denna skattehöjning
beslöt därför riksdagen i samband
med ändringen av de kommunala
ortsavdragen, att de utdebiteringshöjningar,
som översteg en krona per skattekrona,
skulle gäldas av staten. Det
statsbidrag som härigenom kom att
framräknas var avsett att utgå tills vidare
från och med den 1 januari 1952
med årligen lika stora belopp, alltså i
dag samma belopp som då.
</seg>
<seg>
I årets statsverksproposition beräk- 
</seg>
</u>