CONTINUESPEECH
Generalpoststyrelsen har föreslagit
att avgiften för tidningsbefordran skulle
 höjas med 30 procent. Kungl. Maj:t
har modifierat förslaget och föreslagit
en höjning med allenast 20 procent.
Motionärerna däremot anser att 10
procent är den riktiga höjningen. Vi
bör emellertid besinna att en höjning
med 20 procent inte ens täcker kostnadsökningen
 för denna postbefordran
 och att alltså det beräknade underskottet
 på densamma kommer att
ytterligare öka även med den taxehöjning,
 som skall vidtagas.

Men, säger man kanske, tidningarna
har ju en så stor kulturell mission att
fylla och är av sådan betydelse för den
politisk-demokratiska upplysningen, att
det är skäligt att statsmakterna påtar
sig det eventuellt ökade underskott på
postverkets tidningsbefordran, som
skulle uppkomma om taxehöjningen
begränsades till 10 procent. Ja, det beror
 naturligtvis på vilka krav man har
på postverket när det gäller förräntning
 och överskott. Kungl. Maj:t har
för sin del ansett att sådan som situationen
 är måste man ge avkall på kravet
 att erhålla det överskott, som beräknats
 i budgeten, och sålunda nöja
sig med ett överskott på 10 miljoner
kronor i stället för beräknade 35 miljoner.
 Då frågar jag kammarens ledamöter:
 Tycker ni att det är skäligt att
en så betydande rörelse som postverket
 inte skall beräknas ge tio miljoner
kronor i överskott? Vi skall komma
ihåg att med denna ytterligt stora rörelse
 behövs det en mycket obetydlig
kostnadsförskjutning för att de beräknade
 inkomsterna inte skall förslå att
täcka postverkets utgifter.

Med bifall till reservationen skulle
det inräknade överskottet på tio miljoner
 sänkas med ytterligare två miljoner
 till åtta miljoner. Då blir situationen
 naturligtvis ännu mera ohållbar
för postverket. Utskottet har inte funnit
 det möjligt att bifalla motionens
yrkande på denna punkt med hänsyn
just till nödvändigheten av att hålla
postverkets ekonomi på åtminstone en
sådan nivå, att skattemedel inte behöver
 tillgripas för att få rörelsen att gå
ihop.

Man skall inte överdriva den roll
som postbefordringsavgifterna spelar
för tidningarnas ekonomi. Ni behöver
inte för mig framhålla svårigheten att
få tidningarna att gå ihop. Jag äger
en tjugofemårig erfarenhet på det området.
 Men när man gör gällande att
höjningen av dessa postbefordringsavgifter
 skulle vara något som betyder
liv eller död för tidningarna, överdriver
 man ganska kraftigt. Det är inte
postbefordringsavgifterna som är orsaken
 till den eventuella tidningsdöden
eller upplagornas tillbakagång. Det är
andra och mycket större kostnadsposter
 som därvid är avgörande. Det
skulle bara behövas en sänkning av
papperspriserna med två eller tre öre
för att helt kompensera höjningen av
postbefordringsavgifterna.

Om jag för en mycket representativ
samling tidningar delar upp abonnemangsavgifterna
 på postbefordringsavgifter
 och utgivarmedel visar det sig
att utgivarmedlen, d. v. s. vad som
återstår sedan postbefordringsavgiften
är erlagd, ökat mycket kraftigt, i det
extremaste fallet 195 procent, från
1935 till 1952, under det att postbefordringsavgifterna
 stigit med högst 81
procent. Detta visar tydligt att det är
andra kostnadsposter som har föranlett
 den abonnemangsavgiftshöjning,
som kanske är den kraftigaste orsaken
till upplageminskningarna.

Med detta vill jag naturligtvis inte
undervärdera svårigheterna för tidningarna
 och önskvärdheten av att
man i görligaste mån möjliggör för
dem att fortsätta med sitt betydelsefulla
 värv. Men om detta skall ske på
bekostnad av postverkets ekonomi,
skjuter man väsentligt över målet. De
direkta bidragen för detta ändamål
från postverkets sida är i varje fall
CONTINUESPEECH