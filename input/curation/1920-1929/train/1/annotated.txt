CONTINUESPEECH som nu föreligger från bevillningsutskottet, just rör en åtgärd till lindrande
 av näringslivets betryck.

Som herrarne av betänkandet och de föreliggande motionerna finna,
ar det ett gammalt önskemål, som här har bragts inför riksdagen till förnyad
 omprövning. Det gäller att lätta skattebördan för dem, som under
dessa tider hava haft att bära denna börda i ett utomordentligt stort
omfång.

Under normala förhållanden har den omständigheten, att man icke
fått vid taxering till inkomst göra avdrag för även kronoutskylder, icke
kunnat betyda så mycket för den enskilde skattedragaren, men i samma
mån som skattesatserna hava vuxit och i samma mån som på samma
skattegrundval byggts upp allt flera och mera omfattande skatter, har
den omständigheten, att avdrag av ifrågavarande art icke få ske, kommit
 att innebära en allt hårdare orättvisa.

Principiellt sett, ställer sig ju utskottet icke avvisande emot tanken
på att man nu inför rätt till avdrag även för kronoutskylderna. Utskottet
 säger nämligen, att det ansett sig ”för närvarande icke böra
ingå på frågans principiella sida, vilken särskilt ifråga om den ojämnt
verkande krigskonjunkturskatten kunnat tarva beaktande.” Det är sålunda
 uteslutande av statsfinansiella skäl, som man ansett sig icke kunna
gå med på det yrkande, som i motionerna framställts. Emellertid tror
jag, att de allvarliga statsfinansiella betänkligheter, som resa sig emot
ett direkt bifall till motionerna, icke bort förhindra, att man åtminstone
 från utskottets sida föreslagit en skrivelse till Kungl. Maj:t
i ärendet. Jag vågar hoppas, att, trots den avvisande hållning, som bevillningsutskottet
 intagit till denna fråga, det dock skall finnas rum för
den förhoppningen, att Kungl. Maj:t skall taga upp frågan till närmare
beaktande och söka snarast möjligt för riksdagen framlägga ett förslag,
avseende sådan ändring, som i herr Jeanssons och min motion påyrkas.

Ju hårdare skattetrycket blir, desto hårdare trycka de ojämnheter
och orättvisor, som innefattas i vilket skattesystem det vara må, men
desto större måste omsorgen bliva att söka avlägsna dessa ojämnheter
och orättvisor, så långt det över huvud kan visa sig möjligt. Jag skall
med ett par siffror be att få belysa, huru hårt skatterna för närvarande
kunna komma att trycka näringsföretagen, delvis på grund av frånvaron
av bestämmelser om avdrag, sådana som här äro i fråga.

Under år 1918 hade ett företag i detta land en förlust på sin rörelse
av cirka 80,000 kronor. Följande år, 1919, visade samma företag en
vinst å 183,000 kronor. Resultatet av dessa båda års drift blev sålunda
en vinst å 103,000 kronor. Under det första av de båda här ifrågavarande
 åren uppgingo skatterna för företaget till c:a 643,000 kronor och
under det följande till c:a 707,000 kronor. Mot en vinst under båda
åren på 103,000 kronor står sålunda en skatt å sammanlagt 1,350,000
kronor i runt tal. Men, säger man, dessa skatter avse ju vinster under
tidigare år; för var och en, som känner näringslivets förhållanden, är
