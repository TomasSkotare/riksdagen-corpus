Lördagen den 20 maj, f. m. 67
Men man kan ändå icke komma ifrån, att man dock lägger dessa
prestationsskyldigheter på fastigheternas innehavare på sådant sätt,
att de näppeligen ens, på sätt kommunikationsministern förutsatte,
skulle genom att lämna ifrån sig fastigheterna komma ifrån denna
prestationsskyldighet. Ty det kan icke förnekas, att, som förslaget
ligger, har man gjort jordbruksfastigheternas innehavare till gisslan
för, att kostnaderna för entreprenad- eller andra upplåtelser skola
hållas inom lämpliga gränser. Jag kan icke kalla det för något annat
 än gisslan, när man bestämmer, att körlagsersättning och ploglagsersättning
 skola bedömas från fall till fall och i sista hand komma
 att avgöras av den av konungens befallningshavande enligt kommissionens
 förslag tillsatta ordföranden. Jag kan ej förstå saken på
annat sätt än att detta är lagt som ett medel i handen på samhället
att förekomma oskäliga ersättningar till dem, som åtaga sig dylikt
arbete på entreprenad. Man kan icke förneka, att dessa jordbruksfastigheters
 innehavare äro på så sätt ställda, att de utgöra en gisslan
 för, att kostnaderna skola hålla sig på en nivå, som är sådan, att
samhället kan helt och hållet bestämma storleken av ersättningen.
Herr finansministern var inne på vissa statistiska utredningar,
och han angav, till vilken procent kostnaderna i det ena och det
andra fallet skulle falla på den ena och den andra skattekategorien.
Jag var verkligen icke inne från början av hans anförande, men
Jag förmodar, att statsrådet till grund för sina beräkningar uppgav
någon viss tidpunkt. Och om detta var riktigt vid den tidpunkt,
som var utgångspunkten för statsrådet, får statsrådet medgiva, att
detta är ett förhållande, som kommer att ändras år från år. Ty
taxeringarna ske icke en gång för alla utan år från år. Och vi
veta, att dessa kunna ändra sig rätt betydligt. Jag vet icke heller,
om statsrådet i sina beräkningar om fastigheterna räknade med det
taxeringsvärde, som var åsatt före den i år skedda nya taxeringen,
eller om han grundade sig på uppgifter, som framkommit vid denna
nya taxering.
Herr Sköld var något inne på dessa förhållanden, och han sade,
så vitt jag kunde höra det till min plats, att om man var taxerad till
tusen kronor eller däröver finge man börja betala skatt ända ned
från grunden. Jag skall säga, att så har det varit en gång i tiden.
Det var så i början, när den nya väglagen kom till. Men det befanns,
att ett sådant sätt var oriktigt, och därför är det nu rätt många år,
sedan det ändrades så, att det endast är den beskattningsbara delen
av inkomsten, som deltager även i vägskatten. Och det är icke
riktigt, att det är annat än den beskattningsbara delen av inkomsten
som deltager i vägskatten, vilket också är fastslaget i reservanternas
förslag.
Här har nu sagts så mycket om skattegrunderna, att jag icke
skall vidare ge mig in på, vad som kan sägas för och emot saken.
Jag har den bestämda uppfattningen, att det är riktigt att ändra
skattegrunderna på sätt, som gjorts i reservationen, och därmed skall
jag låta mig nöja i den delen.
Nr 41.
Ang. lag
om allmänna
vägar på
landet.
(Forts.)
