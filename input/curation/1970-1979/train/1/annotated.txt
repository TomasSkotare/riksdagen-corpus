CONTINUESPEECH rekordhöjder. Det innebär att de investeringslån som bankerna, trots allt,
kan förmedla drabbas av så hög ränta att många skuldsatta företagare,
exempelvis jordbrukare, står inför likviditetskris och hotande konkurs.
Detta gäller särskilt de lantbrukare som har etablerat sig de senaste åren.
Många av dem, ja, de flesta, har fått sin ekonomiska kalkyl uppgjord eller
godkänd av lantbruksnämnderna. Den kalkylen håller inte längre, efter
räntehöjningen med 3,5-4 %. Därför måste dessa hårt drabbade lantbrukare
kunna räkna med stöd i sin prekära situation, och vi förväntar att regeringen
tar upp denna akuta fråga.

De restriktioner som riksbanken ålagt bankerna innebär också att dessa
måste ”sätta lapp på utlåningsluckan” eller köpa specialinlåningspengar från
kommuner och storföretag. Dessa pengars specialräntesatser ligger på en
onormalt hög nivå. Skall inte ett ”Ebberödssystem” råda kommer följaktligen
de som är i oundgängligt lånebehov att få betala fiolerna. Därtill
kommer en florerande grå lånemarknad som har ännu värre villkor. Jag
hoppas att riksbanken och statsmakterna skall göra en aktiv insats här för att
vi skall kunna råda bot på detta.

En för hög räntenivå är en farlig situation för prisstabiliteten. Vi kan
kanske ändå, herr talman, konstatera att inlåningsräntan också har stigit.
Det har t. o. m. varit ett visst räntekrig mellan bankerna. Man kan påstå att vi
har fått en ”sparlockande” ränta. Blir denna utveckling bestående kan det
tänkas att penningplaceringar söker sig från realvärde till finansplaceringar.

Jordbrukets normala investerings- och kapitalbehov har länge varit
angeläget. Även i år har finansutskottet haft att behandla en center- och
moderatmotion, som tar upp behovet av större emissionsram till landshypoteken.
Även utskottsmajoriteten understryker att lantbrukets behov av
långfristigt kapital är väl dokumenterat. Även om utskottet av principiella
skäl inte vill låsa riksbanken genom att ange preciserade summor — vilket man
önskade i centermotionen — så vill jag konstatera att behovet av obligationsökningen
är klart verifierat av utskottsuttalandet.

Det är därför med förvåning man läser den socialdemokratiska reservationen.
Där påstås egentligen motsatsen, nämligen att detta behov inte
föreligger och att investeringarna gått ned betydligt inom denna sektor. Ja,
herr talman, om man kan påvisa att investeringarna har gått ned, är jag
övertygad om att det beror på de kortfristiga driftsinvesteringarna. I
konjunkturstimulerande syfte infördes investeringsavdrag vid exempelvis
maskinköp. Avdragen gällde statsskatten. Dessa investeringar fick en rätt
kraftig ökning även inom lantbrukssektorn. Nu har dessa möjligheter tagits
bort, och investeringarna har också gått ned till mera normala proportioner i
detta hänseende. Men det är ju inte för detta hypoteksbankens krediter är
avsedda, utan det är för de långfristiga lantbruksinvesteringsbehoven, och de
kvarstår ännu starkare.

Alltjämt är lånekön när det gäller hypoteken omkring sex år. Det är ett
helt oacceptabelt förhållande för alla dem som står där och väntar i
sexmiljarderskön. I siffror ser kön ut så här: hypoteksbanken hade den 1 CONTINUESPEECH
