 
Riksdagens protokoll
Nr 134-135 4 december 1974
 
Debatter m. m.
Onsdagen den 4 december kl. 10.00
Sänkning av inkomstskatten, m. m. (forts.) ............+-+ 3
Sänkning av den allmänna pensionsåldern, m.m. .....s.ss 20
Pension och rätt till studiestöd för elever i särskola. ...... 118
Förbättring av socialförsäkringssystemet, m. M............. 121
Meddelande ang. enkla frågor:
nr 391 av herr Sellgren (fp) ang. besiktningsavgiften vid ren-
BIDKG SN a VAAN Us ANSER v IN bit RAS NINA GR RA NRA FREE 128
nr 392 av herr Andersson i Nybro (c) ang. nedläggningen
av bensinförsäljningsställen i glesbygder...........«128 
Onsdagen den 4 december kl. 19.30
Svar på interpellationer:
nr 118 av herr Boo (c) ang. ersättningen för skördeskador 129
nr 155 av herr Nilsson i Kristianstad (s) om ändrad hand-
läggning av ärenden angående miljöfarligt avfall ..... 131
Svar på fråga nr 359 av herr Hallenius (c) ang. remissbehandlingen
 av SIA:s betänkande om skolans inre arbete. .... 133
Svar på interpellationer:
nr 153 av fru Frenkel (fp) om ökad vidareutbildning av sjuk-
BR OUBF ERE SN OL Sänk NE pa br RR dee dre BE ee 134
nr 157 av fröken Pehrsson (c) om ökat antal behöriga lärare
0 MOE ERNIE 4 EL Lenas ENN Rp RrREk ANNE 139
Svar på enkel fråga nr 373 av herr Nordstrandh (m) om publicering
 av yttrandena över U 68-beredningens promemoria
FlÖRSKÖSFGFNITN: 555 2 eo oloty 0 kjöjp €viprend er VRENA RER RN 141
1 Riksdagens protokoll 1974. Nr 134-135
 
Nr 134-135
år 1974
Samtliga avgjorda ärenden
Onsdagen den 4 december kl. 10.00
Skatteutskottets betänkanden
Nr 54 ang. sänkning av inkomstskatten, m. m. ...........
Nr 55 ang. sänkning av sjömansskatten, m. m
 
Socialförsäkringsutskottets betänkanden
Nr 33 ang. sänkning av inkomstskatten. ............ssses
Nr 32 ang. förbättrade folkpensionsförmåner och lagstadgad
sänkning av den allmänna pensionsåldern .......ssssssess
Justitieutskottets betänkanden
Nr 34 ang. ändring i lagen om fastighetsdomstol, m. m....
Nr 35 ang. förslag till lag om försöksverksamhet med avfattande
 av dom och slutligt beslut i tvistemål enligt formulär
Socialförsäkringsutskottets betänkanden
Nr 34 om omprövning av frågan om pension och rätt till studiestöd
 för: elevér 4:slkekolt. :==< avis. = susen rise
Nr 35 ang. viss ändring i reglerna för beräkning av arbetsgivares
 socialförsäkringsavgifter Mm. M.........sssssssssrsrer
Nr 36 ang. förbättring av socialförsäkringssystemet, m. m. .
20
118
118
 
 
 
Nr 135
Onsdagen den 4 december
KI. 19.30
Förhandlingarna leddes av fru tredje vice talmannen.
$ 1 Ang. ersättningen för skördeskador
Herr jordbruksministern LUNDKVIST erhöll ordet för att besvara herr
Boos (c) den 16 oktober framställda interpellation, nr 118, och anförde:
Fru talman! Herr Boo har frågat mig om jag är beredd att vidta åtgärder
för att påskynda utbetalningen av ersättning för skördeskador och för
att få till stånd en individuell prövning av denna ersättning.
I stora delar av Norrland var vädret i somras ovanligt nederbördsrikt
under höbärgningen. I juli och augusti var de nederbördsfria dagarna
få och dessutom utspridda under perioden. De dåliga bärgningsförhållandena
 ledde till kvalitetsförsämringar av höet. I vissa fall måste höet
kasseras.
I det läget påbörjade berörda myndigheter undersökningar om vilka
åtgärder som kunde vidtas från samhällets sida för att hjälpa de skadedrabbade
 jordbrukarna. Regeringen har därefter beslutat att särskilda
ersättningsberäkningar skall göras inom ett tillfälligt skadeområde som
omfattar de fem nordligaste länen. Det blir därmed möjligt att inom
detta område betala ut skördeskadeersättningar före december månads
utgång.
Sedan mitten av september har skördevädret varit ogynnsamt i hela
landet. Detta förhållande har i förening med sen mognad av skörden
lett till att delar av denna inte kunnat bärgas inom vissa områden. Den
obärgade arealen varierar starkt mellan olika gårdar. Regeringen har därför
beslutat att obärgad areal av spannmål och våroljeväxter tillfälligt skall
beaktas individuellt över hela landet samt att statistiska centralbyrån
efter samråd med skördestatistiska nämnden, statens jordbruksnämnd
och lantbruksstyrelsen skall avgöra om obärgade arealer även av potatis
och sockerbetor skall beaktas individuellt.
Herr BOO (c):
Fru talman! Jag tackar jordbruksministern för svaret på min interpellation.

När interpellationen väcktes vid höstriksdagens början var skördesituationen
 mycket dyster, särskilt i mellersta och norra Sverige. I flera
områden och för många enskilda jordbrukare var skördekatastrofen redan
då ett faktum och stora värden raserade. Väderleken senare under hösten
och därmed skördemöjligheterna har inte nämnvärt ändrat denna bild
9 Riksdagens protokoll 1974. Nr 134-135
Onsdagen den
4 december 1974
Ång. ersättningen
för skördeskador
129
Nr 135
Onsdagen den
4 december 1974
Ång. ersättningen
för skördeskador
130
utan fastmer markerat skördekatastrofen.
Det minskade skördeutfallet måste beklagas med tanke på global livsmedelsförsörjning.
 Vårt lands förutsättningar att bidraga med spannmål
till FN:s livsmedelsfond har därmed något reducerats.
Här hemma har den uppkomna skördesituationen skapat stora problem
för många enskilda jordbrukare. Självklart är det den ekonomiska situationen
 och möjligheterna att klara därmed sammanhängande problem
som är den primära svårigheten. Men därtill kommer ett psykologiskt
tryck inför svårigheterna och försämrade möjligheter till framtidsplanering.
 Årets situation med fortfarande oröjda och oplöjda fält kommer också
att försämra möjligheterna till en god skörd nästa år.
Mina direkta frågor gällde, som framgått av jordbruksministerns svar,
behovet av individuell prövning samt skyndsam utbetalning av ersättningen.
 Redan tidigt under hösten stod det klart att ojämnheten i fråga
om skador var stor från trakt till trakt och från gård till gård och att
det var nödvändigt att komplettera provruteuppskattningen med individuell
 prövning. Jag noterar därför med tillfredsställelse jordbruksministerns
 positiva svar i detta avseende. Likaså vill jag notera den redovisning
 som görs i svaret beträffande behandlingen och utbetalningen
av ersättning för skördeskador på hö i de fem nordligaste länen.
Men nu är det angeläget för de skördeskadedrabbade lantbrukarna att
bedömningen av skadorna kan ske så snabbt som möjligt och att skördeskadeersättningen
 kan komma dem till handa utan tidsutdräkt. Många
jordbrukare har tänkt sig att med skördelikviden betala skulder på kanske
såväl utsäde som konstgödsel och andra investeringar för produktionen.
Unga jordbrukare har ofta en särskilt besvärlig situation vad beträffar
driftskrediterna. Det rör sig här om stora värden.
När det gäller skördeutfallet i de olika länen synes mitt hemlän, Kopparbergs
 län, vara särskilt hårt drabbat. Enligt den färska statistiken över
normskörd och aktuell skörd beträffande fodersäd per hektar bärgad skörd
ligger Kopparbergs län i botten. Utfallet i fråga om korn är enligt den
redovisningen 2010 kg per hektar mot medeltalet för landet på 3 960
kg. Motsvarande siffror för havre är 1380 kg per hektar i Kopparbergs
län mot 3 820 kg som medeltal för landet. Omsätter man det här i ett
försök att beräkna den obärgade skörden, kommer man fram till en siffra
mellan 45 och 50 procent.
Detta visar att läget är mycket pressat för Dalarnas jordbrukare, men
självfallet är problemen lika stora för andra företagare i branschen, var
de än är tillfinnandes. Det skulle därför vara av värde, om jordbruksministern
 utöver sitt positiva svar ville lova att han skall medverka till
att skördeskadeersättningarna utbetalas snarast möjligt.
Till sist vill jag betona värdet av att även obärgade arealer av potatis
och sockerbetor beaktas individuellt.
Fru talman! Än en gång tack för svaret på min interpellation.
 
 
Herr jordbruksministern LUNDKVIST:
Fru talman! I det här sammanhanget har man ju två intressen att
försöka tillgodose, nämligen dels att få en så rättvis utbetalning av ersättningarna
 som möjligt, dels att få en så snabb utbetalning som möjligt.
Vad beträffar höskörden och den nordligaste delen av landet såg man
tidigt vad som var på färde och hade möjligheten att med en mera generell
metod få snabba utbetalningar till stånd. När det gäller vad som hände
med skörden i övrigt i landet kom man senare till klarhet om vad det
skulle komma att betyda. Det blev därmed också, som herr Boo har
sagt, nödvändigt att göra en mera individuell prövning, som av naturliga
skäl blir omständligare. Det gör att det dröjer litet längre, innan man
får fram underlaget för de utbetalningar som man önskar göra.
Utöver vad jag sade tidigare vill jag bara tillägga att man kommer
att sätta in alla de resurser som vi har tillgång till för att utbetalningarna
skall kunna ske så snabbt som möjligt.
Herr BOO (c):
Fru talman! Jag vill bara notera i anslutning till jordbruksministerns
senaste inlägg att det är värdefullt att de anförda synpunkterna blir beaktade.
 Jag noterar också det hoppingivande i beskedet att ersättningarna
så snart som möjligt skall nå de skördeskadedrabbade jordbrukarna.
Överläggningen var härmed slutad.
$ 2 Om ändrad handläggning av ärenden angående miljöfarligt
avfall
Herr jordbruksministern LUNDKVIST erhöll ordet för att besvara herr
Nilssons i Kristianstad (s) den 13 november framställda interpellation,
nr 155, och anförde:
Fru talman! Herr Nilsson i Kristianstad har frågat mig om jag vill
medverka till sådana ändringar av miljöskyddslagen att berörda myndigheter
 skall kunna vidta åtgärder när uppenbara risker för miljöskador
föreligger av miljöfarligt avfall och att regeringens beslut skall vara slutgiltigt
 och inte kunna bli föremål för en helt ny handläggning hos andra
instanser.
Miljöskyddslagen har varit i kraft i drygt fem år och har som herr
Nilsson påpekar varit ett effektivt medel för att skydda miljön. Vissa
ändringar har skett under årens lopp för att anpassa lagen till skärpta
miljövårdskrav. Regeringen är medveten om att problem kan uppstå vid
tillämpningen av nuvarande lagstiftning beträffande kemiskt avfall. Om
sådana olägenheter skall kunna undanröjas erfordras bl. a. bättre möjligheter
 att lösa avfallshanteringens praktiska problem.
Den arbetsgrupp för avfallsfrågor som jag tillsatte i början av året och
som förra månaden avlämnade sitt betänkande har bl. a. lämnat förslag
Nr 135
Onsdagen den
4 december 1974
Om ändrad
handläggning av
ärenden angående
miljöfarligt avfall
131
Nr 135
Onsdagen den
4 december 1974
Om ändrad
handläggning av
ärenden angående
miljöfarligt avfall
132
i fråga om hanteringen av miljöfarligt avfall.
När remissbehandlingen av betänkandet skett kommer regeringen att
ta ställning till vilka ytterligare åtgärder som kan behöva vidtas i fråga
om miljöfarligt avfall.
Herr NILSSON i Kristianstad (s):
Fru talman! Jag får först framföra ett tack till jordbruksministern för
svaret på min interpellation.
Jag finner av svaret att den arbetsgrupp som statsrådet tillsatte i början
av året nu avlämnat förslag i bl. a. frågan om hanteringen av miljöfarligt
avfall och att regeringen, efter sedvanlig remissbehandling, kommer att
ta ställning till vilka ytterligare åtgärder som kan behöva vidtas i fråga
om miljöfarligt avfall.
Inför den förestående revisionen av lagen vill jag framföra den förhoppningen
 att man verkligen skärper bestämmelserna i miljöskyddslagen
 så att en frågas lösning inte skall kunna förhalas i det oändliga.
Enligt min uppfattning bör myndigheterna ha större befogenheter än
för närvarande att snabbt ingripa mot miljöfarligt avfall när stora risker
finns för miljöskador. De fall som under senare tid aktualiserats i debatten
understryker just detta. Erfarenheterna visar nämligen att bestämmelserna
 kan kringgås.
I min interpellation har jag anspelat på ett fall där kommun och
länsmyndighet fört en segdragen kamp för att få bort ett giftavfall, men
totalt misslyckats. Såväl hälsovårdsnämnd som länsstyrelse och naturvårdsverk
 bedömer avfallet som en klar risk för miljön och som en stor
fara för grundvattnet. Det har funnits möjligheter att forsla bort det kemiska
 avfallet och låta destruera eller deponera det på ett för myndigheterna
 godtagbart sätt. Ägare till giftavfallet har emellertid förhalat ärendet
 gång på gång. Att lagen medger manövrer av det slaget skapar inte
förtroende hos allmänheten för vår lagstiftning.
Det märkliga i sammanhanget är också att en statlig myndighet kan
skjuta på verkställigheten av ett regeringsbeslut. Man utgår ju från att
regeringens utslag skall vara slutgiltigt och inte som i det här fallet kunna
bli föremål för en helt ny handläggning hos andra instanser.
Jag förutsätter, fru talman, att man vid en översyn av lagen också
prövar det jag tog upp i den andra att-satsen, nämligen att regeringen
bör vara sista instans vars beslut inte kan omprövas eller förhalas vid
en ny process.
Överläggningen var härmed slutad.
 
 
$ 3 Ang. remissbehandlingen av SIA:s betänkande om skolans
inre arbete
Fru statsrådet HJELM-WALLÉN erhöll ordet för att besvara herr Hallenius”
 (c) i kammarens protokoll för den 19 november intagna fråga,
nr 359, och anförde:
Fru talman! Herr Hallenius har frågat mig om jag anser att urvalet
av kommuner som beretts tillfälle att avge yttrande över SIA-utredningen
 är tillfredsställande ur regional synpunkt när fem län ej är representerade.

Utredningens betänkande har remitterats direkt till 28 kommuner, bl. a.
de kommuner som deltagit i utredningens försöksverksamhet. Dessutom
har betänkandet remitterats till myndigheter och organisationer som vanligtvis
 inhämtar synpunkter från lokala organ. Så t. ex. inhämtar skolöverstyrelsen
 yttrande från länsskolnämnderna vilka i sin tur berett kommunerna
 tillfälle att inkomma med yttrande. Olika regioners synpunkter
på utredningen torde därför bli väl företrädda i remissomgången.
Jag vill i detta sammanhang upprepa vad jag tidigare uttalat, nämligen
att också andra än de som formellt utpekats som remissinstanser är välkomna
 med synpunkter på utredningsförslaget. Också sådana synpunkter
kommer att beaktas i den fortsatta beredningen. För att SIA-debatten
skall få ytterligare tid att utvecklas och fördjupas har remisstiden dessutom
 förlängts.
Herr HALLENIUS (c):
Fru talman! Jag tackar för svaret på min fråga.
SIA-utredningen om skolans inre arbete är en stor och omfattande
utredning, vars förslag innebär betydande förändringar i kommunernas
uppgifter på skolans område såväl organisatoriskt som ekonomiskt.
Jag har ställt denna fråga för att därmed rikta uppmärksamheten på
vikten av att urvalet av kommuner som bereds tillfälle att yttra sig över
SIA-utredningen även ur regional synpunkt är tillfredsställande. När fem
län, Kristianstads, Blekinge, Gotlands, Värmlands och Skaraborgs län,
ej är representerade anser jag att urvalet ur regional synpunkt ej är tillfredsställande.
 Det är nog inte bara i Skaraborg som vi blivit förvånade
över detta förhållande. När 28 kommuner beretts möjlighet att yttra sig,
hade det då inte varit möjligt att öka antalet så att de olika länen blivit
representerade?
De kommuner som beretts tillfälle att yttra sig har en betydligt längre
tid för att avge yttrande än de kommuner som är underremissinstanser.
Det ger dem möjlighet och tid att diskutera igenom kommunens förutsättningar
 att genomföra SIA-utredningens förslag men också att få
en bred diskussion inom kommunen.
Statsrådet hänvisar i svaret till att kommunerna genom länsskolnämnderna
 har beretts tillfälle att yttra sig. Jag är överens med statsrådet
om att det är värdefullt att så många kommuner som möjligt får tillfälle
Nr 135
Onsdagen den
4 december 1974
Ang. remissbehandlingen
 av SIA:s
betänkande om
skolans inre arbete
133
Nr 135
Onsdagen den
4 december 1974
Om ökad vidareut-
bildning av
Sjuksköterskor
134
att framföra sina synpunkter. Men de är underremissinstanser, och det
innebär att dessa kommuner har haft mycket kort tid för att yttra sig
och att de därför inte kan jämföras med de kommuner som får yttra
sig direkt. Förlängningen av remisstiden till den 1 juni understryker detta
ytterligare.
För att få ett bättre underlag för att bedöma våra kommuners möjligheter
 att genomföra SIA-utredningens förslag vädjar jag till statsrådet
att överväga möjligheten att få en bättre regional fördelning än den som
nu är. Hänvisningen till att även andra än de som formellt utpekats
som remissinstanser är välkomna med synpunkter uppfattas nog inte
av kommunerna så att de lägger ned lika mycket arbete som de kommuner
gör som har direkt utsetts till remissinstanser.
Överläggningen var härmed slutad.
$ 4 Om ökad vidareutbildning av sjuksköterskor
Fru statsrådet HJELM-WALLÉN erhöll ordet för att besvara fru Frenkels
 (fp) den 13 november framställda interpellation, nr 153, till herr utbildningsministern,
 och anförde:
Fru talman! Fru Frenkel har frågat chefen för utbildningsdepartementet
 vilka åtgärder han ämnar vidta för att samordna utbildnings- och
hälso- och sjukvårdsplaneringen, för att ett centralt kösystem införes
och för att öka vidareutbildningskapaciteten så att tillräckligt antal sjuksköterskor
 kan få sin vidareutbildning. Enligt fastställd ärendefördelning
ankommer det på mig att besvara interpellationen.
I proposition 1968:66 (SU 1968:108, rskr 1968:259) angående vidareutbildning
 av sjuksköterskor anförde departementschefen att ”pågående
verksamhet med sikte på effektivisering och rationalisering inom sjukvården
 kan komma att väsentligt förändra personalstrukturen inom vårdområdet.
 Detta kan i sin tur komma att väsentligt påverka det kvantitativa
 behovet av sjuksköterskor oeh det kan inte uteslutas att även
frågor om sjuksköterskeutbildningens utformning inom inte alltför lång
tid på nytt aktualiseras.”
I samband med den kommande propositionen om högskoleutbildningen
 kommer regeringen att för 1975 års riksmöte redovisa sin syn på
vissa kortare vårdutbildningar.
Under våren 1974 har socialstyrelsen, Landstingsförbundet, Svenska
kommunförbundet och Svensk sjuksköterskeförening i samarbete med
Sjukvårdens och socialvårdens planerings- och rationaliseringsinstitut låtit
 genomföra en undersökning om bemanningssituationen för sjuksköterskor
 i öppen hälso- och sjukvård. Undersökningen har omfattat drygt
20 000 tjänster för vilka uppgifter har infordrats bl. a. angående tjänstetyp,
sysselsättningsgrad och längd av yrkeserfarenhet. Resultatet av undersökningen
 bör kunna ge en säkrare uppfattning om den aktuella sjuk-
 
 
sköterskesituationen och därmed även ett bättre underlag för ställnings—  Nr 135
tagande till dimensionering m. m. av sjuksköterskeutbildningen. Onsdagen den
Enligt beslut av 1968 års riksdag har riktlinjer för dimensioneringen 4 december 1974
av vidareutbildningen av sjuksköterskor fastlagts. När frågan om dimenI 
sioneringen behandlades av 1973 års riksdag (proposition 1973:1 bilaga Om ökad vidareut10,
 UbU 1973:5, rskr 1973:72) fann riksdagen ingen anledning att ändra = bildning av
dessa riktlinjer. Med utgångspunkt i dessa riktlinjer har nu balans upp=  sjuksköterskor
nåtts mellan antalet grundutbildade och vidareutbildade sjuksköterskor.
Det antal terminskurser inom vidareutbildningen som riksdagen beslutat
 om har inte kunnat komma till stånd. För läsåren 1969/70-1973/74
anvisade riksdagen medel till 996 terminskurser varav 890 kunde anordnas.
 Inte heller har det av skolöverstyrelsen medgivna antalet elevplatser
 vid de olika skolorna tagits i anspråk. För innevarande läsår har
medel anvisats för 260 terminskurser. Härtill kommer ytterligare 13 terminskurser,
 som omfördelats från grundutbildning till vidareutbildning
efter framställning från skolöverstyrelsen. Efter vad jag har erfarit kommer
 dock högst 260 terminskurser att kunna anordnas.
I syfte att uppnå bättre kapacitetsutnyttjande har en arbetsgrupp inom
socialstyrelsen, vari ingått representanter för skolöverstyrelsen, sjukvårdshuvudmännen
 och Svensk sjuksköterskeförening, nyligen till socialstyrelsen
 överlämnat en rapport om bl. a. utnyttjandet av utbildningsplatser
 i vidareutbildningen. Inom Landstingsförbundet pågår en inventering
 av tillgängliga praktikplatser.
Jag vill erinra om att riksdagen tidigare i år (proposition 1974:1 bilaga
10, UbU 1974:8, rskr 1974:92) mot bakgrund av tidigare erfarenheter
beträffande utnyttjandet av kurser och elevplatser inom vidareutbildningen
 inte fann det motiverat att förorda en ytterligare ökning av vidareutbildningskapaciteten
 utöver vad Kungl. Maj:t hade förordat för innevarande
 budgetår. Jag avser att lägga fram förslag om kapaciteten för
nästa budgetår i 1975 års budgetproposition.
Som framgår av proposition 1974:1 har Landstingsförbundet i skrivelse
till Kungl. Maj:t den 23 maj 1973 framhållit att frågan om en eventuell
förändring av antagningsförfarandet till sjuksköterskeutbildningen bör
anstå i avvaktan på Kungl. Maj:ts ställningstagande till de förslag som
1968 års utbildningsutredning har angett. Departementschefen delade
denna uppfattning.
Sammanfattningsvis vill jag framhålla att vidareutbildningen av sjuksköterskor
 dimensionerats i enlighet med statsmakternas beslut samt att
frågan om antagningen till vårdutbildningar kommer att anmälas för riksdagen
 nästa år.
Fru FRAENKEL (fp):
Fru talman! Jag tackar för svaret på min interpellation.
Det innehåller i och för sig ingenting för mig nytt; det är en resumé
av vad som skett i riksdagen sedan propositionen angående vidareutbildningen
 togs år 1968. Men faktum kvarstår: behovet av vidareutbildade 135
Nr 135
Onsdagen den
4 december 1974
Om ökad vidareut-
bildning av
Sjuksköterskor
136
sjuksköterskor är mångdubbelt större än det antal som verkligen utbildas.
Och situationen ute på fältet är otillfredsställande — ja, synnerligen otillfredsställande.

Jag hade en debatt i ämnet med statsrådet Zachrisson för ett år sedan,
och han visade sig förstående för problemen. Men när nu ingenting har
skett för att lösa de här problemen under det år som gått ansåg jag mig
föranlåten att på nytt ta upp dem till diskussion.
Jag skulle faktiskt vilja peka på ett område inom sjukvården vars betydelse
 vi från den här talarstolen flera gånger har framhävt, nämligen
den öppna vården. Det finns en mycket utförlig statistik från år 1972
och prognoser fram till 1978 angående den. Man kan där läsa att av
distriktsskötersketjänsterna 81 stycken var helt obesatta år 1972. 142 ordinarie
 distriktssköterskor var utan kompetens. Dessa har alltså blivit
fast anställda därför att det inte har funnits andra möjligheter. Det riktiga
vore att låta dem som innehar tjänsterna genomgå vidareutbildning. 182
tjänster var besatta med vikarier utan kompetens. Det behövs alltså enligt
denna prognos 405 vidareutbildade sjuksköterskor för att alla platser inom
denna sektor av sjukvården skall bli besatta med kompetent personal.
Socialstyrelsen gjorde 1971 en rullande prognosundersökning, som kallades
 RUPRO 71, och där hade man planerat 542 nya tjänster som en
generell satsning på den öppna vården. Om en eventuell arbetstidsförkortning
 kan man läsa följande i RUPRO 71: ”Det kommer således att
i framtiden behövas allt fler personer för att upprätthålla samma arbetsvolym
 mätt i timmar. Härtill bör erinras om att det inte torde vara lika
lätt inom vårdområdet som inom andra samhällssektorer att genom rationaliseringar
 kompensera det eventuella produktionsbortfall som annars
skulle bli följden av förkortningen i arbetstid.”
Det behövs alltså på vårdområdet förhållandevis fler människor för
detta ändamål än på andra områden. Om man räknar med en S5-procentig
arbetstidsförkortning, behövs det för att täcka den ytterligare 219 tjänster
inom den öppna vården.
Vidare kan jag peka på att 379 skolsköterskor år 1972 inte hade någon
vidareutbildning. Mellan 1972 och 1978 skall 456 distriktssköterskor, 205
skolsköterskor och 83 företagssköterskor pensioneras. Alla dessa måste
också ersättas med vidareutbildade. När man summerar alla dessa tjänster
finner man att det är en ansenlig mängd sådana som behövs.
Problemet är alltså inte nytt, och det är mycket stort. Vi kan helt
kallt konstatera att vidareutbildningen inte har ökat i den takt som behövs
för att vi skall komma till rätta med förhållandena.
Men riksdagen har inte ens 1974, påpekar statsrådet, funnit det motiverat
 att förorda en ytterligare ökning av vidareutbildningskapaciteten.
Nej, tacka för det! På grund av brist på sökande har inte ens de kurser
som riksdagen beslutat om kunnat komma till stånd. Trots detta är det
många som har sökt till vidareutbildningsplatser men inte kommit med.
När jag sökt efter roten till det onda har jag funnit att det är intagningssystemet
 som inte fungerar.
 
 
Nu säger statsrådet att Landstingsförbundet i skrivelse har förklarat — Nr 135
att man inte vill ha någon förändring av intagningsförfarandet vad gäller Onsdagen den
sjuksköterskeutbildningen i avvaktan på Kungl. Maj:ts ställningstagande 4 december 1974
till det förslag som framlagts av 1968 års utbildningsutredning. Jagtycker =
att detta är den obotfärdiges förhinder. Man får inte krypa bakom nåOm  ökad vidareutgonting
 som eventuellt kommer att genomföras i framtiden. Det måste = bildning av
enligt min mening införas ett nytt intagningssystem nu. Jag ställer därför — sjuksköterskor
ånyo frågan: Vill statsrådet medverka till att det blir ett nytt intagningssystem
 genom en sorts kösystemsförfarande? Då skulle de kurser som
statsmakterna anordnar fyllas med sökande. Sedan man tillsatt dessa
utbildningsplatser kan man öka vidareutbildningskapaciteten, och då
hoppas jag att statsrådet vill medverka till detta.
Fru statsrådet HJELM-WALLÉN:
Fru talman! Jag skall inte tvista med fru Frenkel om hur situationen
ser ut just nu inom sjukvården. Jag konstaterar att det kanske är lämpligt
att avvakta resultatet av den utredning angående bemanningssituationen
på sjuksköterskeområdet som nu görs. Men jag vill ändå påpeka att situationen
 är sådan att i och med utgången av detta budgetår beräknas
ca 12 000 sjuksköterskor ha genomgått vidareutbildning. Detta motsvarar
ca 72 procent av dem som grundutbildats t. o. m. år 1973/74 och som
samtidigt fullgjort sex månaders praktik. Det innebär alltså att vad riksdagen
 sade 1968 om utbildningsbehovet har uppfyllts.
Visst har det varit svårigheter med att anordna kurserna, och man
kan hänvisa till många olika skäl för det. Det har varit brist på praktikplatser.
 Men här hoppas vi att det skall kunna bli en förbättring, eftersom
 Landstingsförbundet har tagit sig an det problemet i en särskild
utredning. I vissa fall har det varit brist på lärare och läkare, och ibland
har det varit brist på sökande, särskilt vad beträffar långtidsvården. Dessutom
 har det varit brist på samplanering. På den sista punkten — bristen
på samplanering — hoppas jag att det skall bli en förbättring genom de
konferenser som nu hålls med urbildningshuvudmännen.
Genom att tala om ett kösystem och ett annat intagningsförfarande
ökar man emellertid inte antalet vidareutbildningsplatser. Riksdagen
måste ju besluta hur stor vidareutbildningskapaciteten skall vara. Om
sedan riktlinjerna — som fallet har varit en tid — inte har kunnat följas,
får man försöka komma till rätta med bristerna. Men då skulle inte metoden
 att införa ett kösystem skapa någon lättnad. Tvärtom vore kösystemet
 just nu omöjligt, eftersom statsmakterna aldrig har sagt att
100 procent av de grundutbildade skall vidareutbildas, utan vad man
har talat om är ungefär 70 procent.
Det största problemet med arbetsmarknadssituationen för sjuksköterskor
 är att förvärvsintensiteten är så extremt låg. Jag har siffror som
visar att bara 34 procent av dem arbetar heltid. Det är naturligtvis angeläget
 att få ut de utbildade sjuksköterskorna på arbetsmarknaden. Mot
bakgrund av att enbart 34 procent är heltidsarbetande, skulle en ökning 137
Nr 135
Onsdagen den
4 december 1974
Om ökad vidareut-
bildning av
Sjuksköterskor
138
av den procentsatsen t. o. m. kunna innebära en risk för att utbildningskapaciteten
 kan komma att vara för stor.
Fru FRAENKEL (fp):
Fru talman! Statsrådet anser att vi skulle ha nått den utbildningskapacitet
 som riksdagen har förordat, om vi har kommit till ca 72 procent.
Det har sagts många gånger — och jag undrar om inte statsrådet själv
har gjort det vid något tillfälle — att riksdagen uttalade sig för att det
skulle vara en 70-procentig utbildningskapacitet.
Jag har bläddrat i alla utskottsbetänkanden och utlåtanden ända sedan
denna fråga kom upp i statsutskottets utlåtande nr 108 år 1968. Då hade
det väckts en motion om att man skulle följa utredningsförslaget att
vidareutbildningen skulle omfatta 70 procent av antalet årligen grundutbildade
 sjuksköterskor. Men utskottet skrev inte alls på det sättet; skrivningen
 är faktiskt litet grumlig, för det står så här:
”Svårigheterna att bedöma för hur många sjuksköterskor vidareutbildningen
 skall planeras ligger i öppen dag, och utskottet vill därför ansluta
sig till föredragande statsrådets uppfattning att man för närvarande inte
bör fixera någon siffra för vidareutbildningens dimensionering. Utskottet
förutsätter att man vid den avsedda riksplaneringen beaktar den betydelsefulla
 roll som vidareutbildningen av sjuksköterskor är avsedd att
spela.” Man har alltså inte satt upp något mål vid 70 procent eller däromkring.

Om jag inte minns fel förordade utredningen dessa 70 procent därför
att man tänkte sig att ungefär 30 procent av sjuksköterskorna skulle
gå till hemmen och inte vidareutbilda sig på grund av att de gifte sig
och fick barn. Men nu har ju den situationen ändrats, och de flesta
vill ha ett yrkesarbete efter giftermålet.
Vad riksdagen borde uttala var, att alla som har grundutbildning skulle
få vidareutbildning. Man borde klart ange det och inte skriva så här
luddigt som i utskottets betänkande. Jag hoppas att statsrådet vill medverka
 till att riksdagen kan göra ett sådant uttalande. Enligt min mening
är nämligen inte en sjuksköterska fullt utbildad förrän hon har fått sin
vidareutbildning.
Sedan säger statsrådet att ett kösystem inte skulle förbättra saken.
Det tror jag. När man nu anordnar kurser på olika ställen, så söker flera
personer till många specialiteter samtidigt. De kommer kanske in på
alla och måste säga återbud till alla utom en. Då hinner man inte fylla
på med nya. Det finns t. ex. inga ersättare som hinner skaffa barntillsyn
eller ordna för sig på annat sätt. Därför kan inte kurserna fullföljas för
att de inte blir fulltaliga.
Jag är övertygad om att med ett gemensamt kösystem där varje specialitet
 hade sin kö, så skulle det bli mycket enklare, för då sökte man
bara på ett ställe.
Det finns, tycker jag, ett fel till när det gäller vidareutbildningen. Har
en sjuksköterska en gång utbildat sig i en specialitet, så kan hon inte
 
 
söka en annan specialitet och få utbildning där. Jag tror att man här Nr 135
kan hitta orsaken till att det finns en del SJäKSKÖterskor Som är hemma Onsdagen den
och inte kommer ut i yrkesarbete. Låt oss säga att gn sjöksköterska flyttar 4 december 1974
med sin man -— det är ju oftast kvinnan som följer med när mannen
byter arbetsplats — till ett ställe där hon inte har möjlighet att få plats Om ökat antal
i sin specialitet. Då kan hon inte söka utbildning i en specialitet till. — behöriga lärare för
Detta är också en mycket stor brist i vidareutbildningen. vårdutbildning
Jag tycker alltså att vi måste ha ett kösystem av något slag för att
förbättra situationen och fylla de kurser som ges. Nu vet jag att en del
landsting tycker att man sköter sin utbildning så bra att man inte behöver
ett sådant system. Men att det hela fungerar tillfredsställande i enstaka
regioner får ju inte hindra att det blir ett bättre intagningsförfarande
i hela landet.
Fru statsrådet HJELM-WALLÉN:
Fru talman! Grunden till att vi är oeniga finns alltså i vad som uttalades
1968. När fru Frenkel säger att statsutskottet uttryckte sig otydligt men
ändå instämde med departementschefen, måste man se efter vad departementschefen
 anförde; där uttrycks det kanske litet tydligare.
Jag konstaterar att slutsatsen i departementschefens uttalande angående
 de 70 eller 100 procenten lyder så här: ”Mot denna bakgrund räknar
jag f.n. med att den årliga intagningen till vidareutbildningen i början
av 1970-talet kommer att vara lägre än utredningen förordat.” Utredningen
 sade alltså 70 procent; departementschefen säger att den lämpliga
nivån bör vara lägre. Vidareutbildningskapaciteten har ändå nått upp
till 72 procent. Då menar jag att man har uppfyllt innebörden i beslutet
1968.
Angående kösystemet vill jag säga att om det bara vore så enkelt att
det råder brist på sökande kunde jag förstå fru Frenkels poäng med
kösystemet. Men den enda specialiteten där det rått brist har varit långtidsvården,
 och inte heller där lär det längre finnas någon brist. Vi måste
alltså söka svårigheterna på något annat fält än just det fru Frenkel
pekar på.
Överläggningen var härmed slutad.
$ 5 Om ökat antal behöriga lärare för vårdutbildning
Fru statsrådet HJELM-WALLÉN erhöll ordet för att besvara fröken
Pehrssons (c) den 14 november framställda interpellation, nr 157, till herr
utbildningsministern, och anförde:
Fru talman! Fröken Pehrsson har frågat chefen för utbildningsdepartementet
 vilka åtgärder han är beredd vidta för att lärartjänsterna inom
vårdutbildningen skall kunna tillsättas med behörig personal. Enligt fastställd
 ärendefördelning ankommer det på mig att besvara interpellationen. 139
Nr 135
Onsdagen den
4 december 1974
Om ökat antal
behöriga lärare för
vårdutbildning
140
I propositionen 1966:1 (bil. 10 s. 320) underströk dåvarande departementschefen
 vikten av att tillförlitliga prognoser rörande personalbehov
och utbildningsbehov på vårdområdet snarast utarbetades inte bara med
hänsyn till nödvändigheten att säkerställa behovet av lärare utan också
med hänsyn till angelägenheten av en samlad bedömning av de samhälleliga
 insatser som behövs på området.
Då tillfredsställande lärarbehovsberäkningar ännu inte förelåg hösten
1973, uppdrog Kungl. Maj:t åt skolöverstyrelsen att inkomma med ett
utförligt underlag för den fortsatta dimensioneringen av samtliga lärarutbildningar
 inom vårdområdet. Skolöverstyrelsen har den 20 september
1974 redovisat vissa beräkningar över utbildningsbehovet budgetåren
1975/76-1980/81. Överstyrelsen framhåller att redovisningen inte utgör
någon egentlig prognos. Med hänsyn bl.a. till den begränsning i beräkningarna
 som skolöverstyrelsen har angett saknas enligt min mening
fortfarande förutsättningar för att bedöma lärarutbildningsbehovet på
sikt.
Skolöverstyrelsen har den 15 november 1974 i tillägg till sina anslagsframställningar
 för budgetåret 1975/76 redovisat resultatet av en enkätundersökning
 som överstyrelsen utfört hösten 1974 angående tjänstgörande
 skolledare och lärare på inrättade tjänster inom vårdutbildningen.
Mot bakgrund härav har skolöverstyrelsen hemställt om en tillfällig utökning
 av antalet platser i lärarutbildningen vid statens institut för sjuksköterskor
 budgetåret 1975/76.
Vid statens institut för högre utbildning av sjuksköterskor anordnas
innevarande budgetår bl. a. elva lärarkurser om tre terminer, tre fortbildningskurser
 avseende ämnesfördjupning om 19 veckor, en praktiskpedagogisk
 lärarkurs om 19 veckor samt en kompletteringskurs om 22
veckor för yrkeslärare. Det totala antalet elever i dessa kurser är ca 380.
Jag avser att lägga fram förslag om antalet utbildningsplatser för vårdyrkeslärare
 i budgetpropositionen 1975.
Fröken PEHRSSON (c):
Fru talman! Jag vill tacka statsrådet för svaret på min interpellation.
De senaste årtiondena har inneburit en omfattande utveckling på sjukvårdens
 område. Under den senaste tioårsperioden har antalet anställda
inom den offentliga sjukvården nästan fördubblats. Enligt Statistisk årsbok
 var antalet förvärvsarbetande inom sjukvården år 1965 119 400, år
1970 153 500 och år 1973 210 400.
Det ökade antalet förvärvsarbetande inom sjukvården har i sin tur
medfört ett ökat krav på utbildning av personal för olika arbetsuppgifter
på området. Gymnasieskolans införande har för landstingens del inneburit
kraftiga insatser på vårdlinjen och de gymnasiala specialkurserna inom
vårdsektorn. Ett starkt tryck finns bl. a. på att öka antalet elever i grund-
och vidareutbildning av sjuksköterskor.
De sjukvårdsplaner som nu föreligger och som tar sikte på att ge anvisningar
 om sjukvårdens inriktning och omfattning in på 1980-talet innebär
 bl. a. ökade personalbehov. Detta leder till ökade krav på utbild-
 
 
ningsinsatser när det gäller vårdlärarna.
Skolöverstyrelsen har vid olika tillfällen framhållit det ökade behovet
av vårdutbildning, och man har undersökt lärarsituationen på detta område.
 Både för år 1972 och 1973 har man då konstaterat en stor brist
på behöriga lärare. Senast i höstas kom SÖ fram till att det föreligger
en ökande brist på behöriga lärare. Den 15 oktober 1974 uppgick sålunda
bristen till 24,7 procent mot 22,9 procent i maj 1972. Jag kan också
nämna att i planeringsområde 4, som omfattar Västsverige plus Örebro
och Värmlands län, var bristen på behöriga vårdlärare i oktober i år vid
de landstingskommunala vårdskolorna och sjuksköterskeskolorna i
genomsnitt 32 procent. I mitt eget län, Älvsborgs, var bristen på behöriga
lärare 42 procent. Jag finner det därför helt nödvändigt att regeringen
snabbt åtgärdar detta behov.
Jag vill gärna tacka herr statsrådet för det utförliga svar jag fått. Statsrådet
 pekar i svaret på de initiativ som regeringen har tagit för att få
fram underlag för bedömningen av lärarbehovet på sikt men säger att
med ”hänsyn bl. a. till den begränsning i beräkningarna som skolöverstyrelsen
 har angett saknas enligt min mening fortfarande förutsättningar
för att bedöma lärarutbildningsbehovet på sikt”.
Statsrådet visar också på de kurser som pågår, och det är bra. Men
det jag väntar mig mest av är det som står i svarets sista mening, där
statsrådet säger: ”Jag avser att lägga fram förslag om antalet utbildningsplatser
 för vårdyrkeslärare i budgetpropositionen 1975.” Jag hyser stora
förhoppningar om att det förslaget kommer att innebära en betydande
utbyggnad av vårdyrkeslärarutbildningen. Om de planer som landstingen
har gjort upp och arbetar efter för att bygga ut sjukvården framöver
skall kunna följas, så måste det till ett ökat antal sjukvårdslärare.
Jag tror också det är helt nödvändigt att förlägga vidareutbildningen
till fler platser än som är föreslaget. För region 4, som jag tidigare nämnde,
är föreslaget fyra platser. Man får säkert en större uppslutning kring vidareutbildningen
 om man förlägger den till fler platser inom regionen. Vi
är väl också alla ense om att det behövs en ökad utbildning av personal
i vårdyrkena.
Till sist uttrycker jag den förhoppningen att en utbyggnad av vårdyrkeslärarutbildningen
 snabbt kommer till stånd, så att sjukvården inom
regionerna kan byggas ut på det sätt som landstingen har tänkt sig och
planerat för.
Överläggningen var härmed slutad.
$ 6 Om publicering av yttrandena över U 68-beredningens promemoria
 Högskolereform
Herr utbildningsministern ZACHRISSON erhöll ordet för att besvara
herr Nordstrandhs (m) i kammarens protokoll för den 26 november intagna
fråga, nr 373, och anförde:
Nr 135
Onsdagen den
4 december 1974
Om publicering av
yttrandena över
U 68-beredningens
promemoria
Högskolereform
141
Nr 135
Onsdagen den
4 december 1974
Om publicering av
yttrandena över
U 68-beredningens
promemoria
Högskolereform
142
Fru talman! Herr Nordstrandh har frågat mig om jag avser att bringa
de inkomna yttrandena över U 68-beredningens promemoria till offentlig
kännedom och i så fall hur och när.
Innehållet i yttranden över t. ex. en utrednings eller en berednings
förslag bringas normalt till offentlig kännedom genom att det sammanfattande
 redovisas i en proposition grundad på de avgivna förslagen. Jag
avser att tillämpa samma ordning i fråga om yttrandena över U 68-beredningens
 promemoria. Jag räknar med att en på bl. a. U 68:s och U 68beredningens
 förslag grundad proposition skall kunna föreläggas riksdagen
 våren 1975.
Herr NORDSTRANDH (m):
Fru talman! Jag ber att få tacka utbildningsministern för svaret.
Jag misstänker att herr Zachrisson har klart för sig att jag inte kommer
att förklara mig särskilt nöjd med svaret. Till att börja med är den handläggning
 som sker av U 68-förslaget från flera synpunkter inte normal.
Att hänvisa till något slags normalt handläggningssätt när det gäller att
bringa utredningars eller beredningars förslag till offentlig kännedom är
därför inte i detta fall så lyckat.
Jag menar att — den mycket allvarliga — diskussionen och debatten
kring U 68-förslaget inte bör ta slut i och med att tiden för inlämnande
av yttranden utgick den 1 december. För den fortsatta debatten och opinionsbildningen
 kan dessa yttranden komma att spela en mycket betydande
 roll. De måste då vara lättillgängliga.
Den parlamentariska U 68-beredningen, den s. k. sommarberedningen,
kom dessutom med ett förslag som inte fanns med i U 68. Remissvaren
på den nyheten har därför inte nått ut till allmänheten — för en nyhet
måste förslaget om regionsstyrelser försedda med stor administrativ och
styrande makt sägas vara. Det är som jag ser det av stort intresse att
till allmänheten föra ut remissinstansernas uppfattningar om denna
mycket betydande nyhet.
Inom departementet upprättade man när det gällde U 68:s huvudbetänkande
 en sammanställning över remissvaren, en bra sådan, som alltså
var tillgänglig för intressenter. Jag menar att man, åtminstone, skulle
kunna göra på samma sätt när det gäller de yttranden som inkommit
över sommarberedningens promemoria.
I promemorian sades det att den skulle ges allmän spridning, och så
har väl också skett. Samma spridning bör enligt mitt förmenande också
en sammanställning över remissvaren ges.
Min uppfattning är alltså att utbildningsministern bör ompröva sin
inställning och låta sammanställa yttrandena och hålla dem tillgängliga
för den opinion som är intresserad av att ta del av dem och som
vill fortsätta diskussionen tills propositionen har framlagts.
Herr utbildningsministern ZACHRISSON:
Fru talman! Jag håller med herr Nordstrandh om att det är viktigt
att debatten om universitet och högskolor och reformeringen av dem
 
 
fortsätter. Jag hoppas att vi skall få en kontinuerlig debatt om en, som
jag hoppas, rullande universitetsform som vi skall presentera för riksdagen
 i vår.
När det gäller frågan om tillgängligheten av yttrandena över beredningens
 promemoria vill jag säga att dessa yttranden är offentliga precis
som alla andra remissvar och tillgängliga på exakt samma sätt som andra
remissvar.
Herr Nordstrandh talar om den sammanställning som vi gjorde över
remissyttrandena om U 68. Men om yttrandena över U 68-beredningens
promemoria presenteras i en proposition, innebär det att de snabbare
kommer till offentlighetens kännedom än vad remissvaren på U 68 gjorde.
 Tiden från den 1 december till dess att vi framlägger propositionen
i riksdagen är, som herr Nordstrandh ju kan räkna ut med sin kännedom
om den nya konstitutionens bestämmelser, så kort att det skulle vara
inget värde att däremellan lägga in produktionen av en remissammanställning.

Herr NORDSTRANDH (m):
Fru talman! Det är riktigt att tiden är kort och att det hastar, men
med den arbetskapacitet som departementet besitter, inte minst på det
här området, skall det väl inte vara omöjligt att göra en sådan sammanställning.
 Många har ju blivit inskolade på det här ärendet under
de senaste sex, sju åren, så nog är det möjligt. Jag vidhåller att det
skulle ha en ganska avgörande betydelse för den fortsatta debatten —
som ändå kommer att pågå i några månader —om  man snabbt kunde
få ut en sammanställning av remissvaren.
Att de är offentliga handlingar, som man kan gå upp på departementet
för att studera och bläddra i är alldeles självklart, men herr Zachrisson
vill väl inte att vi skall organisera ett lämmeltåg av intressenter som
trängs i korridorerna och rycker i papperen. Jag tycker det vore bättre
att herr Zachrisson snabbt beslöt sig för att låta sammanställa yttrandena
i deras helhet — det rör sig ju inte om några samlade skrifter, utan bara
om en sammanställning av samma typ som yttrandena över U 68-beredningen.

Herr utbildningsministern ZACHRISSON:
Fru talman! Vi har, herr Nordstrandh, ett mycket öppet arbetssätt i
departementet. Därför kan jag hälsa alla välkomna dit som har behov
av att ta del av remissvaren.
Överläggningen var härmed slutad.
$ 7 Kammaren åtskildes kl. 20.27.
In fidem
BENGT LAMBE
/ Solveig Gemert
Nr 135
Onsdagen den
4 december 1974
Om publicering av
yttrandena över
U 68-beredningens
promemoria
Högskolereform
143
Nr 134-135 Förteckning över talare
år 1974 (Siffrorna avser sida i protokollen)
Onsdagen den 4 december kl. 10.00
Herr Aspling, socialminister 31, 65, 70, 72
” Carlsson i Vikmanshyttan (c) 35, 48, 61, 63, 68, 71
"Fredriksson (s) 54, 62, 64, 110
”— Fridolfsson (m) 92, 103, 104
Fälldin (c) 79, 87, 91
Gustavsson i Alvesta (c) 108
” Hagberg i Borlänge (vpk) 49, 61, 64, 69
” > Helén (fp) 84, 88
” Hyltander (fp) 6, 73
Fru Håvik (s) 100, 103, 104
Herr Krönmark (m) 82, 87
” Magnusson i Nennesholm (c) 97, 102, 104
"> Marcusson (s) 124, 127
” Mundebo (fp) 105
” > Nilsson i Kristianstad (s) 109, 120
”-— Olsson i Stockholm (vpk) 94, 102, 122, 126, 127
Palme, statsminister 76, 85, 89, 91
”— Ringaby (m) 44, 48, 70, 72
”— Signell (s) 118
Fru Troedsson (m) 3, 8
Herr Wärnberg (s) 7
Onsdagen den 4 december kl. 19.30
Herr Boo (c) 129, 131
Fru Frenkel (fp) 135, 138
Herr Hallenius (c) 133
Fru Hjelm-Wallén, statsråd 133, 134, 137, 139
Herr Lundkvist, jordbruksminister 129, 131
” Nilsson i Kristianstad (s) 132
”Nordstrandh  (m) 142, 143
Fröken Pehrsson (c) 140
Herr Zachrisson, utbildningsminister 141, 142, 143
144 GOTAB 74 8472 S Stockholm 1975
 
