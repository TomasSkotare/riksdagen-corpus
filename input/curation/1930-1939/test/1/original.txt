Lördagen den 15 april 1939. Nr 23. 31
Ang. räntesatsen å lån från fjäderfälånefonden. (Forts.)
jämförelsevis liten, såvida det inte skulle bli krig; i sådant fall finge man
rätta sig efter de inträffande förhållandena. Om nu, som sagt, finansministerr
själv säger, att en sådan provisorisk räntesänkning inte skulle strida något
nämnvärt emot det nu rådande systemet, tycker jag, att inte kammaren heller
 behöver genera sig för att även taga den risken att eventuellt ett annat
år nödgas sätta upp räntan igen till 4 procent.
Det har vidare sagts, att det är nödvändigt att en utredning göres om dessa
frågor. Hur många år ha vi inte käxat om denna utredning! Senast i fjol
skrev riksdagen och bad Kungl. Maj:t göra denna utredning. Men det gör
inte Kungl. Maj:t, och man skall inte skylla på utskottets representanter utan
på Kungl. Maj:t, att utredningen icke gjorts i tid. Vad som passar regeringen
 att göra, det gör den, men det som icke passar den, får man vänta
1 oändlighet på.
Herr Friggeråker: Herr talman! Debatten har ju redan pågått så länge
att man inte borde förlänga den ytterligare. Jag kunde dock inte underlåta
att begära ordet, då jag hörde hur herr Björnsson i sitt första anförande svämmade
 över med en del saker och ting som inte ha med denna fråga att göra.
Så t. ex. har väl inte Ebberöds bank något sammanhang med dessa utlåningsfonder,
 och på samma sätt är det med, skulle jag vilja säga, det sken av kristidsförhållande
 som också herr Björnsson gav fondernas rörelse. Ett sådant
betraktelsesätt är fullkomligt främmande för mig och samtliga lånesökande.
Jag har tidigare, herr talman, varit motionär just i dessa frågor. Det var
år 1935. Vad som gjorde att jag då väckte motion om räntenedsättning — jag
väcker sannerligen inga okynnesmotioner — var endast den synpunkten, att
just dessa utlåningsfonder tjänade ett allmännyttigt ändamål. Man borde sålunda
 visa de sökande största möjliga tillmötesgående, stöd och hjälp. Jag
skulle då vilja tillägga, att det gladde mig när jordbruksutskottet i sitt utlåtande
 det året gav ett visst stöd åt motionen. Man uppdrog åt Kungl. Maj:t
att med uppmärksamhet följa med lånemarknadens förändringar, och i den mån
det rådande låga ränteläget kunde utnyttjas för statens egen upplåning, d. v. s.
en mjukare anpassning efter ränteläget, skulle detta också komma dessa utlåningsfonder
 till godo för utlåningsräntans sänkning. Man yttrade då — jag
har inte glömt det, herr Björnsson — till lantbrukarna: »Om det inte passar
er att ha lån i dessa fonder, så var goda och lös in dem och inbetala edra krediter.>
 Det är vad som skett efter 1935. Jag tillhörde ett mejeriföretag, som
hade ett av de första lånen ur mejerilånefonden, och detta lån var då ett stöd,
icke blott därför att utlåningsräntan då var 4'!/, procent, vilket ungefär överensstämde
 med det allmänna ränteläget här i landet, utan även därför att det
var en viss trygghet för oss i andelsmejeriföretagen att få lån under sådana
förhållanden att räntan var stabil. Men det mejeri, vars styrelse jag tillhör.
stod några år senare inför nödvändigheten att företaga en avsevärd utvidgning
 på grund av ökad mjölktillgång, och denna ändring skulle draga en kostnad
 av 300,000 å 400,000 kronor. Vad skedde då? Ja, vi hade icke den
minsta fördel av att få dessa krediter av mejerilånefonden, utan vi måste vända
 oss till en enskild bank, och varför? Jo, därför helt enkelt, herr Björnsson,
att räntan i mejerilånefonden är en procent högre än i vanliga banker. Vad
tjänar det då till, vill jag fråga eder, ärade kammarledamöter, att ha fonder
som skola utgöra ett stöd från det allmänna och tjäna allmännyttiga ändamål,
men som absolut icke gagna dessa ändamål?
Då jag nu kommer att rösta för utskottsmajoritetens hemställan är det därför
 att jag vill att om man en gång har stipulerat, att dessa fonder skola tjäna
allmännyttiga ändamål, skola de icke få användas såsom ett ocker utan som
