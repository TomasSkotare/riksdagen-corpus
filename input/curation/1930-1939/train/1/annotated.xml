<note>
    § 5.
</note>
<note>
Å föredragningslistan fanns härefter upptaget bevillningsutskottets betänkande,
 nr 25, i anledning av Kungl. Maj:ts proposition med förslag till förordning
 angående giltighetstiden för vissa tullsatser.
</note>
<note>
I en den 28 februari 1936 dagtecknad, till bevillningsutskottet hänvisad
proposition, nr 122, hade Kungl. Maj:t under åberopande av propositionen bilagt
 utdrag av statsrådsprotokollet över finansärenden för samma dag, föreslagit
 riksdagen att antaga följande, vid propositionen fogade
</note>
<note>
Förslag
till
förordning angående giltighetstiden för vissa tullsatser.
</note>
<note>
Härigenom förordnas som följer:
</note>
<note>
Där i tulltaxan eller i författning om tillägg till tulltaxan särskild tullsats
är åsatt vara, som inkommer under viss del av året, skall, med ändring av
vad sålunda stadgats, tullsatsen erhålla giltighet under ifrågavarande del
av året oavsett den tidpunkt, då varan må anses hava inkommit.
</note>
<note>
Denna förordning träder i kraft dagen efter den, då förordningen enligt
därå meddelad uppgift utkommit från trycket i Svensk författningssamling,
men skall icke äga tillämpning å vara, som inkommit före ikraftträdandet.
</note>
<note>
Utskottet hemställde, att riksdagen måtte avslå Kungl. Maj:ts förevarande
proposition.
</note>
<note>
Vid betänkandet var fogad reservation av herrar Bärg, Björnsson, Hjalmarsson,
 Lövgren, Björklund, Olsson i Gävle, Ericson i Boxholm, Berg och Werner
i Hultsfred, vilka ansett, att utskottet bort hemställa, att riksdagen måtte, med
bifall till Kungl. Maj:ts förevarande proposition, antaga det vid propositionen
fogade förslaget till förordning angående giltighetstiden för vissa tullsatser.
</note>
<note>
Sedan utskottets hemställan föredragits, yttrade:
</note>
<note type="speaker">
Herr Hagberg i Malmö:
</note>
<u>
<seg>
    Herr talman! Principen i den nu föreliggande
kungl. propositionen är den, att man med denna anordning har velat skapa
jämställdhet mellan frihamnar och tullhamnar. Man har för importörerna
velat bereda möjlighet att importera över frihamn, om de det vilja, eller importera
 över tullhamn, om de det vilja. Detta arrangemang, som upptages i
den kungl. propositionen, har tillstyrkts av praktiskt taget alla de organisationer,
 myndigheter och institutioner, som blivit i tillfälle att yttra sig. Generaltullstyrelsen,
 kommerskollegium, rikets handelskamrar, Sveriges köpmannaförbund,
 grossistförbundet o. s. v. tillstyrka. Jag vill särskilt understryka,
 att traktatberedningen har uttalat sin anslutning till det föreslagna
tillvägagångssättet för åstadkommande av jämkning i bestämmelserna,
</seg>
<seg>
Nu säges det från majoritetens inom utskottet sida, att detta arrangemang
skulle innebära en risk för den svenska fruktodlingen. Den skulle komma i
ett i viss mån försämrat läge, därest riksdagen tillmötesgår Kungl. Maj:t i
detta hänseende. Jag har den bestämda uppfattningen, att dessa farhågor
äro oberättigade. Ty vad är det för frukt det gäller eller som skulle kunna
komma i betraktande i detta sammanhang? Jo, det är den frukt, som växer
och skördas på det södra halvklotet, äpplen och päron som växa i södra Afrika
 och i Australien. De skördas i mars månad och föras till Sverige, dit de
anlända under april och maj månader. Här lagras de, och all erfarenhet vi-
</seg>
</u>
