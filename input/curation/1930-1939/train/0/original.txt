Fredagen den 14 juni. Nr 42. 7
nr 372, i anledning av Kungl. Maj:ts i statsverkspropositionen gjorda framställning
 om anslag till oförutsedda utgifter.
 
Vid föredragning av sammansatta stats- och andra lagutskottets memorial
nr 6, i anledning av kamrarnas skiljaktiga beslut i fråga om ändrade grunder
för statsbidrag till distrikts- och dispensärvården, bifölls vad utskottet i detta
memorial hemställt, såvitt angick första kammaren.
Vid föredragning av sammansatta stats- och andra lagutskottets memorial
nr 7, angående ersättning till utskottets tjänstemän, bifölls vad utskottet i detta
memorial hemställt.
Anmäldes och bordlades statsutskottets memorial:
nr 167, angående statsregleringen för budgetåret 1935/1936; och
nr 168, i anledning av kamrarnas skiljaktiga beslut i fråga om Kungl.
Maj:ts proposition angående reglering av arbetstiden för viss statsanställd personal
 m. m.
Herr Reuterskiöld erhöll på begäran ordet och anförde: Herr talman! Att
jag Jämlikt min grundlagsenliga rätt vid bordläggningen av ett ärende begär
ordet beror därpå, att då det nu gäller statsutskottets memorial nr 167 — vilket
mot vanligheten inte är det sista ifrån statsutskottet — jag ville betona ett
par synpunkter med hänsyn till budgetarbetet. Jag tillät mig göra det även
förra året, men jag har i år en dubbel anledning.
I statsutskottets memorial 167 på sid. 10 står det, att »utskottet har ej
funnit annat att erinra mot Kungl. Maj:ts förevarande förslag än att inkomsttiteln
 — ”diverse inkomster — bör, för uppnående av erforderlig balans mela
 budgetens inkomst- och utgiftssida höjas med 169,250 kronor till 8,837,762
ronor».
Om man jämför detta uttalande med vad bevillningsutskottet uttalade i sitt
sista betänkande nr 68, som riksdagen redan behandlat, så finnas där vissa
punkter, som sammanstämma eller peka på varandra. I bevillningsutskottets
betänkande heter det, å sid. 9, sedan utskottet redogjort för vissa siffror, att
»enligt vad statsutskottet meddelat lär emellertid detta belopp» — det var
150,000 kronor — »kunna täckas genom att statsutskottet kommer att uppräkna
 inkomsttiteln diverse inkomster med sistnämnda belopp».
Med antecipation av detta hemställde bevillningsutskottet, att inkomst- och
förmögenhetsskatten skulle utgå efter samma skatteprocent som förut, och att
bevillningarna skulle beräknas till visst belopp. Nu infriar statsutskottet
denna förhoppning, som bevillningsutskottet uttalat, och höjer dessa diverse
inkomster med bland annat 150,000 kronor och därtill 19,250 kronor. Det visar,
att här förelegat ett gott samarbete mellan statsutskottet och bevillningsutskottet,
 och jag tror mig veta, att detta samarbete ägt rum framförallt genom den
nya budgetdeputationen.
Men jag måste säga, att även om ett sådant gott samarbete ägt rum utskotten
 emellan, är det inte alldeles detsamma för riksdagen och den sak det
nu gäller. Den siffra, varom nu är fråga, är ju en ren obetydlighet, men det
kunde vara på ett helt annat sätt, och under sådana förhållanden skulle jag vilja
än en gång stryka under önskvärdheten av att bevillningsutskottet och statsutskottet
 icke avgiva särskilda slutbetänkanden, bevillningsutskottet rörande
