<u>
<seg>
att det frivilliga sparandet — jag vill
poängtera att vad som avses är ett frivilligt
sparande — måste aktualiseras.
Detta är inte minst viktigt i nuvarande
kritiska situation — det gäller både vår
hemmamarknad och vår exportmarknad.
Därför vidhåller jag mitt yrkande.
</seg>
<note type="speaker">
Herr WEDÉN (fp):
</note>
<u>
<seg>
Herr talman! Jag måste säga att andan
i det anförande som herr Franzén
i Motala höll var ganska konservativ.
Herr Franzén tryckte starkt på en del
inslag i de remissyttranden som arbetsmarknadens
organisationer avgivit. Det
är klart att arbetsmarknadsorganisationerna
och deras frihet att träffa uppgörelser
är av mycket stor betydelse i
vårt samhälle. Men det är ändå på statsmakterna,
på regeringen och på riksdagen,
som det ankommer att fastlägga
själva förutsättningarna för hur arbetsmarknadens
parter skall agera, och
dessa förutsättningar har synnerligen
stor betydelse för de resultat som parterna
på arbetsmarknaden kommer till.
</seg>
<seg>
Jag tror alltså — liksom herr Berglund
— att det är nödvändigt att se
denna fråga i ett betydligt större perspektiv
än det som jag tyckte att herr
Franzén i Motala anlade. En utgångspunkt
för debatten borde enligt min
mening vara en klar insikt om den
stora betydelse som investeringarna inom
näringslivet har för det fortsatta
framåtskridandet här i landet. Denna
utgångspunkt finns emellertid knappast
för närvarande, anser jag, ty regeringen
och det socialdemokratiska partiet för
i detta avseende ett dubbelspråk. Trots
att man sagt att ett av de väsentliga
målen för den ekonomiska politiken —
t. ex. förra året — var att öka industriinvesteringarna
så blev ju det faktiska
resultatet en minskning. Minskningen
är inte så stor — en halv procent —
men det rör sig i alla fall om en minskning.
Och ser man till investeringarna
inom näringslivet totalt var minskningen
större, betydligt över 2 procent.
</seg>
<seg>
När vi i januari betonade dessa allvarliga
förållanden tedde de sig, i ljuset
av den då föreliggande statsverkspropositionen,
ändå något bättre än vad de
nu verkligen visat sig vara under 1967.
Men då vi pekade på det besvärliga
läget försvarade finansministern sig
med att investeringarna, som han sade,
hade stagnerat på en hög nivå. Det tycker
jag var en mycket klen tröst för ett
ekonomisk-politiskt misslyckande.
</seg>
<seg>
Nu är det väl uppenbart, sedan vi fått
ta del av kompletteringspropositionen,
att finansministern blivit mer oroad av
läget och hoppas på en uppgång av
industriinvesteringarna i år. Men prognosen
för utfallet av de totala näringslivsinvesteringarna
är fortfarande att
en ytterligare minskning skulle ske
under 1968.
</seg>
<seg>
Herr talman! Dessa förhållanden är
naturligtvis mycket allvarliga. I den reviderade
långtidsutredningen, som vi
nyligen fått taga del av, förs också ett
mycket utförligt resonemang om detta.
Jag skall inte gå in på dessa frågor i
detalj. I detta sammanhang räcker det
med slutsatsen i resonemanget, vilken
är: Skall vi kunna få en god produktivitetsutveckling
i näringslivet även
under 1970-talets första år och skall vi
kunna få en förbättrad tillväxttakt i
ekonomin, är det nödvändigt att industriinvesteringarna,
liksom de totala
näringslivsinvesteringarna, ökar. Långtidsutredningen
säger att redan en målsättning
på 4 procent kapacitetstillväxt
fram till 1975 — det är en ganska
blygsam målsättning — skulle kräva betydande
investeringsökningar även under
1960-talets senare år.
</seg>
<seg>
Som jag nyss anmärkte tycks finansministern
nu själv vara mer medveten
om riskerna med en fortsatt minskning
av näringslivsinvesteringarna. Han säger
att en fortsatt långsam utveckling
av näringslivets investeringar skulle
kunna försämra utgångsläget för 1970-talets
produktionsökningar och därmed
också minska utrymmet för tillväxten
</seg>
</u>