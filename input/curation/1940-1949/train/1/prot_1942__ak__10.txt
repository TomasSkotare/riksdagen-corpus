RIKSDAGENS PROTOKOLL.
1942. Andra kammaren. Nr 10.
 
 
Tisdagen den 3 mars.
Kl. 4 e. m.
$ 1.
Herr talmannen öppnade sammanträdet med följande ord: Mina damer och
herrar! Ledamoten av denna kammare Gustaf Arnemark har efter en tids
sjukdom avlidit. Han var sedan år 1919 anställd som järnvägsbokhållare hos
Järnvägsstyrelsen. Arnemark var en försynt och på sitt område kunnig man.
Hans verksamhet inom riksdagen, som han tillhört sedan 1933, ägnades de
ärenden, som behandlas av konstitutionsutskottet. Dessutom intresserade han
sig särskilt för de statsanställdas tjänsteförhållanden. Med klar blick för
deras krav ägde han också förmågan att giva uttryck åt sin uppfattning, sakligt
 och övertygande. Genom hans bortgång ha vi förlorat en god människa
och trofast kamrat.
Frid över hans minne.
Detta anförande åhördes av kammarens ledamöter stående.
Härefter föredrogs följande till kammaren inkomna dödsbevis:
Härmed intygas, att Gustaf Emil Arnemark avlidit samt att dödsorsaken,
enligt min uppfattning, varit den nedan angivna.
Enligt vad jag själv känner eller genom trovärdiga personer erfarit, inträffade
 dödsfallet å Radiumhemmet den 2 mars 1942 kl. 7.30 f. m., och var den
avlidnes ålder: 53 år 11 månader; civilstånd: gift; samhällsställning: riksdagsman;
 bostad: Stockholm, n:o 3 Hälsingehöjden.
Huvuddödsorsak: Lymphogranulomatosis maligna.
Stockholm den 2 mars 1942.
Elis Berven,
leg. läkare.
På hemställan av herr talmannen beslöt kammaren att jämlikt 8 28 riksdagsordningen
 till Konungen ingå med anmälan om den efter herr Arnemark
inom kammaren uppkomna ledigheten; och blev ett i sådant avseende på förhand
 uppsatt skrivelseförslag, som upplästes, av kammaren godkänt.
$ 2.
Justerades protokollen för den 24, den 25 och den 28 nästlidna februari.
$ 3.
Herr statsrådet Bergquist avlämnade Kungl. Maj:ts propositioner:
nr 88, angående anslag till skyddsläkemedel åt vissa kvinnor och barn; och
nr 89, angående befrielse för arrendatorn B. Landin från skyldigheten att
betala viss husröteersättning.
Dessa propositioner bordlades.
Andra kammarens protokoll 1942. Nr 10. 1
2 Nr 10. Tisdagen den 3 mars 1942.
$ 4.
Föredrogos var efter annan följande Kungl. Maj:ts å kammarens bord vilande
 propositioner; och hänvisades därvid till statsutskottet propositionerna:
nr 75, angående stat för luftfartsfonden för budgetåret 1942/43;
nr 78, angående anvisande åt tilläggsstat IT till riksstaten för budgetåret
1941/42 av anslag till remontering m. m.; och
nr 79, angående ändrade grunder för långtidstillägg åt vissa värnpliktiga;
till behandling av lagutskott propositionen, nr 80, med förslag till lag angående
 fortsatt giltighet av lagen den 30 december 1939 (nr 934) om tjänsteplikt,
m. m.;
till statsutskottet propositionerna:
nr 82, angående vissa ändringar av bestämmelserna rörande rekreationsresor
 för personal vid försvarsväsendet med tjänstgöringsort i Boden m. m.; och
nr 83, angående anslag till viss godsvagnsutrustning för statens järnvägar;
till bevillningsutskottet propositionerna:
nr 84, med förslag till förordning om fortsatt uppskov med ikraftträdandet
av föreskriven skatt å motorsprit; och
nr 85, med förslag till vissa ändringar i gällande tulltaxa m. m.;
till statsutskottet propositionen, nr 86, angående beredande av sjukvård i
Sverige åt barn från Finland; samt
till behandling av lagutskott propositionen, nr 87, med förslag till lag angående
 ändring i vissa delar av utsökningslagen, m. m.
$ 5.
Föredrogs och remitterades till behandling av lagutskott den på bordet liggande
 motionen nr 259 av herr Lif och Jonsson i Skutskär.
Vid härpå skedd föredragning av följande i anledning av Kungl. Maj:ts
proposition, nr 60, med förslag till lag om dyrtidstillägg under första halvåret
1942 å folkpensioner, invalidunderstöd och barnbidrag, m. m. avgivna motioner,
 nämligen nr 260 av herr Mattsson m. fl. och nr 261 av herr Nilsson i Göingegården
 m. fl., hänvisades motionerna, i vad angick de båda genom propositionen
 framlagda författningsförslagen, till behandling av lagutskott och i
övrigt till statsutskottet.
$ 6.
Föredrogos, men bordlades åter statsutskottets utlåtanden nr 10 och 29—38,
bevillningsutskottets betänkanden nr 2 och 3, sammansatta andra lag- och jordbruksutskottets
 utlåtanden nr 1—3, särskilda utskottets memorial nr 1 samt
andra kammarens tredje tillfälliga utskotts utlåtande nr 1.
$ 7.
Herr talmannen lämnade på begäran ordet till
Herr Ljungberg, som anförde: Herr talman! Med hänsyn till ärendets omfattning
 och betydelse tillåter jag mig hemställa, att kammaren måtte besluta
att till 20 dagar förlänga tiden för avlämnande av motioner i anledning av
Kungl: Maj:ts proposition nr 85 med förslag till vissa ändringar i gällande
tulltaxa m. m.
Denna hemställan bifölls.
Tisdagen den 3 mars 1942. Nr 10. 3
$ 8.
Herr Jonsson i Skedsbygd erhöll på begäran ordet och yttrade: Herr talman! Interpellation,
Genom inrättande av postbefordringslinjer i glest befolkade bygder har postverket
 under de senaste åren verksamt bidragit till brytande av landsbygdens
180lering. .
Endast för några år tillbaka förekom det ofta, att befolkningen i vissa avlägset
 belägna byar i glest befolkade skogsbygder själv fick hämta sin post
vid den kanske en halv mil eller mera från byn eller byarna i fråga belägna
postanstalten. I en del fall fick man turvis hämta posten, i en del andra
fall hade man ordnat med hämtning genom att betala någon person som hämtade
 posten en eller två gånger i veckan. I andra fall åter, där man själv
ombesörjde hämtningen av posten, kunde det dröja ännu längre mellan varje
gång man besökte postanstalten.
För dessa avlägset belägna byar blev därför inrättandet av postbefordringslinjer
 en välsignelse för orten, som också uppskattades. Dessa avlägset
boende personer fingo ett bevis för att de inte voro alldeles bortglömda av
samhället utan i den mån det var möjligt delaktiga av dess omvårdnad.
Postverkets stegrade inkomster ha medgivit ett ständigt utbyggande av
postbefordringslinjerna på landsbygden. Så mycket större blir därför bhesvikelsen
 då man i en del av dessa bygder nu erfar, att planer äro å bane att
indraga vissa mindre räntabla sådana linjer.
I vissa delar av vårt land företages nu genom postverkets försorg en undersökning
 av den ekonomiska bärigheten å mindre frekventerade lantbrevbäringslinjer.
 Planer lära enligt vad jag erfarit vara å bane att göra en del
indragningar. Då det emellertid torde vara ett samhällsintresse att dessa avlägset
 belägna bygder icke berövas en erhållen förmån, och då en eller annan
lantbrevbäringslinjes eventuellt dåliga räntabilitet icke nämnvärt torde påverka
 postverkets ekonomi, anser Jag att någon indragning av befintliga sådana linJer
 icke bör ifrågakomma. Man talar ofta om landsbygdens avfolkning och
medlen emot densamma. Ett av de verksammaste medlen att motverka landsbygdens
 avfolkning torde vara att söka bereda landsbygdens folk största möjSS
 av de förmåner, som komma städerna och de tättbebyggda orterna
till del.
Därtill kommer att det för denna befolkning måste kännas dubbelt tungt
att bli berövad en förmån, som den förut åtnjutit. I anledning av det anförda
hemställer jag om kammarens benägna tillstånd att till herr statsrådet och
chefen för kommunikationsdepartementet få framställa följande frågor:
1) Har herr statsrådet kännedom om dessa planerade indragningar av postbefordringslinjer?

2) Vill herr statsrådet medverka till att inskränkningar i postbefordran
på landsbygden icke komma att äga rum, utan att dess postbefordringsförhållanden
 i stället ytterligare förbättras?
Kammaren biföll denna anhållan.
$ 9.
Anmäldes och godkändes följande förslag till riksdagens skrivelser till Konungen,
 nämligen
från statsutskottet:
nr 2, i anledning av Kungl. Maj:ts i statsverkspropositionen gjorda framställningar
 rörande egentliga statsutgifter för budgetåret 1942/43 under riksstatens
 andra huvudtitel, avseende anslagen inom Justitiedepartementets verksamhetsområde;

4 Nr 10. Tisdagen. den 3 mars 1942.
nr 33, i anledning av Kungl. Maj:ts proposition angående upplåtelse av rätt
till bearbetande av icke inmutningsbara mineralfyndigheter å kronojord;
nr 34, i anledning av Kungl. Maj:ts proposition angående gäldande av vissa
haverikostnader; och
nr 35, i anledning av Kungl. Maj:ts i statsverkspropositionen gjorda framställningar
 rörande kapitalinvestering för budgetåret 1942/43 i luftfartsfonden;
samt
från jordbruksutskottet:
ni 36, i anledning av Kungl. Maj:ts proposition angående utgifter å tilläggsstat
 II till riksstaten för budgetåret 1941/42, i vad propositionen avser jordbruksdepartementets
 verksamhetsområde;
nr 37, i anledning av Kungl. Maj:ts proposition angående försäljning av ett
till S:t Sigfrids sjukhus i Växjö upplåtet område;
nr 38, i anledning av Kungl. Maj:ts proposition angående befrielse för O.
Damberg m. fl. från viss betalningsskyldighet; och -
nr 39, i anledning av Kungl. Maj:ts proposition angående befrielse för A.
Viktorsson från betalningsskyldighet till kronan på grund av virkesköp.
Vidare anmäldes och godkändes första lagutskottets förslag till riksdagens
skrivelser till Konungen:
nr 40, i anledning av Kungl. Maj:ts proposition med förslag till lag med
särskilda bestämmelser angående stats- och kommunalmyndigheterna och deras
 verksamhet vid krig eller krigsfara m. m.; och
nr 41, i anledning av Kungl. Maj:ts proposition med förslag till lag med
vissa bestämmelser om kungörande i kyrka.
& 10.
Justerades protokollsutdrag.
$& 11.
'Avgåvos följande motioner, nämligen av:
herr von Friesen m. fl., nr 262, i anledning av Kungl. Maj:ts proposition,
nr 55, med förslag till förordning om fortsatt giltighet av förordningen den 1
mars 1940 (nr 117) rörande förbud mot befordran av vissa periodiska skrifter
med statliga trafikmedel m. m.;
herr Andersson i Vigelsbo, nr 263, i anledning av Kungl. Maj:ts propositior,
 nr 64, angående försäljning av mark från vissa kronoegendomar m. m.;
herr Svedman m. fl., nr 264, i anledning av Kungl. Maj:ts proposition, nr
74, angående avskiljande från aktiv stat av vissa beställningshavare vid försvärsväsendet,
 och |
herr von Friesen m. fl., nr 265, likaledes i anledning av Kungl. Maj:ts proposition
 nr 74.
Dessa motioner bordlades.
Kammarens ledamöter åtskildes härefter kl. 4.18 e. m.
In fidem
Sune. Norrman.
Onsdagen den 4 mars 1942. Nr 10: 5
Onsdagen den 4 mars.
Kl. 11 f. m.
8 1.
Herr statsrådet Andersson avlämnade Kungl. Maj:ts propositioner:
nr 81, med förslag till lag angående fortsatt giltighet av lagen den 14 juni
1940 (nr 484) om undantag från gällande bestämmelser rörande arbetstidens
reglering m. m.; |
nr 92, med förslag till förordning om avkortning och restitution av skatt på
” grund av viss militär tjänstgöring under år 1940;
nr 93, med förslag till förordning om semesterersättning m. m. till vissa över
stat anställda för militär tjänstgöringstid under år 1940; och
nr 97, angående grunder för kristillägg åt statliga befattningshavare m. fl.
Dessa propositioner bordlades.
$ 2.
Herr talmannen lämnade på begäran ordet till
Chefen för finansdepartementet, herr statsrådet Wigforss, som anförde: Herr <Svar på
talman! I en med kammarens tillstånd framställd interpellation har herr Hans- interpellation.
son i Skediga till mig riktat följande fråga: »Vill statsrådet medverka till åtgärder
 avseende återinförande av den skattelindring för automobiler drivna
med generatorgas, framställd av inhemskt bränsle, som var gällande under tiden
 1 januari 1939—30 juni 1941 samt i så fall även till att vikten av gengasaggregatet
 frånräknas, då bilens tjänstevikt skall fastställas?»
Motorfordon, drivna med generatorgas av inhemskt ursprung, voro före den
1 juli 1941 i skattehänseende gynnsammare ställda än övriga motorfordon.
Enligt 5 $ sista stycket förordningen om automobilskatt i dess dåvarande lydelse
 utgick nämligen allenast halv skatt för motorfordon, inrättat för och drivet
 med generatorgas, framställd av inhemskt bränsle, ävensom för släpvagn,
inrättad för och huvudsakligen använd till uppbärande av generator för framställning
 av sådan gas. Skattelindringen för motorfordon gällde till sitt huvudsakliga
 innehåll sedan år 1932, medan skattelindringen för släpvagnar infördes
 genom en förordning den 31 oktober 1939 (nr 774). Bestämmelsernas
syfte var att främja användningen av gengasdrivna fordon.
I proposition (nr 80) till 1940 års urtima riksdag föreslogs, bland annat,
sådan ändring av 5 $ automobilskatteförordningen, att de gengasdrivna fordonens
 särställning med avseende å fordonsbeskattningen komme att upphöra.
Vid anmälan av detta ärende hänvisade jag såsom skäl för åtgärden till den
avsevärda minskning i inkomsten av automobilskattemedlen, som då inträtt.
Trots vidtagna åtgärder för sparsamhet kunde kostnaderna för vägunderhåll
icke i motsvarande mån minskas. Redan till underhållskostnadernas bestridande
 måste väsentligen anlitas andra medel än automobilskattemedlen, vartill
 komme övriga vägkostnader till betydande belopp. Härjämte framhölls,
att de motiv, som ursprungligen framkallat skattelindringen, icke längre före-
6 Nr 10. Onsdagen den 4 mars 1942.
Svar på interpellation. (Forts.)
låge. Då gengasen praktiskt taget vore det enda tillgängliga drivmedlet för
motorfordon, syntes någon subvention för denna driftforms utveckling icke
längre påkallad. Under sådana förhållanden syntes icke skäligt att i synnerhet
 under rådande statsfinansiella läge uppehålla de vittgående skattelindringarna
 för gengasfordonen.
Av propositionen framgick, att även möjligheten att föreskriva full skatt
för själva fordonet men skattefrihet för aggregatet övervägts. Ett sådant
system hade emellertid befunnits erbjuda alltför stora praktiska svårigheter. I
detta sammanhang påpekades också, att de gengasdrivna fordonen i beskattningshänseende
 intoge en gynnad ställning därigenom att skatt icke utginge
å drivmedlet. .
Första särskilda utskottet vid 1940 års urtima riksdag fann det med hänsyn
till den stora minskningen i inkomsten av automobilskattemedlen i rådande
statsfinansiella läge icke vara möjligt att bibehålla skattelättnaden för de gengasdrivna
 fordonen och biträdde även den meningen, att det vore praktiskt
omöjligt att stadga skattefrihet för aggregatet. För att bereda den redan förut
hårt betungade yrkesmässiga automobiltrafiken någon lättnad hemställde
emellertid utskottet, att skattehöjningen, som enligt propositionen skulle inträda
 vid 1941 års ingång, skulle uppskjutas till den 1 juli 1941. Detta blev
även riksdagens beslut. :
De i och för sig behjärtansvärda synpunkter på förevarande fråga, som interpellanten
 framhållit, beaktades till alla delar vid frågans behandling hösten
 1940. Några omständigheter, som nu skulle kunna föranleda ett förändrat
ståndpunktstagande till frågan, kunna enligt min uppfattning icke påvisas.
Jag nödgas därför för närvarande avböja tanken på att återinföra en skattelindring
 för gengasfordonen.
Härefter yttrade:
Herr Hansson i Skediga: Herr talman! Jag ber att till herr statsrådet och
chefen för finansdepartementet få framföra mitt tack för svaret.
Man föranledes nästan av svarets slutkläm att hysa den förhoppningen, att
skatten för gengasdrivna bilar snart skall återgå till vad som tidigare utlovats,
 nämligen halv skatt. Statsrådet säger, att han för närvarande avböjer
tanken på detta, men man vill hoppas att orden »för närvarande» tyder på att
en skattelindring så småningom kommer till stånd.
Biltrafikens betydelse kan väl icke nog värdesättas. Den ekonomiska uppoffring,
 som lastbil-, buss- och personbilägare gjort genom montering av gengas
 på sina fordon, bör icke bestraffas. Statsmakterna lämnade en viss uppmuntran,
 då det utlovades halv skatt för dem som påmonterade gengas. Detta
gjorde naturligtvis sitt till att det blev en stor vagnpark, som kunde betjäna
allmänheten med transporter och skjutsar. Det löfte, som statsmakterna då
gåvo, trodde väl alla var ett löfte, som skulle stå sig, men nu har det visat sig,
att så inte är fallet. Skatten har dessutom skärpts genom att vikten på gengasaggregaten
 medräknas vid beskattningen. För en bil med en vikt av 1,665 kg
utgör skatten 162 kronor. Med påmonterat gengasaggregat väger en sådan
bil 2,000 kg och skatten blir 204 kronor. En stor lastbil t. ex. hade under bensintiden
 914 kronor men numera 1,026 kronor i skatt. Med halv skatt blir
skillnaden mycket stor. Frågan blir då, om det kan vara fullt riktigt att åberopa
 statsfinansiella skäl för att pålägga denna gren av samhällslivet en så
hård särbeskattning.
Biltrafiken tillför statsmakterna indirekt stora skatteobjekt. Den utredning,
som jag sett i detta ärende, anför, att antalet anställda inom branschen vid ti-
Onsdagen den 4 mars 1942. Nr 10. 7
Svar på interpellation. (Forts.)
den för utredningen 1939 utgjorde 161,000 stycken. Om man tillämpar SJ:s
formel med 3.6 stycken försörjda per löntagare, erhålles ett antal av 579,000
stycken eller var 11:e person av Sveriges 6,284,722 medborgare. För att erhålla
 en viss säkerhetsmarginal sänkes detta värde till var 15:e person, och
därmed torde siffrorna kunna göra anspråk på den största vederhäftighet.
I anslutning till det ovan sagda anser jag lämpligt framhålla, att bilismen
är en arbetsgivare av väldiga mått med mer än 350,000,000 kronor per år i
utbetalda löner eller cirka tre gånger större än SJ och de privata järnvägarna
tillsammantagna.
Motortrafiken är också en utomordentlig skattedragare. Det totala skattebeloppet,
 som uttagits av biltrafiken till och med 1940, torde väsentligt överstiga
 en miljard, som direkt och indirekt går till samhället. Härtill kommer
det skatteunderlag, som uppstått genom industriens tillverkning av gengasaggregat.

Se vi på verkstäder, som ha bilreparation som sin huvudsakliga sysselsättning,
 så är antalet anställda inom dessa större nu än då det var bensindrift,
trots ett betydligt mindre bilantal. Att det är så beror på att gengasverk tarva
en mycket stor efterbesiktning och äro ömtåliga och ovaraktiga. Dessa reparationer
 kosta bilägarna stora pengar, och inkomsten härav blir ju beskattningsbar
 vare sig den går till fabrikören eller montören.
Man måste fråga sig, var vi skulle ha stått i dag i fråga om vårt försörj]ningsläge,
 om icke bilägarna hade trott på vad staten lovat och om de icke hade
 brytt sig om att påmontera gengasaggregat på sina bilar. Det var icke
länge sedan man läste i tidningarna om potatistransporten till en stor stad.
Det gick icke att få in tillräckligt med potatis dit och, såsom det framhölls,
Jjärnvägstransporten fördyrade potatisen väsentligt. Liknande är förhållandet
när det gäller vedtransporterna. Nu stundar sommar, och därför är saken
kanske icke så aktuell nu. Men det blir vinter igen.
Jag skall tillåta mig att citera ett uttalande av en av landets största partis
tidningar — det berör olyckan med skolbarnet i Lycksele. »Bristen på kommunikationer
 är en av de tyngsta bördorna. Några skolskjutsar är det svårt
att anordna i dessa glest befolkade bygder. Telefon och andra effektiva förbindelseleder
 mellan skolan och hemmet saknades i detta fall. På grund därav
tog det en hel vecka, innan man fick klart för sig, att en olycka måste ha inträffat.
 Strävandena att utbygga kommunikationerna i ödebygderna äro av största
civilisatoriska betydelse. Men dessa bygder äro sparsamt befolkade, avstånden
långa och människorna fattiga, varför även relativt blygsamma insatser kräva
mycket pengar från det allmännas sida.»
Sedan kan det vara en annan sak att säga i detta sammanhang, men den hör
mera chefen för kommunikationsdepartementet till. Det är de många nya och
ändrade bestämmelser, som bilägarna ständigt måste taga hänsyn till.
Allt detta gör, att man måste ställa den frågan, om icke biltrafiken fyllt
sin samhällsfunktion på ett mycket tillfredsställande sätt. Den är till stor del
uppbyggd på de löften statsmakterna en gång givit, och jag är viss om att
om vi med ledning av den statistik, som kan stå oss till buds, vilja undersöka
vad den ger i beskattningshänseende — direkt och indirekt — skola vi finna,
att bilismen bär sin dryga andel av bördan.
Se vi på de enskilda bilägarna, finna vi, att deras ekonomiska ställning har
försämrats betydligt. Kostnaderna för underhåll och arbetet med skötseln av
bilarna har blivit dem övermäktiga. Det är inte fråga om någon lagstadgad
arbetstid för dessa företagare. De ha en lång arbetsdag och ett tungt, riskabelt
 och långt ifrån renligt arbete. Lägger man därtill de stora skatterna, står
det klart för alla, att om antalet bilar minskas och brist på transportmedel
8 Nr 10. Onsdagen den 4 mars 1942.
Svar på interpellation. (Forts.)
gör sig gällande, är detta icke företagarnas fel, utan felet må sökas på annat
håll.
Jag vill till sist uttala den förhoppningen, att statsrådet och chefen för finansdepartementet
 infriar det löfte, som givits biltrafikens män. Skälen till
den ökade pålagan äro mycket minimala om de överhuvud taget alls finnas.
Chefen för kommunikationsdepartementet, herr statsrådet Andersson: Herr
talman! Jag nödgas inlägga en gensaga mot interpellantens uttalande, att
staten på något sätt skulle ha lurat ägarna av gengasfordon genom att borttaga
 den skatteförmån, som sådana fordon åtnjöto före 1940.
Det var ju så, att denna skattelättnad fanns i hela åtta år mellan 1933 och
1940, men bilägarna visade inget vidare intresse för att övergå till gengasdrift,
 och ännu mindre intresse måste jag säga att vederbörande bilfabrikanter
och återförsäljare visade för saken. Det var först när nöden stod för dörren
och det var slut på de flytande drivmedlen som anskaffningen av gengasaggregat
 tog någon fart. Denna anskaffning hade kommit att ta precis samma omfattning
 även om någon skattelättnad inte funnits. Riktigheten härav bestyrkes
 ju av det faktum, att då riksdagen upphävde skatteförmånen, fanns det
bara något 10,000-tal bilar med gengasaggregat. Sedan dess har anskaffningen
av gengasaggregat fortgått så att antalet till slut var uppe i 72,000, och antalet
 skulle varit ändå mycket större den dag som i dag är om inte statsmakterna
 av andra skäl — av hänsyn till bristen på smörjolja och gummi — nödgats
 vidtaga restriktioner och således hindra bilägare att i av dem själva önskad
 omfattning övergå till gengasdrift. |
Det är ingalunda på det sätt som interpellanten säger, att bilägarna ha
trott på statens utfästelser om skattelättnad och därför skaffat sig gengasaggregat.
 De ha skaffat sig gengasaggregat därför att inga andra möjligheter
 ha stått till buds för att hålla fordonen i gång.
Herr Hansson i Skediga: Herr talman! Herr statsrådet och chefen för kommunikationsdepartementet
 anser, att det inte är riktigt att bilägarna ha blivit
lurade, som han sade. Men det är i alla fall så, att bland bilägare såväl som
bland oss övriga har man trott statsmakterna, när de sagt: sätt gengas på bilarna,
 så slippa ni att betala mer än halv skatt! Den genomförda höjningen
av skatten har helt säkert hos många framkallat den tanken, att om statsmakterna
 säga en sak så är det inte alldeles säkert att de stå vid detta löfte.
Anledningen till att statsmakterna gingo in för skattenedsättning var att
man ville öka användningen av inhemska drivmedel, kol och ved. Då kommer
 jag till den tanke, som jag nyss var inne på, nämligen kostnaderna för
vägunderhållet. Jag är säker på att om herr statsrådet och chefen för kommunikationsdepartementet
 vill se på statistiken litet närmare skall han finna, att
biltrafiken säkerligen inte skulle betala mindre i skatt nu än tidigare, även
om man bibehållit halv skatt för gengasdrivna fordon.
När man tar i betraktande det obehag, som gengasaggregaten medföra under
 kalla vintrar, så måste man säga att motormännens insats är av ofantligt
stort värde för hela samhällsmaskineriet.
Jag vill till sist beklaga att inte statsmakterna kunna stå fast vid det löfte
de en gång givit.
Chefen för kommunikationsdepartementet, herr statsrådet Andersson: Herr
talman! Jag tror knappast att man kan säga, att staten lovar någonting när
det gäller att utmäta skatter. Då skulle staten kunna anklagas för att i otaliga
 fall ha svikit sina löften. :
Onsdagen den 4 mars 1942. Nr 10. 9
Svar på interpellation. (Forts.)
Det är ju så, att staten måste skaffa sig inkomster på de vägar, som stå
till buds, även om det innebär en belastning av dem som skola bära skatterna.
Det är för resten alldeles fruktlöst att fortsätta diskussionen med herr Hansson
 i Skediga på den här punkten, ty hans resonemang bygger på en alldeles
oriktig förutsättning. Han tycks utgå ifrån att automobilskatten är en skatt
i vanlig mening, men det är den inte. Automobilskatten infördes från början
som en avgift från bilismen till vägväsendet, som en hjälp till underhåll av
vägarna. Omsider stego intäkterna av beskattningen så högt att automobilskatten
 räckte till att täcka hela utgiftsbehovet för vägväsendet, omkring 150
miljoner kronor. I dag täcka inte inkomsterna från automobilskatten mer än
ungefär '/,, av utgifterna för vägväsendet. Alltså, idén med en avgiftsbeläggning
 av motortrafiken för att täcka vägkostnaderna höll så länge som bilismen
 hade den omfattning som den hade, men nu håller den inte längre, utan
stora belopp av vanliga skattemedel måste införas i vägbudgeten. Det är på
den punkten som herr Hansson kommit in på fel spår. Detta är inte en skatt
1 vanlig mening utan det är en avgift, varmed bilismen skall bidra att betala
vägunderhållet.
Herr Hansson i Skediga: Herr talman! Jag skulle då vilja ställa en fråga.
Om det inte är en skatt utan en avgift, varför gick då riksdagen in för en
sänkning? Samma motivering står väl kvar då som nu! Det var samma krav
då som nu på vägarna, då statsmakterna gingo in för att sänka skatten till
hälften. Motiveringen för att skatten, såsom kommunikationsministern anförde,
 skulle vara en avgift för vägunderhållet, var densamma då statsmakterna
gingo in för halv skatt för gengasdrivna fordon. Meningen var att söka slippa
importera så mycket bensin. Det var grundtanken. Men nu, när så många bilägare
 anskaffat gengasaggregat, ta statsmakterna tillbaka vad de förut förlorade
 på halv skatt för gengasdrivna fordon och ha släppt grundmotiveringen.

Herr Pettersson i Hällbacken: Herr talman! Jag hade inte tänkt att ta
del i denna debatt, men jag måste säga att det som framfördes av herr statsrådet
 är riktigt.
Det är nog inte på det sättet, som interpellanten vill göra gällande, att här
ha bilägare, som påmonterat gengasaggregat, blivit lurade av staten. När skattelättnader
 infördes för gengasdrivna bilar gjordes detta för att man från statens
 sida ville stimulera intresset för att få våra motorfordon drivna med inhemskt
 bränsle. Människorna äro ju mer eller mindre bekväma, inte minst
svenska folket, och det är inget undantag för motorfordonsägare. Därför fasthöll
 man vid den bekväma användningen av bensin, och jag skulle tro, herr
talman, att de som sökte sätta sig in i hur mycket pengar som rann ur landet,
när det gällde att tillgodose bränslebehovet för våra motorfordon, gjorde sig
verkligen den reflexionen: Skall det fortsätta i samma tempo i kommande år
som det gjort de senaste åren före kriget, kommer detta handelspolitiskt att
betyda inte så litet.
Det var också en annan omständighet som medverkade till att man försökte
få fram inhemskt bränsle, och det var den tidigare rådande arbetslösheten, inte
minst bland skogs- och lantarbetare. Man hade tidigare försökt och haft bra
resultat med gengasdrivna både bilar och bland annat vägmaskiner. Jag kommer
 ihåg, herr talman, mycket bra de första väghyvlarna vi hade i det vägdistrikt
 som jag företräder. Det var 1923 och 1924. De gingo rätt hyggligt
men inte alls på det sätt som de nuvarande gengasdrivna motorerna gå. Det
visade sig i alla fall, att det var en väg att tänka på och en möjlighet att ut-
Svar på
interpellation.
10 Nr 10. Onsdagen den 4 mars 1942.
Svar på interpellation. (Forts.)
nyttja inhemskt bränsle i stället för att köpa importerat flytande bränsle.
Därför hälsade jag med stor tillfredsställelse det förslag, som gick ut vå att
de som drevo sina bilar med inhemskt bränsle skulle få skattelättnad. Men
jag tänkte aldrig på det sättet, herr Hansson i Skediga, att det under alla förhållanden
 skulle bli på det sättet att man inte fick rucka på detta. Det är
självfallet att det får bli här som på andra områden, då vi stödja en näring
eller ett företag, att när näringen eller företaget kommit på fötter och kan
klara sig själv, försöker man också ta bort vad man tidigare stött med. Gengasdriften
 har nu slagit igenom så fullständigt att man kan säga, att den kan
reda sig själv utan det stöd från statsmakternas sida, som tidigare utgått.
Sakligt sett finns det ingen anledning att anmärka mot att dessa bilar stå i
samma ställning som de som drivas med flytande bränsle. Jag nämnde nyss
om förhållandena i ett vägdistrikt, det var Västerbergslags distrikt. Vi föra
där en synnerligen noggrann statistik över vad bränslet kostar för våra motorfordon.
 Är 1941 uppgingo kostnaderna för våra gengasdrivna lastbilar — vi
ha åtta stycken — med Imbart och Hesselman aggregat till 90 öre per mil —
det rör sig då om motorer med 120—140 hästkrafter. De drogo i regel tidigare
mellan 4 och 5 liter flytande bränsle per mil. Vi kunna lätt inse, vilken besparing
 det blivit genom användningen av inhemskt bränsle för dessa tunga
lastvagnar. I själva verket har slutresultatet av driften blivit, att bränslekostnaderna
 blivit betydligt lägre än de voro förut, då bensinen kostade 28 å 30
öre per liter.
Det finns alltså inga som helst skäl för den meningen, att man skall ha den
ifrågavarande skattelindringen alltfort. Jag skulle vilja fråga: även om vi
få bensinen tillbaka och även om vi komma att kunna köna den till betydligt
billigare pris än den för närvarande betingar i marknaden, hur många bussar
och lastbilar komma inte ändå att drivas med ved- eller kolbränsle i stället för
med flytande bränsle?
Jag kan, herr talman, icke se, att det finns någonting att erinra gentemot
den åtgärd, som genomförts. Jag har velat säga detta vid behandlingen av
denna fråga.
Överläggningen var härmed slutad.
8 3.
Ordet lämnades på begäran till
Chefen för jordbruksdepartementet, herr statsrådet Pehrsson-Bramstorp,
som anförde: Herr talman! Med andra kammarens tillstånd har dess ledamot
herr Andersson i Vigelsbo — med hänvisning till föreliggande proposition angående
 lindring i arrendevillkoren för vissa arrendatorer av kronans jordbruksegendomar
 — till mig riktat följande frågor:
Är statsrådet villig att medverka till ett uppskov för erläggandet av kronoarrenden
 tills riksdagen fattat ståndpunkt i frågan om den nedsättning, som
kan befinnas skälig?
Om detta inte låter sig göra, är då statsrådet villig att medverka till att
den del av arrendet, som är tillkommet med anledning av markegångstaxans
stegring, nu får avdragas från arrendebeloppet för att betalas vid den tidpunkt,
 då riksdagens beslut om nedsättning i beloppet vunnit laga kraft?
Till svar härå vill jag meddela, att Kungl. Maj:t — sedan det visat sig att
nyss nämnda proposition icke kunde hinna behandlas av riksdagen så tidigt,
att de nya bestämmelserna, därest riksdagen bifaller propositionen, skulle kunna
 tillämpas före utgången av nu pågående uppbördstermin för kronoarren-
Onsdagen den 4 mars 1942. Nr 10. 11
Svar på interpellation. (Forts.)
den — genom beslut den 27 februari bemyndigat domänstyrelsen att under
vissa villkor bevilja anstånd till av styrelsen bestämd dag, dock ej längre än
till den 31 december 1942, med betalning av högst hälften eller, när synnerliga
 skäl därtill äro, tre fjärdedelar av under år 1942 förfallande arrendeavgifter
 för utarrenderade kronodomäner. Å belopp, för vilket anstånd beviljas,
skall erläggas ränta efter en räntefot av fyra procent för år. Dylik ränta efterskänkes
 givetvis i den mån den hänför sig till belopp för vilket arrendenedsättning
 senare beviljats. Genom detta beslut torde de av interpellanten
åsyftade svårigheterna för arrendatorerna ha blivit beaktade i den utsträckning
 detta har varit möjligt i avvaktan på det i propositionen framlagda förslagets
 realiserande.
Härefter yttrade
Herr Andersson i Vigelsbo: Herr talman! Jag ber att få till herr statsrådet
och chefen för jordbruksdepartementet uttala mitt tack för svaret. Jag skall
också be att få tacka för dess positiva innehåll. Det enda ytterligare önskemål,
som man eventuellt hade kunnat framställa, hade kanske varit, att räntefrihet
 borde ha medgivits för hela det arrendebelopp, som tillkommit med anledning
 av markegångstaxans stegring. Men då detta icke låtit sig göra, skall
jag endast be att ännu en gång få tacka för det stora tillmötesgåendet i denna
råga.
Härmed var överläggningen slutad.
$4,
Chefen för ecklesiastikdepartementet, herr statsrådet Bagge, erhöll på begäran
 ordet och anförde: Herr talman! Ledamoten av denna kammare herr
Carlsson i Bakeröd har, såvitt gäller arrendeavgälder för ecklesiastika egendomar,
 till mig framställt samma frågor, som herr Andersson i Vigelsbo riktat
 Sr ehefen för jordbruksdepartementet beträffande avgifter för kronoarrenden.

Såsom svar till herr Carlsson i Bakeröd kan jag därför begränsa mig till
att meddela, att åtgärder, motsvarande dem, för vilka jordbruksministern nyss
redogjort, vidtagits även beträffande de ecklesiastika arrendena. Kungl. Maj:t
har sålunda den 27 februari bemyndigat stiftsnämnderna att medgiva betalningsanstånd
 med arrendebelopp, fullt ut motsvarande vad som enligt förslaget
 i propositionen nr 38 kan komma i fråga till arrendenedsättning. För att
underlätta för pastoraten att lämna liknande betalningsanstånd åt arrendatorerna
 av de pastoratsförvaltade löneboställena ha stiftsnämnderna vidare
bemyndigats att medgiva pastoraten ett motsvarande anstånd med fullgörandet
 av vissa pastoraten åvilande förpliktelser gentemot kyrkofonden.
Möjligheten till betalningsanstånd föreligger såväl beträffande arrenden, utsatta
 i markegångspersedlar, som i fråga om rena penningarrenden. Såsom
villkor för erhållande av anstånd har även beträffande ecklesiastika arrenden
 stipulerats skyldighet att betala ränta å anståndsbeloppet. Emellertid
förutsätter jag i likhet med jordbruksministern, att arrendator, som begagnar
sig av anståndsmöjlighet och sedermera erhåller nedsättning i sitt arrende,
befrias från betalningsskyldighet för den del av anståndsräntan, som hänför
sig till arrendenedsättningen.
Genom dessa åtgärder torde de av interpellanten berörda önskemålen ha
blivit i det väsentliga tillgodosedda.
Svar på
interpellation.
Egentliga
statsutgifter
under riksstatens
 tionde
huvudtitel.
12 Nr 10. Onsdagen den 4 mars 1942.
Svar på interpellation. (Forts.)
Härpå yttrade
Herr Carlsson i Bakeröd: Herr talman! Jag ber att få tacka statsrådet och
chefen för ecklesiastikdepartementet för svaret på min interpellation. Jag är
särskilt tacksam för de åtgärder, som statsrådet vidtagit för att möjliggöra
denna lättnad för arrendatorerna. Genom dessa åtgärder ha ju ifrågavarande
 önskemål i stort sett blivit tillgodosedda. Jag har följaktligen vid detta
tillfälle endast att betyga statsrådet min tacksamhet härför.
Överläggningen var härmed slutad.
$ 5.
Föredrogos var efter annan följande Kungl. Maj:ts å kammarens bord vilande
 propositioner; och hänvisades därvid till statsutskottet propositionen, nr
88, angående anslag till skyddsläkemedel åt vissa kvinnor och barn; samt
till jordbruksutskottet propositionen, nr 89, angående befrielse för jeendar
torn B. Landin från skyldigheten att betala viss husröteersättning.
8 6.
Föredrogos var för sig följande på bordet liggande motioner; och remitterades
 därvid
till behandling av lagutskott motionen nr 262 av herr von Friesen m. fl.;
till jordbruksutskottet motionen nr 208 av herr Andersson i Vigelsbo; samt
till statsutskottet motionerna:
nr 264 av herr Svedman m. fl.; och
nr 265 av herr von Friesen m. fl.
8 7.
Herr statsrådet Pehrsson-Bramstorp avlämnade Kungl. Maj:ts pröpamtonsr
nr 95, angående rörelsekapital för domänverket; och
nr 96, angående anslag till värmeisolationsförsök 1 växthus.
Dessa propositioner bordlades. -
$ 8
Föredrogs statsutskottets utlåtande, nr 10, i anledning av Kungl. Maj:ts i
statsverkspropositionen gjorda framställningar rörande egentliga statsutgifter
 för budgetåret 1942/43 under riksstatens tionde huvudtitel, avseende anslagen
 inom handelsdepartementets verksamhetsområde, jämte i ämnet väckt motion.

På förslag av herr talmannen beslöt kammaren, att förevarande utlåtande
skulle föredragas punktvis samt att vid föredragningen av de särskilda punkterna
 endast rubrikerna skulle uppläsas.
Punkterna 1 och 2.
Vad utskottet hemställt bifölls.
Punkten 3.
Lades till handlingarna.
Onsdagen den 4 mars 1942. Nr 10. 13
Punkterna 4—24.
Vad utskottet hemställt bifölls.
Punkten 25, angående Sveriges geologiska undersökning: Avlöningar.
I proposition nr 1 hade Kungl. Maj:t under tionde huvudtiteln (punkt 26,
sid. 40—42, av bilagt utdrag av statsrådsprotokollet över handelsärenden för
den 3 januari 1942) föreslagit riksdagen att
dels godkänna av departementschefen förordad personalförteckning för Sveriges
 geologiska undersökning;
dels godkänna av departementschefen förordad avlöningsstat för Sveriges
Ef undersökning, att tillämpas tills vidare från och med budgetåret
42/43;
dels ock till Sveriges geologiska undersökning: Avlöningar för budgetåret
1942/43 anvisa ett förslagsanslag av 295,300 kronor.
I detta sammanhang hade utskottet till behandling förehaft en inom andra
kammaren av herr Lundberg i Hälsingborg väckt motion (II:88), vari hemställts,
 att riksdagen måtte besluta, att i enlighet med tjänsteförteckningssakkunniges
 förslag museiföreståndare- och kemistbefattningarna vid Sveriges
geologiska undersökning uppflyttades från lönegrad A 26 till lönegrad A 27
i likhet med -.vad i Kungl. Maj:ts proposition föreslagits beträffande statsgeologbefattningarna,
 med vilka nyssnämnda två befattningar hitintills varit jämställda
 i lönegrad och tjänsteställning.
Utskottet hemställde,
att riksdagen måtte, i anledning av Kungl. Maj:ts förslag och med bifall till
motionen IT: 88,
a) godkänna i utskottets hemställan intagen personalförteckning för Sveriges
 geologiska undersökning;
b) godkänna i utskottets hemställan intagen avlöningsstat för Sveriges geooe
 undersökning, att tillämpas tills vidare från och med budgetåret
1942/43;
ec) till Sveriges geologiska undersökning: Avlöningar för budgetåret 1942/43
anvisa ett förslagsanslag av 296,200 kronor.
Reservation utan angivet yrkande hade vid denna punkt avgivits av herr
Svensson i Grönvik.
Efter föredragning av punkten yttrade:
Herr Svensson i Grönvik: Herr talman! Jag har vid denna punkt avgivit
en blank reservation. Den avser närmast utskottets förslag om uppflyttning
av två tjänstemän från 26 till 27 lönegraden.
Det är ju så, att vi här i riksdagen i allmänhet ställa oss betänksamma när
det gäller att på en enskild motion företaga några löneregleringsförändringar.
Saken ligger här så till, att tjänsteförteckningssakkunniga behandlat frågan
och föreslagit en rad uppflyttningar. En del av dessa har Kungl. Maj:t för
sin del godkänt, men på denna punkt har Kungl. Maj:t icke gått med på
tjänsteförteckningssakkunnigas förslag. Nu har herr Lundberg motionerat om
uppflyttning av de två ifrågavarande befattningarna, museiföreståndare- och
kemistbefattningarna, och utskottet har föreslagit riksdagen en uppflyttning
av dem från 26 till 27 lönegraden.
Jag har i detta fall frågat mig: vad är det för skäl som gjort, att Kungl.
Maj:t icke ansett sig på denna punkt böra biträda tjänsteförteckningssakkunnigas
 förslag om uppflyttning. Det måste naturligtvis vara någon särskild an-
Sveriges geologiska
 undersökning:

Avlöningar.
14 Nr 10. Onsdagen den 4 mars 1942.
Sveriges geologiska undersökning: Avlöningar. (Forts.)
ledning till att man avviker från förslaget just i detta fall. Departementschefen
 uttalar, att orsaken till att man uppflyttat statsgeologerna är den, att de lyda
 direkt under verkschefen. I avseende å de andra nämnes intet motiv, utan
det heter bara, att en uppflyttning icke ansetts böra genomföras. Om nu riksdagen
 beslutar i överensstämmelse med utskottets förslag, kan jag icke se
annat än att därmed följer icke bara, att dessa två tjänstemän uppflyttas i
högre lönegrad, utan också att observatorerna vid rikets allmänna kartverk
flyttas upp. Om riksdagen i dag bifaller utskottets förslag, finns det väl ingen
möjlighet att undvika, att även dessa andra befattningar, som Kungl. Maj:t
icke beslutat uppföra i en högre lönegrad, komma att uppflyttas.
Det är dels på grund av de principiella betänkligheter jag hyser mot att
riksdagen på en enskild motion går att uppflytta tjänstemän i högre lönegrad,
dels på grund av de konsekvenser ett sådant beslut kan medföra beträffande
andra tjänstemän i liknande ställning, som jag, herr talman, ber att på den=
 punkt få yrka avslag på utskottets förslag och bifall till Kungl. Maj:ts
örslag.
Herr Törnkvist: Herr talman! Det föreligger en ganska märklig situation i
detta ärende. Vi hade en liten diskussion i statsutskottet i anledning av vad
avdelningen föreslagit, och efter den diskussionen framställdes i utskottet intet
annat yrkande än om bifall till avdelningens förslag. Man fick därför det intrycket,
 att därmed hade ett samfällt uttryck givits för synpunkterna hos de
1 utskottet närvarande ledamöterna. Jag väntade då heller icke i dag, att det
skulle framställas något yrkande vid sidan om utskottets förslag.
Emellertid kan man ju använda andra uttryckssätt än den föregående talaren,
 när det gäller att beskriva den verkliga innebörden av detta spörsmål.
Jag skulle icke vilja säga — och jag antager, att statsrådet och chefen för
handelsdepartementet heller icke vill vara med om att framställa saken så
skarpt — att det här är fråga om en uppflyttning i lönegrad av kemist- och
museiföreståndarebefattningarna, om man ställer dem i jämförelse med statsgeologbefattningarna
 i övrigt. Förhållandet är ju det, att samtliga statsgeologer,
 sålunda även kemisten och museiföreståndaren, ända sedan verket uppfördes
 på ordinarie stat ha befunnit sig i samma löneställning. Rättvisligen
bör man sålunda ställa spörsmålet så, att frågan är, om dessa två skola lämnas
 kvar i sin gamla löneställning, medan deras kamrater, som i lönehänseende
varit likställda med dem sedan 1909, uppflyttas. Det är en lönereglering uppåt
för statsgeologerna överhuvud taget, och man skulle då för första gången i
verkets historia lämna kemisten och museiföreståndaren kvar i en lägre löneställning.
 Det är sålunda icke fråga om en uppflyttning speciellt av dessa
två befattningar. Den riktiga framställningen är den, att utskottet velat låta
samtliga befattningar följas åt nu liksom tidigare i över trettio år. Så ligger
saken till. Varför vill man då ha denna gränsdragning mellan de åtta statsgeologerna
 och de två andra statsgeologerna? Som kammarens ärade ledamöter
 säkert känna till förut, gälla samma utbildnings- och kompetensfordringar
för samtliga, med undantag för kemisten, som ursprungligen behövde och ännu
 i dag behöver högre utbildning än statsgeologerna i övrigt, särskilt på kemiens
 forskningsområde. Det förefaller högst märkligt — och det var måhända
 det, som gjorde att vi inom utskottet sökte oss tillbaka för att se utvecklingens
 gång 1 fråga om dessa befattningar — att just den omständigheten.
att kemisten måste prestera större kompetens än de övriga statsgeologerna,
skulle föranleda, att han lämnades i en lägre löneställning än de övriga. Det
fattas, herr talman, bärande motiv för att frångå ett betraktelsesätt på en lönereglering,
 vilket är vedertaget i riksdagen. Det är strängt taget fråga om
Onsdagen den 4 mars 1942. Nr 10. 15
Sveriges geologiska undersökning: Avlöningar. (Forts.)
mannamån 1 detta sammanhang. Jag tror emellertid icke, att någon sådan föreligger,
 men om man läser akterna i målet, kan man finna fullt berättigande
för att uttrycka en dylik förmodan.
Det är uppenbart, att tilliten till Kungl. Maj:t är så stor inom utskottet, att
om icke en motionär uppfattat denna inadvertens, hade statsutskottet glidit förbi
 den i stark förlitan på Kungl. Maj:ts rättvisa domslut. Men när en motionär
 med stor sakkunskap, som inom parentes sagt känner dessa saker väl på
grund av sin egen utbildning på samma område, uppträdde, voro vi nödgade
att gå till akterna och se, hur det stod till.
Ja, herr talman, det är dessa synpunkter vi ha haft på frågan, och vi anse
dem bäriga och överlämna åt kammaren att taga ställning till frågan. Jag
hemställer, att kammaren måtte bifalla utskottets hemställan.
Herr Svensson i Grönvik: Herr talman! Jag begärde ordet med anledning
av den anmärkning, som herr Törnkvist riktade mot mig, därför att jag inte
framställde något yrkande i utskottet men gör det i kammaren. I utskottet
kunde jag inte få någon som helst upplysning om en undersökning verkställts
rörande de skäl, som förelegat för Kungl. Maj:t att inte föreslå uppflyttningar
i högre lönegrad av de personer det här närmast gäller. Man hade visserligen,
som herr Törnkvist nyss sade, gått till akterna. Jag tycker, att hans skarpa
yttrande i det avseendet inte drabbar mig personligen, utan det är tydligt, att
han ifrågasätter, om Kungl. Maj:t har begått mannamån, när Kungl. Maj:t
inte vidtagit uppflyttning i lönegrad av såväl kemisten som den andra befattningshavaren
 såsom skett beträffande de andra statsgeologerna. Jag har ingen
anledning att i det fallet försvara Kungl. Maj:t, men jag måste ju säga, att
uttrycket är ganska hårt. Utan att veta vad som ligger bakom det förslaget,
så förefaller det mig, som om man, innan man kastar ut en sådan beskyllning,
får prestera litet starkare bevisning än herr Törnkvist gjort i detta fall.
. Herr Törnkvist: Herr talman! Subjektiva tolkningar av ett uttryck kunna
ju ofta och bli väl oftast snedvridna. Uttrycket »mannamån» får inte uppfattas
 som en anklagelse. Men verkningarna kunna bli mannamån.
Härmed var överläggningen slutad. Herr talmannen gav propositioner dels
på bifall till utskottets i punkten gjorda hemställan, dels ock på bifall till
Kungl. Maj:ts förslag i ämnet; och blev utskottets berörda hemställan av kammaren
 bifallen.
Punkterna 26—37.
"Vad utskottet hemställt bifölls.
Punkten 38.
Lades till handlingarna.
Punkterna 39—469.
Vad utskottet hemställt bifölls.
Punkten 70.
Lades till handlingarna.
Punkterna 71—273.
Vad utskottet hemställt bifölls.
Motion .om
anslag till
ombyggnad.
och modernisering
 av
tjänstebostäderna
 vid statens
 järnvägar.

16 Nr 10: Onsdagen den 4 mars 1942.
Punkten 74.
Lades till handlingarna.
Punkterna 75—78.
Vad utskottet hemställt bifölls.
Punkten 79.
Tades till handlingarna.
$ 9.
Herr statsrådet Bergquist avlämnade Kungl. Maj:ts proposition, nr 94,
angående anslag till Häradsrätterna: Avlöningar.
Denna proposition bordlades.
$ 10.
Föredrogos vart efter annat statsutskottets utlåtanden:
nr 29, i anledning av Kungl. Maj:ts proposition angående återbetalande
till postbiträdet Laila Aurora Gustafsson, född Andreasson, av viss del av
till postverket inlevererat penningbelopp;
nr 30, i anledning av Kungl. Maj:ts proposition angående förvärv för ståa
 järnvägars räkning av aktier i aktiebolaget svenska godsbilcentraler m. fl.
olag;
nr 31, i anledning av Kungl. Maj:ts proposition angående anslag för budgetåret
 1942/43 till elektriska lokomotiv;
nr 32, i anledning av Kungl. Maj:ts proposition angående avhändande äv
vissa kronan tillhöriga fastigheter och vägmarksandelar; och
nr 33, i anledning av Kungl. Maj:ts proposition angående ytterligare anJeg
 till) ändringsarbeten i fastigheten nr 4 i kvarteret Kungl. Trädgården i
tockholm.
Kammaren biföll vad utskottet i dessa utlåtanden hemställt.
$ 11.
Föredrogs statsutskottets utlåtande, nr 34, i anledning av väckt motion om
anslag till ombyggnad och modernisering av tjänstebostäderna vid statens
järnvägar.
I en inom andra kammaren av herr Gustafsson i Tenhult m. fl. väckt motion,
 nr 38, hade hemställts, att riksdagen måtte bevilja ett anslag av 500,000
kronor till ombyggnad och modernisering av tjänstebostäderna vid statens
järnvägar.
Utskottet hemställde, att motionen II:38 ej måtte vinna riksdagens bifall.
Reservation utan angivet yrkande hade avgivits av herrar von Heland,
Svensson i Grönvik och Hansson i Rubbestad.
Sedan utskottets hemställan föredragits, anförde:
Herr Hansson i Rubbestad: Herr talman! Jag och ett par andra Tadamöler
av statsutskottet ha här vid detta utlåtande fogat en blank reservation. Saken
är den, att vi icke ha något annat yrkande än utskottet, medan det däremot är
själva 'motiveringen, som vi skulle vilja ge en annan lydelse. Vi anse nämligen,
Onsdagen den 4 mars 1942. Nr 10. 17
Motion om anslag till ombyggnad och modernisering av tjänstebostäderna vid
statens järnvägar. (Forts.)
att statsutskottet i näst sista stycket i sitt utlåtande har skrivit väl kraftigt
gentemot järnvägsstyrelsen beträffande dess igångsättande av förbättringar av
banvaktsstugorna.
Detta utlåtande är ju, som vi se, föranlett av en motion, som syftar till att
staten skall skyndsamt upprätta och iordningställa banvaktsstugorna. Järnvägsstyrelsen
 har emellertid till statsutskottet inkommit med ett yttrande i anledning
 av motionen och där betonat, att statens järnvägar är ett affärsdrivande
 verk, och att i dessa tider, när det är stora svårigheter på byggnadgmarknaden,
 det inte står i överensstämmelse med god ekonomi att forcera förbättrande
 av dessa banvaktsstugor. Av de nära 9,000 banvaktsstugor, som finnas.
 är det för närvarande ungefär 2,600, som endast bestå av ett rum och kök.
Det gäller här frågan om att utvidga dessa till två rum och kök samt anordnande
 av centralvärme m. m., vilket styrelsen icke anser lämpligt i nuvarande
tider. Styrelsen påpekar, att iordningställande av dessa skulle draga en kostnad
 av ungefär 15,000 kronor för varje. Eftersom antalet sådana banvaktsstugor
 är ungefär 2,600, skulle det bli en direkt kostnad på ungefär 38 å 39
miljoner kronor.
Nu har statsutskottet här i näst sista stycket skrivit, att det förväntar, att
Järnvägsstyrelsen inte avvaktar någon ljusning på byggnadsmarknaden, utan
vidtager åtgärder snarast möjligt. Det är just mot detta uttalande som vi vända
 oss. Vi anse, att de orden, som utskottet här anför i hela fjärde raden samt
på femte raden till och med ordet »utan», kunde utgå, så att utskottets utlåtande
 i denna punkt i stället skulle lyda: »Vid lösningen av den viktiga frågan
om statsbanornas möjligheter att för rimliga kostnader skaffa lämpliga tjänstebostäder
 åt den stora personal, som härav är i så hög grad beroende, finnes anledning
 antaga, att järnvägsledningen undersöker de utvägar, som för styrelsens
 egen del härvidlag kunna stå till buds.» Det skarpa uttalande, som utskottet
 där gör, skulle alltså enligt vår mening utgå. Jag tror också, att det
vore lämpligt, om riksdagen ginge in för försiktighetsåtgärden att stryka detta,
ty enligt min mening åtminstone är det lämpligt, att man inte så direkt ger
direktiv till järnvägsstyrelsen att i dessa tider vidtaga åtgärder, som medföra
en sådan ökad kostnad som detta.
Järnvägsstyrelsen har också påpekat, att befattningshavarna äro ganska
nöjda, i stort sett, med de bostäder, som finnas. När järnvägsstyrelsen har iordningställt
 dessa bostäder med ett rum och kök till två rum och kök är det naturligt,
 att järnvägsstyrelsen också ökar hyrorna. Styrelsen framhåller, att det
då ofta framställes klagomål från dessa, som få betala de högre hyrorna, och
som förklarat sig nöjda med bostäderna i befintligt skick. Beträffande de verkligt
 bristfälliga bostäder, som nu finnas, är det ju ändå Järnvägsstyrelsens mening
 att vidta erforderliga åtgärder. Jag hemställer alltså, att andra kammaren
för sin del måtte stryka fjärde raden i näst sista stycket i motiveringen samt
femte raden till och med ordet »utan».
Herr Gustafsson i Tenhult: Herr talman! Som motionär hade jag givetvis
helst sett, att min motion blivit bifallen, men jag får naturligtvis känna mig
tacksam mot det mäktiga statsutskottet för dess mycket positiva uttalande. Från
mina utgångspunkter kan jag sålunda inte alls finna någon anledning till anmärkning
 mot statsutskottet, för att det uttalar sig så positivt, som det har
gjort. Därför kommer jag inte att ställa något annat yrkande än statsutskottet.
Jag motionerade 1939 rörande statens järnvägars tjänstebostäder. På våren
 hade jag tillfälle att göra en resa i södra Norrland. På en banmästaravdel-
Andra kammarens protokoll 1942. Nr 10. 2
18 Nr 10. Onsdagen den 4 mars 1942.
Motion om anslag till ombyggnad och modernisering av tjänstebostäderna vid
statens järnvägar. (Forts.)
ning där fanns det inte vatten- och avloppsledning, ej heller tillgång till tvättstuga
 för en enda banvakt. När jag då uppmärksammade vid 1938 års riksdag,
 att det beviljades en halv miljon kronor för modernisering av officerares
tjänstebostäder det gällde att införa badrum och duschrum — ansåg jag,
att det förelåg verkliga skäl att göra en framstöt för att de befattningshavare,
som saknade inte bara badrum och duschrum utan till och med tillgång till
tvättstuga, skulle bli ihågkomna.
Det är ju anmärkningsvärt, vilket stort intresse järnvägsstyrelsen tidigare
har ägnat denna fråga. Jag har här ett meddelande från järnvägsstyrelsen till
personalen vid statens järnvägar år 1919, där järnvägsstyrelsen förklarar, att
den ansåge, att det dåvarande läget med att ha både enrums- och tvårumslägenheter
 vore ohållbart, och att järnvägsstyrelsen i anledning härav föreslog en
plan, som, om den förverkligats, skulle inneburit, att samtliga enrumslägenheter
1940 varit ombyggda till tvårumslägenheter. Herr Hansson i Rubbestad anmärkte,
 att priserna voro så höga, att man inte nu kunde tillråda, att ombyggnadsarbetet
 fortsatte. Jag vill då erinra om att järnvägsstyrelsen 1 meddelandet
 från 1919 framhåller att »kostnaderna för ombyggnad av en banvaktsstuga
för erhållande av tvårumslägenhet uppgår för närvarande till 8,000 å 12,000
kronor». Och om nu kostnaden för ombyggnaden skulle stanna vid 12,000 kronor,
 som järnvägsstyrelsen i vissa fall anser, så förefaller det inte, som om
kostnadsökningen från 1919 är så stor att tillbyggnadsarbetet helt bör ställas
 på framtiden. Sedan vill jag dessutom framhålla, att när järnvägsstyrelsen
har beräknat 15,000 kronor i sitt uttalande, så inbegripes i denna kostnad
inte bara tillbyggnad av ett rum utan jämväl av källarvåning och tvättstuga,
tambur och veranda, bättre vind, vindskontor, garderob och dylikt.
Det är att beklaga, att järnvägsstvrelsen icke fullföljde ovannämnda plan.
Det är ju anmärkningsvärt, att under åren 1932 till 1938, när den svenska
staten offrade hundratals miljoner kronor för bostadsförbättringar i vårt land,
som också kommo landsbygden till godo i mycket stor utsträckning — lantarbetarbostäder
 och bostadsförbättringsbidrag även till landsbygdens folk — då
begärde järnvägsstyrelsen inte mer än 100,000 kronor till förbättringsarbeten
 här.
Nu är ju läget sådant, att man inte kan säga, att det är tillfredsställande.
Jag har här en utredning, som har verkställts av järnvägsmannaförbundet i november
 och december föregående år, och den visar, att det fortfarande är så,
att enrumslägenheterna uppgå till 34.6 procent av hela bostadsbeståndet.
Icke mer än 47.8 procent av tjänstebostäderna ha vattenledning och endast 51.2
procent ha avloppsledning. Tillgång till tvättstuga ha 63.1 procent. Läget är sålunda
 icke alls tillfredsställande.
När jag framlade min motion, tänkte jag icke bara på om- och tillbyggnad
utan även på att moderniseringsarbetet i övrigt borde fortsättas i en raskare
takt. Vidare har jag från flera håll fått upplysningar, som göra en fundersam
om icke banvaktsstugorna blivit styvmoderligt behandlade i förhållande till en
stor del större och rymligare bostäder som 3- och 4-rumslägenheter i städer
och större samhällen. Jag är därför för min del tacksam för det positiva uttalande,
 som statsutskottet här gjort.
När herr Hansson 1 Rubbestad talar om att det hela skulle gå löst på 38
miljoner kronor vill han tydligen göra gällande, att järnvägsstyrelsen skulle ta
så allvarligt intryck av detta utskottsutlåtande att styrelsen nu och i ett sammanhang
 skulle gå in för att om- eller tillbygga samtliga bostäder. Men någonting
 sådant har ju ingen avsett. Läget är emellertid det att järnvägsstyrelsen,
trots att styrelsen för perioden 1939—1941 begärt ett högre anslag än för när-
 
Onsdagen den 4 mars 1942. Nr 10. 19
Motion om anslag till ombyggnad och modernisering av tjänstebostäderna vid
: statens järnvägar. (Forts.)
mast föregående period, icke byggt om mer än 25 banvaktsstugor mot 37 tidigare.
 Detta tyder ju på att det hela går mycket sakta. Risken för att alltför
stora ting härvidlag komma att inträffa tror jag sålunda icke är alltför överhängande.
 Skall tonvikten läggas på ränteutgifterna och på att det hela skall
gå ihop, bör samma krav också ställas på alla slag av tjänstebostäder och icke
enbart i fråga om tjänstebostäderna vid de affärsdrivande verken.
Herr talman, jag har icke något eget yrkande utan nöjer mig med att hemställa
 om bifall till statsutskottets förslag.
Herr Andersson i Prästbol: Herr talman! Jag har icke någon anledning att
upprepa de sakupplysningar, som motionären här lämnat, utan jag nöjer mig
med att hänvisa till det förhållandet att 1939 års riksdag skrev till Kungl.
Maj:t och begärde åtgärder av samma slag, som det nu är fråga om.
För min del tror jag, att man är på den rätta sidan, om man följer statsutskottet
 och sålunda i motiveringen stryker under vad riksdagen skrev 1939.
Jag skulle tro att alla kunna vitsorda, att förhållandena på detta område icke
blivit bättre sedan den tiden utan att läget är precis detsamma som det var då.
Jag hemställer därför, herr talman, om bifall till utskottets förslag.
Herr Mosesson: Herr talman! Jag skall icke framställa något annat yrkande
 än om bifall till utskottets förslag. |
Då jag emellertid förmodar, att jag måhända är den ende av kammarens
ledamöter, som är född i en sådan här stuga, må det tillåtas mig att frambära
ett personligt vittnesmål om hur förhållandena härvidlag kunna gestalta sig.
Damerna och herrarna i denna kammare kunna ju tänka sig hur det var i en
sådan här stuga, där vi tretton barn växte upp. Alla barnen voro väl icke små
samtidigt, men åtminstone tre av oss pojkar måste ligga i samma soffa för att
utrymmet i stugan skulle räcka till. Herr talmannen och kammarledamöterna
förstå nog, att jag åtminstone är intresserad av att den dag snart måtte randas,
 då den trogna arbetarstam, som järnvägarna ha i den kår, som det härvidlag
 är fråga om, får litet bättre bostäder än den hittills haft.
Herr Svensson i Grönvik: Herr talman! Jag tror för min del, att det bör
finnas en viss konsekvens i de uttalanden, som riksdagen gör. Så är emellertid
 icke fallet, om man å ena sidan uppmanar järnvägsstyrelsen att göra driften
 så ekonomisk som möjligt men man å andra sidan ger rätt så klara direktiv
om att det på detta område icke får snålas. Det bör vara logik och konsekvens
1 riksdagens olika uttalanden.
I herr Hanssons i Rubbestad rimliga yrkande ligger icke någon som helst
aversion mot herr Mosessons önskemål i här ifrågavarande avseende. Inkonsekvens
 skulle det emellertid vara, om riksdagen nu skulle besluta i enlighet
med utskottets förslag men samtidigt ge järnvägsstyrelsen order att icke fästa
avseende vid riksdagens anvisningar om nödvändigheten av besparingar utan
att härvidlag bara gå på. Det är en sådan inkonsekvens, som jag menar att vi
skola vända oss emot. Vi ha ingen anledning att här upprepa vad riksdagen
tidigare sagt, och jag ber sålunda att få instämma i herr Hanssons i Rubbestad
 yrkande.
Herr Hansson i Rubbestad: Herr talman! Med anledning av herr Mosessons
yttrande vill jag endast säga, att det är väldigt många människor i vårt land,
som få nöja sig med bostäder på ett rum och kök. Herr Mosesson nämnde, att
han växt upp i en banvaktsstuga om ett rum och kök. Själv har jag växt upp
i en likadan stuga, låt vara att det icke var en banvaktsstuga och vi voro i mitt
20 Nr 10. Onsdagen den 4 mars 1942.
Motion om anslag till ombyggnad och modernisering av tjänstebostäderna vid
statens järnvägar. (Forts.)
hem tolv barn. Herr Mosesson och jag ha alltså växt upp under enahanda förhållanden,
 och jag vill påstå att på mig har detta inte verkat skadligt, och det
tycks icke heller vara något fel med herr Mosesson. Det kan nog bli bra folk
av dem som växa upp i små bostäder också.
De bristfälligheter, som härvidlag kunna konstateras, lagar nog järnvägsstyrelsen
 att de bli avhjälpta, men dessa ändringar med vattenledning och
centralvärme tycker man nog icke äro så absolut nödvändiga att man i tider
som dessa, då ekonomien är så hårt beträngd, skall skriva till järnvägsstyrelsen
och pocka på omedelbara åtgärder. Jag håller därför före att det vore klokt
att stryka det stycke, som jag föreslagit, och jag tror också, att banvakterna
skola komma att visa sig nöjda därmed, detta särskilt med tanke på de låga
hyror, som de äro så glada åt.
Herr Gustafsson i Tenhult: Herr talman! Jag vill i det här sammanhanget
endast erinra om ytterligare en sak, som omnämnes i det av mig nyss citerade
yttrandet från Svenska järnvägsmannaförbundet, nämligen att högst 17.8 procent
 av här ifrågavarande bostäder äro försedda med värmeledning. Dessa
bostäder ligga för övrigt i närheten av stationerna. På själva landsbygden
har behovet i det hänseendet onekligen blivit sämre tillgodosett. Jag hade
verkligen räknat med att det parti, som herr Svensson i Grönvik och herr
Hansson i Rubbestad representera, skulle hysa ett starkt intresse för att landsbygdens
 bostadsfråga skulle få en tillfredsställande lösning.
Vidare vill jag erinra om, att när jag väckte denna motion vid årets riksdag,
 så var det min avsikt att bringa reda och konsekvens i statens bostadspolitik.
 Jag erinrar om, att riksdagen i fjol på socialministerns förslag beviljade
 20 miljoner kronor i rena subventioner för att bostadsbyggandet skulle
komma i gång och att socialministern då betonade, att han för sin del föreslog
denna stora summa för att man icke skulle avvakta lägre priser utan genast
få byggnadsverksambeten i gång. Om nu ett affärsdrivande verk menar något
helt annat och säger, att vi måste vänta och iakttaga en viss återhållsamhet,
så renar jag, att däri icke finns någon logik vad beträffar statens bostadspolitik.
 ;
Herr Andersson i Prästbol: Herr talman! Det förvånar mig att höra, att
folk har det lika trångt nu i banvaktsstugorna som för femtio å sextio år sedan.
 Meningen är väl ändå den, att vi skola sträva till en allt bättre och
bättre bostadsstandard. Det är väl ingenting att rekommendera att tolv å
tretton barn skola växa upp i en liten stuga, som icke har större utrymme
än att det knappt kan räcka till för ett äkta par utan barn. Det anförda exemplet
 kan jag sålunda för min del icke finna vara en anledning för riksdagens
andra kammare att följa reservationen på denna punkt.
Herr talman! Jag vidhåller mitt yrkande.
Överläggningen förklarades härmed avslutad. Herr talmannen framställde
propositioner dels på bifall till utskottets hemställan dels ock på bifall till utskottets
 hemställan med den ändring i avseende å motiveringen, varom yrkande
 under överläggningen framställts av herr Hansson i Rubbestad; och
biföll kammaren utskottets hemställan.
$ 12.
Föredrogs statsutskottets utlåtande, nr 35, i anledning av Kungl. Maj:ts i
statsverkspropositionen gjorda framställningar rörande kapitalinvestering för
Onsdagen den 4 mars 1942. Nr 10. 21
budgetåret 1942/43 i statens allmänna fastighetsfond, i vad propositionen avser
 handelsdepartementets verksamhetsområde.
Punkterna 1 och 2.
Vad utskottet hemställt bifölls.
Punkten 3.
Lades till handlingarna.
$ 13.
Föredrogos vart efter annat:
statsutskottets utlåtanden:
nr 36, i anledning av Kungl. Maj:ts proposition angående fortsatt giltighet
för förskottsstaten för försvarsväsendet, m. m.;
nr 37, i anledning av Kungl. Maj:ts proposition angående försäljning av
kronan tillhörigt område i Halmstad; och
nr 38, i anledning av Kungl. Maj:ts proposition angående befrielse för H.
G. Persson m. fl. från ersättningsskyldighet m. m.; samt
bevillningsutskottets betänkande, nr 2, i anledning av Kungl. Maj:ts proposition
 med förslag till förordning om rätt att använda obligationer med 3 procent
 ränta tillhörande svenska statens tredje försvarslån såsom betalningsmedel
vid erläggande av arvsskatt.
Kammaren biföll vad utskotten i nämnda utlåtanden och betänkande hemställt.

$ 14.
Föredrogs bevillningsutskottets betänkande, nr 3, i anledning av Kungl. Höjning av
Maj:ts proposition angående höjning av vissa postavgifter m. m. jämte i äm- gifter postavnet
 väckta motioner. gelter om. m.
I en den 30 januari 1942 dagtecknad, till bevillningsutskottet hänvisad
proposition, nr 29, hade Kungl. Maj:t under åberopande av propositionen
bilagt utdrag av statsrådsprotokollet över kommunikationsärenden för samma
dag, föreslagit riksdagen att
dels besluta, att befordringsavgiften för inrikes brev, som ej är lokalförsändelse,
 skall utgöra:
om brevets vikt icke överstiger 20 gram. . .. ... . . 20 öre
> vikten överstiger 20 men icke 125 gram. . . .. . . 40 >
> ? > 125 >» > 5300 » oc... ... 60 >,
att minsta avgiften för korsband, som innehåller affärshandling och ej är
lokalförsändelse, skall utgöra 20 öre, att befordringsavgiften för inrikes blindskriftsförsändelse
 skall för varje vikt av ett kilogram eller del därav utgöra
3 öre, att högsta medgivna vikten för dylik blindskriftsförsändelse skall utgöra
 7 kilogram, samt att ovan angivna ändrade grunder för postbefordran
skola tillämpas från och med den 1 april 1942;
dels ock bemyndiga Kungl. Maj:t att intill utgången av juni månad 1946
bestämma i fråga om postavgifter i den omfattning, som angives i det av 1937
års riksdag i samma ämne lämnade bemyndigandet.
Till utskottets behandling hade jämväl hänvisats följande i anledning av
propositionen väckta motioner, nämligen:
DD
Do
Nr 10. Onsdagen den 4 mars 1942.
Höjning av vissa postavgifter m. m. (Forts.)
1) de likalydande motionerna nr 189 i första kammaren av herr Persson
m. fl. och nr 249 i andra kammaren av herr Werner m. fl., vari hemställts, att
riksdagen, vid bifall till Kungl. Maj:ts proposition nr 29, tillika måtte besluta
att höja det nuvarande lokalportot för postförsändelser efter samma grunder,
vilka föreslagits att i övrigt gälla för inrikes brev, samt att postportot å brevkort
 måtte höjas med 5 öre;
2) de likalydande motionerna nr 190 i första kammaren av herrar Gottfrid
Karlsson och Albertsson samt nr 252 i andra kammaren av herr Nilsson i Norrlångträsk,
 däri hemställts, att riksdagen i anslutning till proposition nr 29 ville
 hos Kungl. Maj:t hemställa om utfärdande av sådana bestämmelser rörande
lokalnarto, att en postanstalts adressområde och dess lokalportoområde samman
 falla;
3) motionen nr 250 i andra kammaren av herr Sundström i Vikmanshyttan
m. fl., vari hemställts, att riksdagen vid behandlingen av förevarande proposition
 måtte besluta följande befordringsavgifter för inrikes brev:
Lokala Övriga
om hrevets vikt icke överstiger 20 gram . . . . . 15 öre 20 öre
> vikten överstiger 20 men icke 125 gram . . . 30 > 40 >
> » > 125 >» > 500 > . .. 45 > 60 >; samt
4) motionen nr 251 i andra kammaren av herr Hansson i Vännäsby m. fl.,
däri hemställts, att riksdagen, med bifall i övrigt till Kungl. Maj:ts proposition
 nr 29, ville besluta höjning av det lokala brevportot med 5 öre i fråga
om lägsta viktsatsen och i övrigt i proportion till de i propositionen föreslagna
 portona å riksförsändelserna, samt att riksdagen i skrivelse till Kungl.
Maj:t ville anhålla om skyndsam utredning och förslag angående möjligheter
för sockenområden, poststationsområden och annars tätt bebyggda orter att i
större utsträckning utnyttja lokalportot.
Utskottet hemställde,
T) att riksdagen måtte, med bifall till Kungl. Maj:ts förevarande proposition
 nr 29,
1) besluta, att befordringsavgiften för inrikes brev, som ej är lokalförsändelse,
 skall utgöra:
om brevets vikt icke överstiger 20 gram. . . . ... . . 20 öre
> vikten överstiger 20 men icke 125 gram. . . . . . . 40 >
> > » 125 > > 500 » oc... ... 60 >
,
att minsta avgiften för korsband, som innehåller affärshandling och ej är
lokalförsändelse, skall utgöra 20 öre, att befordringsavgiften för inrikes blindskriftsförsändelse
 skall för varje vikt av ett kilogram eller del därav utgöra 3
öre, att högsta medgivna vikten för dylik blindskriftsförsändelse skall utgöra
7 kilogram, samt att här angivna ändrade grunder för postbefordran skola tilllämpas
 från och med den 1 april 1942; :
2) bemyndiga Kungl. Maj:t att intill utgången av juni månad 1946 bestämma
 i fråga om postavgifter i den omfattning, som angives i det av 1937
års riksdag i samma ämne lämnade bemyndigandet;
IT) att de likalydande motionerna I: 189 och IT: 249 samt motionen II: 251,
i vad dessa motioner avse höjning av lokalportot för brev, ävensom motionen
II: 250 icke måtte föranleda någon riksdagens åtgärd;
IIT) att de likalydande motionerna I1:189 och II: 249, i vad desamma avse
höjning av brevkortsportot, icke måtte föranleda någon riksdagens åtgärd;
samt
Onsdagen den 4 mars 1942. Nr 10. 23
Höjning av vissa postavgifter m. m. (Forts.)
IV) att de likalydande motionerna I:190 och II:252 samt motionen IT:
251, den sistnämnda i vad den avser ändrade bestämmelser beträffande lokalportoområdet,
 icke måtte föranleda någon riksdagens åtgärd.
Reservation utan angivet yrkande hade avgivits av herrar Aronsson, Thorell
 samt Jonsson i Skedsbygd.
Efter föredragning av utskottets hemställan anförde:
Herr Jonsson i Skedsbygd: Herr talman! Då jag till utskottets förevarande
utlåtande fogat en reservation, anser jag mig skyldig att med några ord motivera
 min inställning till denna fråga.
Motivet för den av Kungl. Maj:t föreslagna portohöjningen anges i den
kungl. propositionen vara att bereda statsverket ökade inkomster. Någon
höjning för att täcka postverkets distributionskostnader eller för att åstadkomma
 en skälig förräntning av det i verket nedlagda kapitalet behöver ej
vidtagas.
Även om man accepterar finansministerns tankegång på denna punkt att
på detta sätt bereda staten inkomster, måste man ställa sig tveksam, när
förslaget endast omfattar en höjning av riksportot och undantag göres för
lokalportot. Finansministern har i propositionen för sin del accepterat de skäl,
som generalpoststyrelsen anfört, nämligen att ett förhöjt lokalporto icke skulle
tillföra statsverket någon nämnvärt förhöjd inkomst. Generalpoststyrelsen anser,
 att man vid en höjning av lokalportot måste räkna med en avsevärd
nedgång i antalet lokalbrev, beroende på att man befarar att de större korrespondenterna
 i ökad utsträckning genom egen betjäning eller genom anlitande
 av privata distributionsföretag skulle ombesörja sin postutdelning. För
bestyrkande av detta resonemang anför man, att enligt en verkställd approximativ
 undersökning skulle antalet lokalbrev under tiden från 1917 till 1921,
då lokalportot var avskaffat, ha nedgått med inte mindre än omkring 30 procent.
 En höjning av lokalportot med 5 öre, vilket i motioner föreslagits, skulle
således enligt generalpoststyrelsens mening praktiskt taget icke medföra någon
 inkomstökning för statsverket. Enligt mitt förmenande låg emellertid icke
hela orsaken till att antalet lokalpostförsändelser vid detta tillfälle sjönk så
kraftigt endast i portoförhöjningen. Man måste nämligen taga i betraktande
att den tidsperiod, under vilken portoförhöjningen ägde rum, delvis sammanföll
 med efterkrigsårens på grund av depressionen minskade affärsverksamhet
 på alla områden.
Fördelen av lokalporto kommer i huvudsak städer och större samhällen till
godo. Så t. ex. åtnjuta personer, boende i Stockholm, förmånen av lokalporto
inom ett område, som omfattar städerna Stockholm, Djursholm, Lidingö och
Sundbyberg, köpingarna Hässelby villastad, Saltsjöbaden och Stocksund samt
socknarna Danderyd, Nacka, Solna och Spånga. Under det att på landsbygden
 ett brev icke får åsättas lokalporto, om det överlämnas till lantbrevbäraren
 att av honom avlämnas på postanstalten, där mottagaren i sin tur avhämtar
det, befordras ett sådant brev inom Stockholmsområdet till följande postanstalter
 och utbäres av brevbärare: Abrahamsberg, Aspudden, Bromsten, Danderyd.
 Djursholm, Ektorp, Enebyberg, Enskede, Experimentalfältet, Fagersjö,
 Gröndal, Hagalund, Hammarbyhöjden, Henriksdal, Hjorthagen, Huvudsta,
 Hägersten, Hässelby villastad, Höglandstorget, Kvarnholmen, Lahäll,
Lidingö, Lilla Essingen, Midsommarkransen, Mälarhöjden, Nacka, Nockeby,
Råsunda, Saltsjöbaden, Saltsjö-Duvnäs, Saltsjö-Järla, Smedslätten, Spånga,
Stockholm, Stocksund, Stora Essingen, Storängen, Stureby, Sundbyberg, Sö-
24 Nr 10. Onsdagen den 4 mars 1942.
Höjning av vissa postavgifter m. m. (Forts.)
dertörns villastad, Tomteboda, Traneberg, Ulriksdal, Ulvsunda, Värtan, Åkeshov,
 Älsten, Älta, Älvsjö, Ängby och Äppelviken.
I sin till utskottet 1 anledning av motionerna avgivna promemoria säger
generalpoststyrelsen att den nu gällande definitionen på lokalförsändelse
utesluter icke helt landsbygdens befolkning från åtnjutande av lokalportot.
Även för landsbygdens vidkommande är lokalportot tillämpligt på varje försändelse,
 som inlämnas på en fast postanstalt eller som nedlägges i fast brevlåda,
 vilken tömmes genom postanstaltens försorg, eller som i förekommande
fall inkommer till postanstalten genom spårvagnsbrevlåda.
Jag tycker att generalpoststyrelsen genom att göra denna jämförelse på ett
alldeles särskilt sätt talar emot den ståndpunkt styrelsen intagit i denna fråga.
Ty det är väl skillnad att på landet besöka en postanstalt för att i brevlådan
där lägga ned ett brev, vilket sedan adressaten i de flesta fall, om lokalportot
skall vara tillämpligt, har att egenhändigt avhämta, mot att man i Stockholm
kan lägga ned brevet i första bästa brevlåda, som man träffar på, varefter
detsamma avhämtas av postverket och tillställes adressaten i hans bostad, t. ex.
1 Saltsjöbaden. Enligt mitt förmenande motiverade detta senare brevs transport
 och behandling att det åsattes ett högre porto och inte ett lägre.
Och när generalpoststyrelsen framhåller, att brev få taxeras såsom lokalpost,
om de i förekommande fall nedläggas i en spårvagnsbrevlåda på landsbygden,
undrar man verkligen om styrelsen fått ett anfall av skämtlynne. Förhållandet
 är ju det, att på landsbygden ha vi inte några spårvägar — de äro i likhet
med påvens skägg obefintliga.
Redan finansministern har rubricerat det föreliggande förslaget om portoförhöjning
 för inrikes brev såsom en skattefråga. Det gäller att få in ytterligare
 17 miljoner kronor till statsverket. Det är då enligt mitt förmenande
skäl att se till, att i denna såväl som i övriga beskattningsfrågor största möjliga
 rättvisa skipas. Men nu låter man dem, som ha de största förmånerna av
postbefordran, undslippa beskattning, åtminstone i mycket stor utsträckning.
Motiveringen härför förefaller mig som sagt knappast hållbar. Jag har
förut påpekat, att jag anser att orsaken till nedgången i antalet lokalbrev under
 de år, då lokalportot var avskaffat, till stor del var att söka i den under då
rådande depressionstider minskade affärsverksamheten. Jag förmodar, att den
höjning i den allmänna prisnivån, som sedan dess inträffat, även medfört ökade
 kostnader för distributionen av brev inom lokalportoområdena, därest denna
befordran skulle ske med anlitande av annat distributionssätt än genom posten.
 Någon nedgång i affärsverksamheten kan åtminstone icke för närvarande
iakttagas. Under förutsättning av att postverket anlitades i samma utsträckning
 som förut beträffande lokalposten, skulle en höjning av portoavgiften
tillföra statsverket en ökad inkomst av 1.8 miljoner kronor. Detta är ingen föraktlig
 summa, och utgiften torde gott kunna bäras av de folkskikt, som redan
1 det förhållandet att de äro bosatta i städer och samhällen ha vissa fördelar
som landsbygdens folk saknar.
I sitt yttrande över motionerna tillkännager generalpoststyrelsen, att den
igångsatt en utredning beträffande Stockholms lokalportoområde. Utskottet
förutsätter, att generalpoststyrelsen vid nämnda utredning jämväl tar under
övervägande, »huruvida och i vad mån det kan vara möjligt att åstadkomma
en bättre utjämning än som nu är för handen mellan stadsbygd och landsbygd
1 postalt hänseende, bland annat genom ändring av bestämmelser om lokalportots
 tillämplighetsområde».
Men utskottet har inte velat biträda det yrkande, som i berörda hänseende
göres i den av herr Hansson i Vännäsby m. fl. avgivna motionen. I denna
motion yrkas att »riksdagen i skrivelse till Kungl. Maj:t ville anhålla om
Onsdagen den 4 mars 1942. Nr 10. 25
Höjning av vissa postavgifter m. m. (Forts.)
skyndsam utredning och förslag angående möjligheter för sockenområden,
poststationsområden och annars tätt bebyggda orter att i större utsträckning
utnyttja lokalportot». Jag har i utskottet yrkat bifall till denna motion i vad
den rör yrkandet om utredning.
Nu kanske man invänder att en portoförhöjning endast har ringa betydelse
för landsbygdens invånare, och detta kan delvis vara sanning. Men denna detalj
 får ses i ett större sammanhang. Såsom denna beskattning föreslagits får
den anses som ett led i de pålagor, som städer och samhällen komma att undslippa
 eller åtminstone inte att belastas med i samma utsträckning som landsbygden.
 Det är på tiden, att den ena detaljen såväl som den andra beaktas och
att man söker anpassa förhållandena så, att de som äro bosatta på landsbygden
 erhålla samma ekonomiska villkor för sin existens som städernas invånare.
Kan eller vill man inte följa dylika riktlinjer, kommer landsbygdens avfolkVing
 att fortgå och de skadliga verkningarna härav alltmer att göra sig gälande.

Herr talman! Jag skall inte taga kammarens tid i anspråk med ytterligare
motivering för min ståndpunkt, utan jag skall nu endast be att få yrka bifall
till Kungl. Maj:ts förslag med det tillägg, som föreslås i den av herr Werner
m. fl. avgivna motionen, nämligen att lokalportot och brevkortsportot måtte
höjas med 3 öre.
Då emellertid hithörande postala frågor borde bli föremål för en allsidig utredning
 och belysning i hela sitt sammanhang, vill jag, herr talman, även
yrka bifall till senare delen av det i den av herr Hans8on i Vännäsby m. fl.
avgivna motionen framställda yrkandet, nämligen »att riksdagen i skrivelse
till Kungl. Maj:t ville anhålla om skyndsam utredning och förslag angående
möjligheterna för sockenområden, poststationsområden och annars tätt bebyggda
 orter att i större utsträckning utnyttja lokalportot».
I detta anförande instämde herrar Sundström 1 Vikmanshyttan, Pettersson
i Norregård, Pettersson i Dahl, Nilson i Spånstad, Olsson i Kullenbergstorp,
Carlsson i Bakeröd, Gustafsson i Lekåsa, Pettersson i Rosta, Andersson i Vigelsbo,
 Andersson 1 Ovanmyra, Andersson i Södergård, Hammarlund, Hansson
 i Skediga och Persson i Norrby.
Herr Werner: Herr talman! Under normala tider kunde det föreligga starka
skäl att reagera mot den tendens, som numera gör sig gällande att utnyttja
statens affärsdrivande verk såsom skatteinstrument i det allmännas hand, detta
så mycket mer som statens affärsföretag oftast intaga en monopolställning,
som gör dem oåtkomliga för varje konkurrens. Under nuvarande förhållanden,
då det gäller att med alla medel söka täcka den oerhörda brist, som förefinnes
i statsbudgeten, är emellertid ingenting annat att göra än att tillgripa de utvägar,
 som stå till buds, och att acceptera de höjningar i fråga om taxor
samt andra beskattningsåtgärder som bli nödvändiga för att skaffa staten
ökade inkomster. Men i den mån dylika åtgärder tillgripas, måste man ovillkorligen
 kräva att de ske efter samma linjer, som följas då det gäller att utforma
 den allmänna beskattningen, så att de ökade bördor, som påläggas de
skattepliktiga, träffa dem efter likvärdiga och likartade principer.
Den proposition, som vi här behandla, utgör till sin karaktär en renodlad
beskattningsåtgärd. Man kan emellertid inte säga, att den bygger på de grunder,
 som vi anse vara riktiga, då det gäller den allmänna beskattningen. Den
är tvärtom så utformad, att den för vissa områden inom landet bibehåller en
gynnad ställning och ökar klyftan i fråga om de förmåner eller skyldigheter
som nu gälla för landsbygd och stad. Redan tidigare ha från landsbygdshåll
26 Nr 10. Onsdagen den 4 mars 1942.
Höjning av vissa postavgifter m. m. (Forts.)
rests anmärkningar mot den olikhet, som råder mellan städer och landsbygd
beträffande kostnaderna för befordring av de s. k. lokala postförsändelserna.
Det är ju, såsom herr Jonsson i Skedsbygd framhållit, en uppenbar orättvisa,
att medan t. ex. inom Stockholmsområdet med dess, enligt vad som uppgivits,
60-tal postkontor ett brev befordras för 10 öre, får man ute på landsbygden
betala fullt porto även i det fall att ett brev endast passerar avsändarens egen
poststation, försåvitt postbefordran sker till och med medelst en mycket enkel
lantbrevbärningslinje.
Vi ha, som sagt, redan tidigare ansett denna olikhet vara oriktig och försökt
 vinna rättelse. I den proposition, som nu föreligger och som biträtts av
utskottet, har denna klyfta inte bara bibehållits, utan den kommer i realiteten
att vidgas, därigenom att man har kvar lokalportot för dessa stadsområden,
som väl skulle ha samma ekonomiska möjligheter som landsbygden att bära en
ökad börda. Det kommer sålunda att kosta endast 10 öre för att skicka ett
brev från Stockholm exempelvis till Lidingö, där det bäres hem till mottagaren,
 ofta med brevbäringsturer två gånger om dagen. Ute i landet kommer
man däremot att få betala 20 öre för ett brev, som befordras ofta mycket
kortare väg. Vi anse detta vara oriktigt så mycket mer ur den synpunkten,
som det här icke är fråga om en åtgärd för att finansiera postverkets omkostnader,
 utan för att skaffa staten ökade inkomster, alltså en ren beskattningsåtgärd.

Generalpoststyrelsen har i sitt yttrande med stöd av erfarenheterna från åren
1917—1921 gjort gällande, att en ökning av lokalportot förmodligen skulle innebära
 en sänkning av postförsändelsernas antal, i det att en del av dem, som
nu anlita postverket, skulle övergå till att sköta sin postdistribuering med privat
 arbetskraft. Jag kan inte för min del på något sätt godkänna detta skäl.
Förhållandena under åren 1917—1921 äro icke jämförbara. Det finns för närvarande
 helt enkelt ingen möjlighet att för den låga kostnaden av 15 öre privat
distribuera ett brev inom de nuvarande relativt stora lokalportoområdena, detta
bl. a. på grund av bristen på arbetskraft.
Man har ju inte visat sig så vidare känslig tidigare, då det gällt beskattningsåtgärder
 på andra områden. Vi ha sålunda fått svälja någonting så föga
godtagbart som omsättningsskatten, vilken endast verkar i prisfördyrande, för
att inte säga inflationistisk riktning. Vi ha vidare fått godtaga krigskonjunkturskatten,
 för all del kanske riktig då det gäller att beskatta jobbarvinster,
 sådana som försäljningsvinster å någon gammal rostig båt, e. d., men
i övrigt måste anses ytterst betänklig till sin verkan, då den träffar livsviktiga
 försörjningsområden och konfiskatoriskt går ut över inkomster, som
ofta endast utgöra ett lösgörande av förut investerat produktionskapital. Det
kan befaras, att en schablonmässig tillämpning av denna beskattning beträffande
 sådana områden som jordbruk och skogsbruk kan komma att skada produktionsviljan
 i själva roten. Med det sist anförda har jag velat påvisa att
man vid tidigare åtgärder på beskattningsområdet icke iakttagit samma hänsyn
 och försiktighet som man nu förebär som skäl mot längre gående ingrepp.
Jag har, som sagt, inte känt mig övertygad av de skäl, som förebragts av
utskottet för ett bifall till Kungl. Maj:ts proposition oförändrad, och då jag
sålunda anser, att denna proposition, trots den anslutning som förslaget fått
inom utskottet, inte vilar på riktiga och rättvisa grunder, vågar jag, herr talman,
hemställa om bifall till den av mig m. fl. väckta motionen, nr 249, i denna
kammare.
Herr Hagberg i Malmö: Herr talman! Såsom redan av de båda föregående
talarna påpekats äro ju de här föreslagna portoförhöjningarna inte betingade
Onsdagen den 4 mars 1942. Nr 10. 27
Höjning av vissa postavgifter m. m. (Forts.)
av hänsynen till postverkets drift såsom sådan — denna går ju ganska bra och
lämnar en skälig avkastning på det kapital, som är investerat i verket, liksom
även en skälig vinstmarginal — utan det är här självfallet fråga om en beskattningsåtgärd,
 helt i linje med dem på andra områden, som finansministern
i nuvarande läge redan tidigare ansett sig tvungen att föreslå. Jag tänker
exempelvis på höjningen av personbefordringsavgifterna vid statens järnvägar,
IN Ju är en åtgärd, som ganska mycket påminner om den som vi nu disutera.

Att man i riksdagen är ganska övertygad om att även här ifrågavarande
utväg måste tagas i anspråk, är väl påtagligt. Jag tror, att man kan basera
omdömet på den omständigheten, att det i denna fråga icke väckts några motioner
 om avslag. Ingen har velat reducera propositionens omfattning, utan
de motioner, som äro väckta, taga i stället sikte på, om jag så får uttrycka
mig, en påbyggnad av det kungl. förslaget.
Den kritik, som framkommit, har framför allt riktat sig mot det förhållandet
 att Kungl. Maj:t icke ansett sig böra föreslå höjning även av lokalportot.
 Inom utskottet har man ingalunda ställt sig oförstående till den argumentation
 till förmån för en sådan höjning, som där förebragts och vilken
även nu kommit till uttryck. Utskottet har emellertid, lika litet som Kungl.
Maj:t, kunnat underlåta att taga starkt intryck av det bestämda avstyrkande,
som därvidlag föreligger från generalpoststyrelsens sida. Generalpoststyrelsen
 synes nämligen, så vitt jag kan förstå, frukta att en höjning av lokalportot
 inte bara skulle bli verkningslös, såtillvida att behållningen skulle bli
oförändrad även efter denna höjning, utan även möjligen medföra att inkomsten
 av lokalförsändelserna kunde bliva mindre än vad den för närvarande
 är. När det ansvariga verket har en dylik uppfattning vå denna punkt,
har man inom utskottet inte vågat intaga en annan ståndpunkt än den som
Kungl. Maj:t gjort till sin.
Nu har av de talare, som redan yttrat sig, påpekats, att generalpoststyrelsens
 påståenden härvidlag baseras på de erfarenheter, som gjordes, då under
förra krigets sista år och tiden därefter lokalvportot höjdes och då omsättningen
inom denna gren av verksamheten gick mycket starkt tillbaka eller med ungefär
 en tredjedel. Man menar, att detta berodde på den då inträdda krisen
inom affärslivet, och man har den uppfattningen att en dvlik konsekvens inte
är att räkna med denna gång. Jag kan tyvärr inte finna, att man har förebragt
 några bärande skäl för denna sin uppfattning. Det förhöll sig ju på
det sättet, att när denna höjning i fråga om lokalportot företogs, kom det till
stånd en mycket betydande distribution på privat väg av lokalpostförsändelser,
och vissa företag uppstodo, som helt ägnade sig åt detta. Större firmor, banker,
industriföretag och dylika ombesörjde själva, i den mån det voick, distributionen
av sin lokalpost, allt till förfång för postverket och dess inkomster.
Sedan dess har, såsom var och en vet, denna privata distributionsverksamhet
utvecklats på ett utomordentligt sätt. Det finns numera, i varje fall i alla
större städer, sedan många år tillbaka fullt organiserade företag. som sköta
dylik distribuering. Det hade man inte förra gången som det var fråga om
en portohöjning, utan då improviserades hela apparaten. Nu finns det, som
sagt, redan en dylik apparat, och kammarens ledamöter kunna säkerligen lita
på generalpoststyrelsen, när den framhåller, att denna privata företagsamhet
ingalunda skulle tveka att taga hand om det distributionsarbete, som komme
att erbjudas den vid en höjning av lokalportot.
Vidare har man gjort gällande, att de föreslagna portohöjningarna komma
att drabba landsbygden orättvist. Jag vill inte bestrida, att det finns visst
fog för en dylik uppfattning, och utskottet har heller inte velat förbise, att
28 Nr 10. Onsdagen den 4 mars 1942.
Höjning av vissa postavgifter m. m. (Forts.)
med den ändring av riksbrevportot, som är föreslagen, och ett bibehållande av
det nuvarande lokalportot, kommer landsbygden och dess befolkning i viss
mån att försättas i ett mindre gynnsamt läge än de befolkningsgrupper, som
kunna utnyttja det nuvarande lokalportot. Det är ju tyvärr ofrånkomligt, att
så är fallet. Om man emellertid går vidare och undersöker vilka åtgärder,
som skulle kunna tänkas vidtagna för att få till stånd en ändring till det
bättre, är det närmast två utvägar, som man stannar för. Det mest rationella
 tillvägagångssättet vore naturligtvis att införa ett enhetsporto för hela
riket. Då vore alla bekymmer ur världen, och alla skulle bli lika tillfredsställda
 eller kanske snarare: alla skulle bli lika litet tillfredsställda. Men
härifrån och dit är vägen mycket lång, och den sidan av saken har väl icke
för ögonblicket någon aktualitet.
Den andra utvägen vore att ändra bestämmelserna angående lokalportots
tillämplighetsområde, och det är ju den utvägen, som de talare, vilka tidigare
haft ordet, ha rekommenderat. Utskottet har ju, såsom kammarens ledamöter
finna, haft sin uppmärksamhet riktad på just denna senare utväg och har
därvid underrättats om den utredning, som redan är igångsatt inom generalpoststyrelsen,
 närmast med utgångspunkt från de förhållanden, som råda
inom Stockholms lokalportoområde. Jag delar den uppfattning, som både herr
Jonsson i Skedsbygd och herr Werner här givit uttryck åt, nämligen att det
inte är vidare tilltalande med ett så stort lokalportoområde som detta, och
Jag föreställer mig att man vid den utredning, som pågår inom generalpoststyrelsen,
 även tar sikte på angelägenheten av att ur rättvisesynpunkt få en
ändring till stånd beträffande Stockholms lokalportoområde.
Nu förutsätter emellertid utskottet — och efter den kommunikation, som
man haft med generalpoststyrelsen, tror jag att man på mycket goda grunder
 kan göra det — att generalpoststyrelsen redan vid denna igångsatta utredning
 skall taga under övervägande, huruvida och i vad mån det kan vara
möjligt att åstadkomma en bättre utjämning än som nu är för handen mellan
 stadsbygd och landsbygd i postalt hänseende, bland annat genom ändring
 av bestämmelserna om lokalportots tillämplighetsområde.
Jag tror att så som saken ligger, kan man inte komma längre än vad utskottet
 här har gjort. Jag vill än en gång påpeka, att inom utskottet ingalunda
 saknats sympati för de tankar, som här vunnit uttryck, men man har
helt enkelt inte vågat gå längre än man gjort, när generalpoststyrelsen så bestämt
 varnat för åtgärder i den riktningen. Det vore ju också rätt olyckligt,
om ett riksdagsutskott i 1 anslutning till en proposition som denna skulle taga
på sitt ansvar att rekommendera åtgärder, som kanske skulle leda till ett
sämre skatteutfall än det som man räknar med i propositionen.
Med hänvisning till vad jag här anfört, herr talman, hemställer jag om
bifall till utskottets förslag i dess helhet.
Herr Lundell: Herr talman! Som synes av det föreliggande utskottsbetänkandet,
 är jag inte antecknad såsom deltagande i beslutet. Jag har dock varit
 närvarande vid justeringssammanträdet, emedan herr Thorell då var förhindrad
 att infinna sig, och jag har vid det tillfället inom utskottet framhållit
 mina synpunkter på den föreliggande frågan. Jag skall inte nu besvära
mig själv och kammaren med att här framdraga alla dessa synpunkter, ty
de ha redan blivit rätt fullständigt utvecklade genom vad som här sagts av
herr Jonsson i Skedsbygd och herr Werner. Jag vill emellertid framhålla
ett par andra synpunkter på frågan, vilka ännu inte blivit här berörda.
Men innan jag gör det, vill jag säga ett par ord med anledning av vad här
nyss anförts av herr Hagberg i 1 Malmö. Han tog upp en del av generalpost-
Onsdagen den 4 mars 1942. Nr 10. 29
Höjning av vissa postavgifter m. m. (Forts.)
styrelsens resonemang om vad som skulle kunna bli följden av en höjning av
lokalportot, men det föreföll mig, som om han inte på ett riktigt sätt återgav
vad generalpoststyrelsen sagt. Herr Hagberg framhöll, att generalpoststyrelsen
 befarade rent av en minskning av lokalportoinkomsterna vid en höjning
 av lokalportot med 5 öre. Det är väl inte alldeles riktigt, om man ser
på de uttalanden av generalpoststyrelsen, som återfinnas på sid. 3 i utskottsbetänkandet.
 Det beräknas där, hur det skulle gå, om med anledning av lokalportots
 höjning antalet lokalförsändelser nedginge med en tredjedel, d. v. s.
med 33 "/; procent. Om så bleve fallet. skulle inkomsten av lokalförsändelserna
bli oförändrad. Men så säger generalpoststyrelsen: »Även om minskningen av
lokalbrevbefordringen icke skulle bli så stor som ovan antagits, skulle inkomstökningen
 bli så liten, att den vore utan betydelse för det nu föreliggande
 behovet av ökade inkomster för statsverket.» J ag kan således inte någonstans
 se, att generalpoststyrelsen direkt säger, att den befarar att inkomsten
 skulle bli minskad, utan jag tror att det var en överdrift av herr
Hagberg. .
Men ligger det inte också, om man ser på vad som tidigare förevarit på
detta område, en överdrift redan i den farhåga, som framkastats av generalpoststyrelsen,
 att inkomsterna skulle bli oförändrade, alltså att antalet lokalförsändelser
 skulle komma att nedgå med 33 procent, om man höjer lokalportot
 från 10 till 15 öre? Generalpoststyrelsen åberopar sig på vad som hände
under och efter förra kriget i samband med de då företagna höjningarna av lokalportot
 och säger, att »enligt en verkställd approximativ undersökning skulle
lokalbreven från år 1917 till år 1921 ha nedgått med omkring 30 procent».
Men, märk väl, det var den gången fråga om en betydligt kraftigare höjning,
procentuellt sett, av lokalportot än som nu är ifrågasatt. Då höjdes lokalportot
 från att före kriget ha varit 5 öre — vi minnas väl alla de gröna 5öresmärkena,
 som man hade förr i tiden, då den gröna färgen brukade beteckna
 lokalporto — undan för undan upp till 20 öre, alltså det skedde en fyrdubbling
 av lokalportot, och det var då som man konstaterade en nedgång med
30 procent. Om man nu skulle höja lokalportot med 50 procent, alltså från
10 till 15 öre, är det väl inte sannolikt att detta skulle åstadkomma samma
effekt som fyrdubblingen av portot gjorde den gången. Jag tror således, att
den argumentering, som härvidlag föres från generalpoststyrelsens sida, liksom
 även från herr Hagbergs sida, i den mån han stödjer sig på generalpoststyrelsen,
 är betydligt överdriven.
Jag vill utöver detta något belysa den merbelastning i skatteavseende, som
landsbygden utsättes för, om man nu höjer endast riksportot från 15 till 20
öre. Om vi jämföra verkningarna för en person, boende på landsbygden, och
en person, boende i en stad, vilka vi antaga för närvarande ha samma utgift
per år för brevporton, finna vi, att efter verkställandet av ett beslut i enlighet
med Kungl. Maj:ts och utskottets förslag komma portoutgifterna för den, som
bor på landsbygden, att stegras med ungefär 33 procent, därför att hans lokalportoområde
 är så obetydligt, medan för den i staden boende personen ökningen
 av portoutgifterna blir väsentligt mindre, på grund av att en mycket stor
procent av hans korrespondens kan gå såsom lokalpost, för vilken portot skulle
vara oförändrat. Det är alltså uppenbart, att detta är en beskattningsåtgärd,
som belastar landsbygdens folk betydligt hårdare än folket i städerna.
Nu kan man ju säga, att vi på landsbygden äro vana vid att få bära tyngre
skattebördor än man gör i städerna. Så är ju t. ex. fallet beträffande de direkta
 kronoskatterna, där vi ha lägre ortsavdrag. Men Jag undrar, om detta kan
vara någon motivering för att denna princip överföres även till de indirekta
skatternas område, såsom här är fråga om i samband med höjningen av porto-
30 Nr 10. Onsdagen den 4 mars 1942.
Höjning av vissa postavgifter m. m. (Forts.)
avgifterna. Det är ju — märk väl — såsom redan sagts, här fråga om en
skatteåtgärd och inte om en åtgärd för finansiering av postverkets rörelse.
Jag vill beröra en annan sak, som också har en viss principiell betydelse.
Utskottet säger i motiveringen till sitt betänkande, att man önskar en utredning
 om ändring av bestämmelserna för lokalportots tillämplighetsområde på
landsbygden. När nu utskottet har denna uppfattning, som i huvudsak överensstämmer
 med motionärernas, varför vill då inte utskottet säga ut det i
klämmen? Vore det inte rejälare och renhårigare att på det sättet säga ifrån
vad man menar i stället för att i mer eller mindre svävande uttryckssätt i motiveringen
 tala om vad man önskar? Jag har anmärkt på den saken inom utskottet,
 och jag anser att jag kunnat göra det med så mycket större fog, som
detta förfaringssätt för ett år sedan påtalats från konstitutionsutskottets sida. '
Konstitutionsutskottet har ju att bl. a. granska Kungl. Maj:ts beslut och se
efter i vad mån de överensstämma med riksdagens beslut, och konstitutionsutskottet
 har vid detta sitt arbete funnit, att det ofta varit svårt att få fullt
klart vad riksdagen egentligen beslutat i olika ärenden. Kan man säga, att
riksdagen beslutar endast det som står i klämmen till utskottsutlåtandena
eller beslutar riksdagen också det, som i mer eller mindre dold form är inplockat
 i motiveringen? Det var detta, som i fjol föranledde konstitutionsutskottet
att skriva till bevillningsutskottet — jag vill minnas att skrivelsen gick också
till andra utskott — att man funnit sig böra framhålla »det önskvärda i att
uttalanden, som avses skola binda Kungl. Maj:t, i större utsträckning än nu
är fallet överföras från utskottsbelänkandenas och riksdagsskrivelsernas motivering
 till deras klämmar». Denna skrivelse var daterad den 29 maj i fjol
och undertecknad av konstitutionsutskottets ordförande.
Jag tycker, att det hade varit anledning att utskotten, och nu i detta fall
särskilt bevillningsutskottet, tagit någon liten hänsyn till denna skrivelse, ty
jag kan inte komma ifrån att det är ett fullt berättigat påpekande, som där
göres från konstitutionsutskottets sida. Om det nu skall ske en dechargegranskning,
 måste det vara klart vad riksdagen verkligen har beslutat i olika frågor.
Annars finns det ju ingen möjlighet att avgöra, huruvida dessa beslut blivit
fullföljda på behörigt sätt eller ej.
Jag vill alltså av denna anledning framföra en anmärkning mot att man
här inte i klämmen angivit vad utskottet verkligen önskar. Hade så skett,
hade man också sluppit ifrån en hel del av den debatt, som förts här i dag,
ty utskottet är ju dock i huvudsak av samma uppfattning som motionärerna
och de talare, som uppträtt i debatten i dag.
Herr talman! Jag ber att få ansluta mig till det yrkande, som här har
framförts av herr Jonsson i Skedsbygd, både vad beträffar första och andra
delen därav, alltså även om bifall till det senare yrkandet i herr Hanssons i
Vännäsby motion.
Häruti instämde herrar Nilsson i Göingegården, Janson i Frändesta och
Larsson i Hede.
Herr Jonsson i Skedsbygd erhöll på begäran ordet för kort genmäle och
yttrade: Herr talman! Det är med anledning av herr Hagbergs anförande som
jag vill säga några ord.
Herr Hagberg erkänner att landsbygden är missgynnad i förhållande till
städer och samhällen, när det gäller postdistributionen, men herr Hagberg och
utskottet vilja inte draga konsekvenserna av detta erkännande. Man faller tillbaka
 på generalpoststyrelsens uttalande, där det säges att det förberetts en undersökning
 beträffande omfattningen av Stockholms lokalportoområde, och i
Onsdagen den 4 mars 1942. Nr 10. 31
Höjning av vissa postavgifter m. m. (Foris.)
detta vill man lägga in att generalpoststyrelsen skall taga alla här påtalade
problem under övervägande. Men då bör man läsa vad generalpoststyrelsen här
anfört. Generalpoststyrelsen säger: »Det är givet, att postverket vid utredningen
 härom även kommer att beakta vad riksdagen vid olika tillfällen anfört angående
 utjämningen mellan stadsbygd och landsbygd i postalt hänseende.» Generalpoststyrelsen
 förväntar således, att riksdagen skall säga vad riksdagen
önskar i detta avseende.
Det är därför, herr talman, som jag anser att riksdagen nu bör fatta ett beslut,
 varav framgår att man önskar en utredning, som syftar till att åstadkomma
 en utjämning mellan stad och land i detta avseende.
Vidare anförde:
Herr Hansson i Vännäsby: Herr talman! I den fråga, som nu föreligger till
behandling, vill jag i stort sett endast understryka vad de talare anfört, som
uppträtt här före mig.
I nuvarande läge är det ju av vikt att statsverket får så stora inkomster
som möjligt, och då den merinkomst, som här beräknas, är ganska väsentlig,
bör man således hälsa denna möjlighet till ökade inkomster med tillfredsställelse.
 Det är ju inte här fråga om en välbehövlig höjning av priset för de
tjänster, som postverket gör allmänheten, utan syftet är i stort sett att skaffa
staten ökade inkomster genom beskattning av allmänheten. Man frångår således
 hittills hävdvunna principer, nämligen att endast taga ut en skälig ersättning
 för de tjänster, som utföras, och går i stället in för att lägga en särskild
beskattning på dem. Statsrådet medger ju också detta förhållande i sitt yttrande
 i propositionen, där han säger, att den föreslagna höjningen har karaktären
 av en beskattning, vilken ej bort ifrågasättas. därest normala tider varit
rådande. Men man måste, som sagt, skaffa mera pengar till staten, och genom
denna åtgärd beräknar man att kunna utvinna en merinkomst för statsverket
på 17 miljoner kronor. Det vore ju ingenting att invända häremot om man
nämligen beskattade samtliga medborgare, som anlita postverkets tjänster, i
samma mån och lika mycket, men här föreligger ju en rätt stor skillnad i det
avseendet. Jag och några kamrater till mig i denna kammare ha därför icke
kunnat underlåta att framställa vissa erinringar mot den kungl. propositionen,
icke så till vida att vi yrkat avslag — vi ha tvärtom tillstyrkt bifall till den
kungl. propositionen — men däremot ha vi påtalat vissa förhållanden, som
nu råda i fråga om lokalportot.
Såsom herr Jonsson i Skedsbygd har framhållit kan man i de områden, som
gränsa till våra storstäder, utnyttja lokalportot även om postförsändelserna
gå över mer än en poststation. På landsbygden gäller däremot den ordningen,
att även om en försändelse går över endast en poststation men den person, som
bär ut försändelsen, går under benämningen lantbrevbärare, är man helt utestängd
 från möjligheten att utnyttja lokalportot. Det är så riktigt som det har -
framhållits i en motion av herr Sundström i Vikmanshyttan, att det förefaller,
 som om det endast vore benämningen på tjänsteinnehavaren, som medför,
att man icke kan utnyttja lokalportot. Det är ju fastställt i författningarna,
att lokalporto får användas för städer och köpingar jämte stadsliknande samhällen.
 I vårt land finns emellertid ett stort antal sådana samhällen, som endast
 ha lokal lantbrevbärare och därför äro utestängda från möjligheten att utnyttja
 lokalportot. Jag måste dessutom framhålla, att posten icke har samma
omkostnader för dessa försändelser som för riksförsändelserna utan att de äro
full jämförliga med försändelser inom de områden, där man kan utnyttja lokalportot.

32 Nr 10. Onsdagen den 4 mars 1942.
Höjning av vissa postavgifter m. m. (Forts.)
Detta är en fråga, som varit uppe här i riksdagen vid flerfaldiga tillfällen,
såsom ock framgår av utskottets utlåtande. Det förvånar mig och mina medmotionärer,
 att herr statsrådet, som nu har framlagt denna proposition och som
vid dessa tillfällen framträdde såsom talesman och representant för landsbygdens
 intressen i den del, som jag nu har berört, icke har närmare utrett frågan
att få till stånd en rättelse i fråga om möjligheten att i större utsträckning
utnyttja lokalportot. Det är därför, som vi ha framlagt vår motion, och vi ha
icke kunnat finna annat än att den är riktig.
Utskottet har för sin del ställt sig mycket välvilligt till våra önskemål. Såsom
 herr Lundell nyss har framhållit kan man tolka utskottets uttalande så,
att utskottet vill gå i samma riktning som vi motionärer ha åsyftat. Utskottet
stannar emellertid vid detta välvilliga uttalande. Med den erfarenhet vi ha på
detta område kunna vi emellertid icke känna oss riktigt nöjda enbart härmed.
Vi veta ju, att vad som står i motiveringen icke är riktigt detsamma som om
man beslutar en framställning från riksdagens sida. Man måste också känna
sig ganska besviken, när man i generalpoststyrelsens utlåtande får läsa, att
styrelsen haft för avsikt att åstadkomma en utredning för att få en rättelse
till stånd men att hittilldags ingenting ännu har åstadkommits. Vi motionärer
ville därför understryka nödvändigheten av att riksdagen gör en framstöt i
ämnet genom att avlåta en skrivelse till Kungl. Maj:t i enlighet med förslaget
i vår motion nr 251.
Detta var i huvudsak vad jag ville framhålla i denna fråga. Sedan det har
kommit till min kännedom, att första kammaren redan har bifallit yrkandet
om en skrivelse till Kungl. Maj:t med 60 röster mot 55, vill jag vädja till denna
 kammare att besluta på samma sätt.
Jag tillåter mig därför att hemställa om bifall till det yrkande, som här har
framställts av herr Jonsson i Skedsbygd.
Herr Nolin instämde häruti.
Herr Thorell: Herr talman! Herr Hagberg i Malmö påpekade i sitt anförande,
 att det icke förelåg någon avslagsmotion i anledning av Kungl. Maj:ts
proposition i denna fråga. Jag tror nog, att mer än en av kammarens ledamöter
 skulle ha varit hågad att väcka en sådan motion, om vi icke allesammans
kände så väl till att vi på alla möjliga sätt måste skaffa pengar till statskassan.
 Det är väl knappast någon av kammarens ledamöter, som tycker, att
detta är någon särskilt sympatisk form att uttaga skatt. Alla äro ju överens
om att portoförhöjningen är en sådan. Det har ju påpekats från flera håll, att
postverkets rörelse går med en betydande vinst och att det ur den synpunkten
därför icke är nödvändigt att höja portot.
Från olika håll ha här rests många invändningar. Jag skall icke upprepa
dem. Jag har alldeles samma uppfattning som de talare, som här ha framhållit,
 att förslaget innebär ett missgynnande av landsbygden och ett gynnande
 av städernas och de tättbebyggda samhällenas intressen. Däremot skall
jag be att få påpeka en sak, som icke alls blivit berörd vare sig i den kungl.
propositionen, såvitt jag har läst den ordentligt, eller i utskottets utlåtande
eller här under debatten. Det är det förhållandet, att denna skatt icke blir effektiv
 ens på det område, där den är avsedd att bli effektiv. Det förhåller sig ju
så, att enligt taxeringsförordningen har innehavaren av en affärsrörelse eller
ett affärsföretag rätt att bland annat göra avdrag för portokostnader. Det belopp,
 som han får erlägga genom det förhöjda portot, avföres i hans räkenskaper
 såsom utgift och kommer i deklarationen att dragas av från den inkomst,
som han deklarerar. Om han, såsom nu vanligtvis är fallet, har mycket höga
Onsdagen den 4 mars 1942. Nr 10. 33
Höjning av vissa postavgifter m. m. (Forts.)
skatter — det beror ju på hur hans deklaration i övrigt ser ut — är det givet,
att det kan bli både 40 och 50 och kanske 60 procent eller mera av portoförhöjningen,
 som icke kommer in till statsverket, d. v. s. det kommer i sin helhet in
till statskassan den ena vägen men minskar å andra sidan skatteinkomsterna,
och följaktligen kommer icke portoförhöjningen att ge det avsedda resultatet.
För min del skulle jag helst ha velat instämma i båda de yrkanden, som innehållas
 i motionerna nr 190 i första kammaren och nr 251 i andra kammaren.
Under utskottsbehandlingen har jag emellertid av de skäl, som ha anförts
från generalpoststyrelsen och från annat håll, blivit övertygad om att det icke
skulle bli mycken vinst med ett höjt lokalporto. Jag tror visserligen liksom
herr Lundell, att det ligger åtskillig överdrift i rädslan för att folk skulle
skaffa sig egna bud och ordna en egen postgång, om jag så får säga, men det
finns dock åtskilligt, som talar för att man icke skulle vinna mycket på att
höja lokalportot. Det är endast ur den synpunkten, herr talman, som jag icke
nu vill yrka bifall till dessa motioner i deras helhet. Däremot skall jag be att
i anslutning till punkt IV i utlåtandet få yrka bifall till det i dessa motioner
framförda andra yrkandet om skrivelse till Kungl. Maj:t med anhållan »om
skyndsam utredning och förslag angående möjligheter för sockenområden, poststationsområden
 och annars tätt bebyggda orter att i större utsträckning utnyttja
 lokalportot». Därigenom skulle vi ändå kunna vinna någon rättvisa för
landsbygden. Om vi icke kunna göra det mindre förmånligt för städerna, kunna
 vi väl åtminstone försöka få det litet mindre oförmånligt för landsbygden
därigenom, att större områden och flera orter skulle kunna få nytta av det
lokalporto, som kommer de hittills mest gynnade till del.
Herr förste vice talmannen övertog nu ledningen av kammarens förhandlingar.

Chefen för kommunikationsdepartementet, herr statsrådet Andersson: Herr
talman! Det förslag till höjda portoavgifter, som här diskuteras, har ju uteslutande
 tillkommit av statsfinansiella motiv. Det finns inga postala skäl, som nu
skulle motivera en förändring av portosatserna, och postverket har icke heller
anmält något behov av ökade inkomster för att klara debet och kredit i sin
rörelse. Det är av den anledningen som man i detta sammanhang icke har ans
sett sig ha anledning att ingå på några andra förändringar av portosatserna
än de, som varit betingade av det ökade inkomstbehovet för statsverket. Eftersom
 höjningen av riksbrevportot är det enklaste och lättaste sättet att få denna
inkomstökning, har man gått på den linjen och lämnat alla andra portosatser
orörda.
Jag har velat framhålla detta i anledning av herr Hanssons i Vännäsby
yttrande, vari han uttalade sin förvåning över att jag kunnat lägga fram denna
proposition utan att samtidigt taga hänsyn till önskemålet från landsbygdens
sida om ett förbättrat lokalportosystem. Jag skulle för min del kunna säga, att
Jag är lika förvånad över att herr Hansson i Vännäsby kunnat göra ett sådant
uttalande här, då motivet till förslaget som sagt uteslutande har varit rent
statsfinansiellt och alltså icke alls varit att företaga någon revision av portosatserna
 överhuvud taget. Jag vill emellertid tillägga, att jag fortfarande har
mitt gamla intresse kvar för förbättrade förhållanden beträffande lokalportoområdena
 för landsbygden, och att jag hyser förhoppning om att man efterhand
 skall kunna komma fram till en bättre anordning än den, som för närvarande
 gäller. Det förhåller sig emellertid så, att man i nuvarande tid icke har
så stora möjligheter att åstadkomma förbättringar. Man får vara nöjd, om
man kan behålla de förmåner, som man har, och skjuta alla tankar på några
Andra kammarens protokoll 1942. Nr 10. 3
34 Nr 10. Onsdagen den 4 mars 1942.
Höjning av vissa postavgifter m. m. (Forts.)
förändringar i riktning mot en utvidgning av de allmänna förmånerna på framtiden.

Eftersom emellertid ett så stort intresse för frågan om landsbygdens lokalportoområden
 har uttalats här i riksdagen, ett intresse, som i första kammaren
tagit sig uttryck i en majoritet för ett skrivelseförslag i ämnet, vill jag ånyo
understryka, att det från min sida icke finns någon anledning att icke sätta
i gång den begärda utredningen. De utvägar av olika slag, som ha varit under
diskussion vid tidigare tillfällen, då saken varit på tal, ha samtliga avvisats
av generalpoststyrelsen, men jag hoppas för min del att man skall kunna komma
 förbi svårigheterna och få fram en ordning, som är bättre än den nuvarande.

Herr Hansson i Vännäsby erhöll på begäran ordet för kort genmäle och
yttrade: Herr talman! I anledning av det uttalande, som herr statsrådet gjorde,
därför att jag hade uttalat min förvåning över att han icke hade tagit upp frågan
 om ett bättre ordnande av landsbygdens förhållanden i avseende å postportot,
 vill jag säga, att herr statsrådet dock icke bör undra på den saken med hänsyn
 till vad som tidigare förekommit i riksdagen, då frågan varit uppe till
behandling och då herr statsrådet stod som den främste förkämpen för att få
en rättelse till stånd. När herr statsrådet nu icke ger en antydan om att något
skall göras för att utreda och rätta till saken, så är det väl icke att undra på,
om man uttalar sin förvåning.
Härefter anförde:
Herr Nilsson i Norrlångträsk: Herr talman! Landsbygden har länge varit
missgynnad i postalt hänseende jämfört med städerna. Detta kommer att i än
högre grad framträda genom beslutet att höja riksportot men låta lokalportot
kvarstå oförändrat. Landsbygdens lokalportoområde har ju hittills begränsats
till att omfatta endast den post, som inlämnas å postanstalt och av adressat
där avhämtas. Post, som behandlas av lantbrevbärare, postombud eller medelst
lösväskbefordran, skall, trots att inlämnings- och adresspostanstalt är densamma,
 däremot frankeras som rikspost. Detta förhållande måste innebära en
stor orättvisa gentemot landsbygden och vållar även svårigheter både för den
korresponderande allmänheten och för de posttjänstemän, som skola avgöra vad
som bör hänföras till lokalpost eller icke. s
Jag har i min motion nr 252 yrkat på att en postanstalts adressområde och
lokalportoområde måtte sammanfalla. Utskottet synes också dela denna uppfattning,
 då det uttalar den förhoppningen, att generalpoststyrelsen i sin utredning
 beträffande Stockholms lokalområde även måtte taga detta landsbygdens
 önskemål under övervägande.
För egen del är jag ytterligt tveksam om lämpligheten av en eventuell höjning
 av lokalportot. Jag tror icke, att man, för att få fram större likställighet
 mellan stad och land, bör vidtaga sådana åtgärder, som kunna leda till
minskning i stället för ökning av statens inkomster, något som jag fruktar att
detta förslag måste innebära. Jag nöjer mig därför med att yrka bifall till
min motion med begäran om skrivelse till Kungl. Maj:t beträffande en utvidgning
 av landsbygdens lokalportoområden.
Herr Sundström i Skövde: Herr talman! Debatten har huvudsakligen kommit
 att röra sig om landsbygdens missgynnade ställning i postalt avseende, och
man har varit angelägen om att framhålla, att de nu föreslagna åtgärderna
skulle accentuera detta förhållande. Jag kan för min del icke helt dela dessa
synpunkter. Man kan först och främst icke förneka, att det har skett en ofant-
Onsdagen den 4 mars 1942. Nr 10. 35
Höjning av vissa postavgifter m. m. (Forts.)
lig förbättring av landsbygdens postala förhållanden. Det kan säkerligen göras
 ännu mera, det är jag fullt medveten om, men jag tror icke, att man vinner
dessa fördelar genom att nu ovillkorligen yrka på att lokalportot skall höjas,
varigenom inkomsterna för postverket komma att minskas i stället för att ökas.
Minskas postverkets inkomster är det uppenbart, att möjligheterna att förbättra
 de postala förhållandena på landsbygden också komma att minskas.
Man har här påstått, att jämförelsen med 1917 och 1921 icke är hållbar. Jag
har emellertid icke kunnat bli övertygad om att icke samma förhållande som
då även skulle komma att inträda nu, därest man skulle skrida till en höjning
av lokalportot. Det förhåller sig faktiskt icke så, att icke en befordran vid
sidan om postverket nu skulle kunna öka mycket mera än vad som då skedde.
Såsom herr Hagberg i Malmö redan har framhållit ha faktiskt organisationer
växt fram, som äro beredda att taga hand om denna lokalpostbefordran, därest
det skulle bli en höjning av portot, som skulle göra en sådan rörelse än
mer lönande än vad den för närvarande är. Under sådana förhållanden kan
Jag icke förstå, att landsbygdens intresse på minsta sätt skulle kunna gagnas
av en generell höjning av lokalportot. Enligt mitt sätt att se skulle det innebära
 en försämring av postverkets resultat och sålunda minska möjligheterna
till förbättringar för landsbygden.
Jag kan icke heller erkänna, att det nu föreliggande förslaget, vilket såsom
kommunikationsministern har påpekat utgör ett direkt försök att tillföra statskassan
 mera pengar och sålunda i viss mån kan anses vara en skatt, skulle
otillbörligt drabba landsbygden. Det förhåller sig faktiskt icke på det sättet.
Generalpoststyrelsen har påpekat, att av de ökade inkomster, som skulle erhållas
 genom denna förändring av postportot, skulle 71 procent komma från
städerna, där en tredjedel av landets befolkning bor, under det att 29 procent
av de ökade inkomsterna skulle komma från landsbygden, där två tredjedelar
av Sveriges inbyggare bo. Kan man då rättvisligen säga, att denna skatt
Er att väsentligen drabba landsbygden? Det är faktiskt icke förhålandet.

Det har framhållits en del andra synpunkter. Herr Werner talade om ett
gränsfall, där man lämnar in ett brev på en poststation och en annan hämtar
brevet, och där det alltså icke blir någon som helst utgift för postverket för en
sådan posttransaktion. Det är klart, att dylika gränsfall kunna uppkomma,
men man kan också taga ett annat gränsfall. Om man skulle genomföra en sådan
 organisation, att poststationsområdet skulle vara liktydigt med det lokala
postområdet, då skulle man också få det gränsfallet, att ett brev, som inlämnades
 på en poststation, skulle få befordras kanske tre, fyra, fem mil med lantbrevbäring
 för att nå fram till adressaten. Då blir det naturligtvis helt andra
kostnader för postverket för att genomföra den transaktionen än i herr Werners
gränsfall. Detta skulle också bli förhållandet, om man genomförde en sådan
anordning, att postanstaltsområdet blir lokalpostområde. Man kan sålunda icke
genomföra någon absolut rättvisa i detta fall, utan man måste nöja sig med
att komma till en så hygglig rättvisa som möjligt. Nu måste man väl ändå
medge, att när man jämför kostnaderna för befordran av brev o. dyl. i en
tätort äro dessa ofantligt mycket lägre än vad de äro på vissa postlinjer, där
helt naturligt avstånd och kommunikationsmedel äro sådana, att det måste
vara mycket, mycket dyrare. Det är alldeles riktigt, att det skall vara så, därför
 att man får icke på denna fråga lägga uteslutande ekonomiska synpunkter
utan jämväl sociala. Därför är också naturligtvis det yttersta målet för våra
strävanden på detta område, såsom också utskottet framhållit, att få ett gemensamt
 riksporto. För närvarande är emellertid ställningen icke sådan, att vi
kunna reflektera på den saken, och då få vi dragas med de förhållanden som
36 Nr 10. Onsdagen den 4 mars 1942.
Höjning av vissa postavgifter m. m. (Forts.)
vi ha, och den avvägning som skett ter sig något så när hygglig och riktig. Jag
anser det vara mycket, obefogat att i detta sammanhang försöka spela ut motsatsställningen
 mellan land och stad. Den är till finnandes i vissa avseenden,
men ett aktualiserande av dessa i detta sammanhang kan icke tjäna något förnuftigt
 ändamål.
Nu har det också framhållits, att man bort vara skarpare i skrivsättet i fråga
om kravet på en utredning angående lokalpostområdena. Det kan vara en
smaksak, huruvida man skall ha det ena eller andra skrivsättet. Jag anser
emellertid, att ett skarpare skrivsätt är fullständigt omotiverat, sedan kommunikationsministern
 här meddelat, att han känner sig oförhindrad att på grund
av det skrivsätt utskottet använt sig av taga initiativ till en utredning, som
kan åstadkomma rättelse på detta område. Vid sådant förhållande böra alla
rimliga krav ha blivit tillgodosedda, och jag tillåter mig därför, herr talman,
att yrka bifall till utskottets hemställan i oförändrat skick.
Herr talmannen återtog nu ledningen av förhandlingarna. ce
Herr Persson i Undersvik: Herr talman! Jag skall inskränka mig till att
göra några anmärkningar angående den förda debatten på ett par viktigare
punkter. Till en början vill jag då säga, att det överraskat mig, att det omkring
 denna fråga kunde bli så pass stor debatt i kammaren. I utskottet förekom
 efter de föredragningar av sakkunniga, som vi där hade, ingen så uttömmande
 och stor debatt i ärendet. Det förefaller. som om kammaren anses såsom
 ett lämpligare forum än utskottet, när det gäller att diskutera även detalJerna
 i ett sådant ärende.
Jag blev också överraskad, när den blanka reservation, som finns antecknad
vid utskottets betänkande, här i kammaren föranlett direkta yrkanden om bifall
 till de i ämnet väckta motionerna. Det föreföll vid behandlingen i utskottet,
som om vi, sedan vi hört de sakkunniga, blivit tämligen ense i sak. Det var
därför överraskande, att sedan ärendet slutbehandlats i utskottet där kom
begäran om att få avge en blank reservation. Jag ber att få säga, att jag, när
det i kammaren var fråga om att väcka motion i ärendet, tillstyrkte detta, och
ansåg motiveringen för densamma bärande. När vi emellertid i utskottet hörde
vad generalpoststyrelsen hade att andraga, när det gällde en höjning av lokalportot,
 fanns det ingen som hade mod att yrka bifall till motionerna på denna
punkt. Vi måste falla tillbaka på de skäl som från generalpoststyrelsen anfördes.
 Jag ber blott att få fråga: Är det någon som tror, att generalpoststyrelsen
skulle vara ovillig att höja lokalportot, därest någonting stode att vinna ekonomiskt,
 och att den icke hade mycket starkt vägande skäl för att avstyrka en
dylik framställning? Det har framhållits från ett par håll att det exempel från
förra kristiden generalpoststyrelsen anför ej skulle ha någon betydelse nu.
Därtill kan anmärkas att från generalpoststyrelsen anfördes icke endast det
skälet utan även ett annat, som gjorde att man befarade, att en höjning av
lokalportot skulle medföra ett bakslag. l
Det är risk för att det numera kan växa upp distributionsorgan som effektivare
 än tidigare kunna upptaga konkurrens med postverket. Denna höjning
är vidare att anse såsom endast provisorisk, och man räknar med att, om en
höjning av lokalportot nu skulle äga rum och det skulle skapa konkurrens
från privata organisationer, vid en återgång till det gamla portot fara föreligger
 för att dessa organisationer ändå kunna fortsätta. Mot dessa skäl, som
förebragts från generalpoststyrelsen, kunde ingen i utskottet på allvar förorda
 en höjning av lokalportot, och om man icke kan detta, faller ju hela det
övriga resonemanget om att orättvisa här skulle föreligga o. s. v. Den enda
Onsdagen den 4 mars 1942. Nr 10. 31
Höjning av vissa postavgifter m. m. (Forts.)
återstående vägen är den som utskottet anvisat, då det uttalat sig för en utredning
 om förbättrad postbefordran på landsbygden, alltså att få till stånd
icke blott nya lokalpostområden utan även förbättrade förhållanden överhuvud
taget.
Jag anser mig som en landsbygdsrepresentant — och jag tror mig våga tilllägga
 i mycket hög grad, därför att jag bor ganska avlägset. När det gäller
mina postförbindelser kan jag icke klaga — de kunna knappast bli bättre —
men det kan hända, att förhållandena på andra håll äro dåliga och därför
skulle kunna förbättras. Såvitt jag kan finna voro alla i utskottet eniga om att
det borde göras ett uttalande för en utredning i det syftet.
Nu invänder herr Lundell och någon av motionärerna: Varför har man då
icke, när man var ense på den punkten, skrivit in det i klämmen och icke blott
i motiveringen? På detta vill jag svara: Saken förhåller sig så, att man väl
icke brukar skriva i klämmen och begära en utredning som redan pågår. Det
är således den synpunkten, som är avgörande. Om man sedan beslutar att i
klämmen införa utskottets uttalande och begär skrivelse om utredning, är det
blott en formsak. Jag finner det från min synpunkt ganska oformligt, men i
sak betyder det givetvis ingenting.
Efter de inlägg som gjorts skall jag icke gå vidare utan har blott velat anföra
 dessa synpunkter och hävdar allt fortfarande, såsom representant för
landsbygden, att med det uttalande som utskottet gjort i sin motivering och
som vi alla äro eniga om vinner man knappast någonting med att det införes i
klämmen. Jag menar alltså, att utskottets uttalande är lika positivt som det
av reservanterna framställda yrkandet. Jag tänkte för min del, att om, såsom
det föreföll i utskottet, det varit möjligt att samla ett enigt utskott och en enig
riksdag omkring de starkt positiva, som innebörden av utskottets förslag utgör,
 skulle man icke vinna något mera om man därtill fogar det yrkande, som
här gjorts, och den debatt, som kommit till stånd här i kammaren.
Jag ber således, herr talman, att alltjämt få hålla på utskottet och ber för
min del att få yrka bifall till utskottets hemställan.
I detta anförande instämde herr Karlsson i Grängesberg.
Herr Hagberg i Malmö: Herr talman! Det bör vara ganska klart för ledamöterna
 i denna kammare, att finansministern och kommunikationsministern,
som tillsammans berett detta ärende, självfallet skulle tagit med även en höjning
 av lokalportot, därest de varit övertygade om att en sådan höjning skulle
komma att ge någonting. Såsom vi alla veta är det statsfinansiella läget för
ögonblicket sådant, att man sannerligen icke kan säga nej till några bidrag,
huru blygsamma de än äro. Ur den synpunkten skulle naturligtvis någon milJon
 kronor på lokalportot även spela en viss roll. När emellertid departementschefen
 säger nej, intager han denna ståndpunkt på den grund, att han icke är
övertygad om att en höjning kan väntas ge något tillfredsställande resultat.
Jag skulle emellertid vilja fästa uppmärksamheten på en sannolik konse-
kvens av en höjning av lokalportot — en konsekvens som hittills egentligen
icke berörts i den del av debatten, som ägt rum. Jag är övertygad om — och
1 varje fall hoppas vi det väl alla — att den nu ifrågasatta portohöjningen
skall bli av tillfällig karaktär och icke bestå längre än oundgängligen nödvändigt.
 Men, herr talman, om nu postverket genom att höja lokalportot, som vissa
ledamöter ivra för, skulle berövas en stor del av marknaden på detta område,
blir det — därom är jag ganska övertygad — mycket svårt för postverket att
vid en framtida portosänkning återvinna det förlorade. Ty då har självfallet
den privata företagsamheten, som redan står redo att sätta in, lagt under sig
38 Nr 10. Onsdagen den 4 mars 1942.
Höjning av vissa postavgifter m. m. (Forts.)
denna distributionsförmån. Och man skulle ganska illa känna det privata initiativet,
 om man icke måste räkna med att det skulle göras mycket stora ansträngningar
 för att för framtiden få behålla den lokala distributionen av dylika
 försändelser. Det vore rätt beklagligt, ifall en dylik höjning av lokalportot
 komme att leda till en ordning, som för framtiden kanske skulle bli rätt
besvärlig för postverket, när det gäller att få debet och kredit att gå ihop.
Här har från ett par talares sida gjorts försök att framställa detta spörsmål
som en fråga mellan land och stad. Jag tycker icke, att man skall lägga den
synpunkten på denna angelägenhet. I varje fall skall man icke förstora skillnaden
 mellan stad och land. Men om diskussionen skall fortsätta på det planet;
alltså stad kontra landsbygd, vill jag erinra om en omständighet, som är av
synnerlig betydelse, när man diskuterar denna angelägenhet men som icke tidigare
 påpekats, nämligen den omständigheten, vilken dock torde vara bekant
för de flesta, att det är väsentligen dyrare för postverket att distribuera posten
på landsbygden än att distribuera posten i städer och stadsliknande samhällen.
Det är dock en omständighet som man i detta sammanhang bör ägna någon
uppmärksamhet åt.
Herr talman! Jag vidhåller mitt yrkande om bifall till bevillningsutskottets
hemställan oförändrad.
Herr von Seth: Herr talman! Utan överdrift torde man kunna säga, att ju
längre man håller på och debatterar denna fråga desto mindre klar blir den.
Herr Hansson i Vännäsby har påpekat för kammaren, att första kammaren redan
 beslutat i denna fråga och därvid tagit utskottets utlåtande, dock med
den ändring, som föreslås i andra punkten av motionen nr 251, där det heter:
»att riksdagen i skrivelse till Kungl. Maj:t ville anhålla om skyndsam utredning
 och förslag angående möjligheter för sockenområden, poststationsområden
och andra tätt bebyggda orter att i större utsträckning utnyttja lokalportot».
Varför det är ett önskemål för landsbygden att få denna utredning skyndsamt
till stånd, beror därpå att vi på landsbygden i mycket ringa utsträckning kunna
 begagna oss av lokalportot. Det är icke många som bo på landsbygden. som
hämta sin post direkt på postanstalten. Dessa kunna utnyttja lokalportot, men
de som lämna sin post med lantbrevbäringen få icke utnyttja lokalportot, därför
 att de brev som forslas med lantbrevbäring skola vara belagda med riksporto.
 Om alltså riksportot höjes, höjas portokostnaderna för landsbygden i
högre grad än för stadsbefolkningen, därför att landsbygden icke kan utnyttja
lokalportot. Jag vill också, herr talman, peka på en sak, nämligen om man på
en större gård eller i en större by, som har mycket post, vill ha sin värdepost
med denna lantbrevbäringstur, är man tvungen att hålla sig med postväska,
för vilken det utgår en avgift av 3 kronor i kvartalet eller 12 kronor per år.
Dessa kostnader för brevbäringen beröra alltså landsbygdens folk i mycket
hög grad.
Jag skall icke rikta någon replik till herr Hansson i Vännäsby, då han yttrade,
 att kostnaderna för brevbäringen på landsbygden i nuvarande läge äro
avsevärt mycket större än i städerna, men jag tror, herr talman, att herr Hansson
 därvidlag förbiser en del fördelar, som stadsborna åtnjuta framför landsbygdsbefolkningen
 och vilka säkerligen kosta statsverket mycket stora summor.
Nu har den av generalpoststyrelsen omnämnda utredningen, enligt vad herr
Persson i Undersvik sagt, hållit på länge. Det skall jag gärna gå med på. Vad
vi emellertid vilja är, att denna utredning bör komma till något resultat. Den
har hållit på alltför länge utan att komma till något resultat. Därför tror jag
icke, att andra kammaren på något vis trampar Kungl. Maj:t på tårna, om
Onsdagen den 4 mars 1942. Nr 10. 39
Höjning av vissa postavgifter m. m. (Forts.)
kammaren förenar sig med första kammaren i beslut om en skyndsam utredning
om lokalpostområdena på landsbygden.
Herr talman! Jag tillåter mig vädja till andra kammaren att fatta samma beslut
 som första.
Herr Persson i Undersvik erhöll på begäran ordet för kort genmäle och
yttrade: Herr von Seth citerade mig fel. Jag sade nämligen icke, att utredningen
 pågått länge, utan jag sade endast, att utredningen pågår och skall i
vidare utsträckning äga rum. När det sedan gäller, att första kammaren fattat
 beslut om en skrivelse i enlighet med utskottets hemställan i vad den avser
 områden för lokalportot, ber jag att få ifrågasätta, om icke utskottets
hela uttalande bort ingå i skrivelsen, som gäller icke blott frågan om lokalportot
 utan även frågan om att få till stånd bättre förhållanden även i övrigt
på landsbygden.
Härpå anförde
Herr Henriksson: Herr talman! Det är med en viss förvåning jag åhört
denna debatt, som man söker ge rubriken »rättvisa åt landsbygden». Herr
Jonsson i Skedsbygd vill åstadkomma denna rättvisa genom att föreslå en
höjning av lokalportot, och den uppfattningen fick en mängd instämmanden.
När man resonerar så, glömmer man fullständigt de ekonomiska synpunkterna
 på denna fråga, alltså de ekonomiska synpunkter, som de människor, vilka
anlita postverkets tjänst, måste anlägga. Jag har anledning påpeka detta och
tillåter mig att ge ett åskådningsexempel. Vi kunna taga en näringsorganisation
 här i staden, som har ungefär 1,500 medlemmar. Den får ganska ofta
skicka ut meddelanden till sina medlemmar rörande krisfrågor och andra
problem, som äro för handen. När dessa meddelanden skickas ut, är det ju i
samhällets intresse som det sker. Om vi nu tänka oss, att lokalportot, såsom
här är på tal, höjes med fem öre, så betyder detta 75 kronor för varje sådan
försändelse. Räkna vi med att det går ut fyra försändelser i månaden, blir
det 300 kronor. Är det någon av herrarna som tror, att det inte skulle bli
billigare för en sådan organisation att själv ombesörja distributionen av denna
 post i stället för att betala denna merkostnad av 300 kronor i månaden.
Jag tycker, att detta exempel är ganska belysande för hur denna fråga ligger
till, nämligen att man här icke bara kan tala om att sätta det och det priset,
utan att man också måste taga hänsyn till om det finns människor, som äro
villiga att betala det ifrågasatta priset för postverkets tjänster. :
Sedan har man talat om den olikhet i beskattning mellan landsbygd och
städer, som skulle komma till uttryck genom denna förhöjning av postavgifterna.
 Jag vill då peka på en ganska intressant uppgift, som lämnats från generalpoststyrelsens
 sida, nämligen att av riksposten här i landet, alltså av försändelser
 som äro belagda med riksporto, är det 71.5 procent som skickas från
städer och stadsliknande samhällen, då däremot alltså mindre än 30 procent
komma från landsbygden. Och generalpoststyrelsen tillägger: »Av den beskattning,
 som den föreslagna portohöjningen innebär, kommer sålunda endast
något mer än en tredjedel att drabba landsbygdens befolkning, vilken utgör
omkring två tredjedelar av rikets hela folkmängd.» Jag tillåter mig, herr
talman, fråga, om man i detta sammanhang kan tala om att landsbygdens befolkning
 blir hårdare beskattad i detta fall än vad städers och stadsliknande
samhällens befolkning blir.
Herr Jonsson i Skedsbygd erhöll på begäran ordet för kort genmile och anförde:
 Herr talman! Jag hade icke tänkt att ytterligare uppträda i denna de-
40 Nr 10. Onsdagen den 4 mars 1942.
Höjning av vissa postavgifter m. m. (Forts.)
batt, som redan dragit så långt ut på tiden, men herr Henrikssons inlägg kan
1 varje fall icke få bli obemött. När herr Henriksson talar om att det i Stockholm
 finns näringssammanslutningar med 1,500 medlemmar som behöva skicka
 ut meddelanden till sina medlemmar, kan jag tala om för herr Henriksson,
 att vi ute på landsbygden ha näringssammanslutningar med 10,000 å
15,000 medlemmar, slakteriorganisationer o. dyl., vilka också behöva lämna
ut meddelanden till sina medlemmar. Det kostar dem betydligt mycket mera,
herr Henriksson.
Herr Henriksson, som på begäran jämväl erhöll ordet för kort genmäle, yttrade:
 Herr talman! Det torde icke vara möjligt, herr Jonsson i Skedsbygd,
att låta bud springa omkring över hela Sveriges land och ombesörja en dylik
distribution av försändelser till slakteriförbundets medlemmar. Det är den stora
 skillnaden, att man kan göra detta här i Stockholm. Om man tänker på
riksorganisationerna inom köpenskapen, så kunna ju icke heller de i dylika
fall begagna lokalportot, utan de få i likhet med organisationerna på jordbrukets
 område använda riksportot. Jag menar alltså, att denna invändning
från herr Jonssons i Skedsbygd sida faller på sin egen orimlighet.
Vidare anförde:
Herr Lundell: Herr talman! När jag begärde ordet, var det från början min
avsikt att endast avgiva en kort replik, men det har varit så många som talat
sedan dess, att vad jag nu har att säga kanske kommer att taga något längre
tid än de föreskrivna tre minuterna.
Jag skulle först vilja vända mig till herr Sundström i Skövde, men jag är
tveksam. huruvida det lönar sig att vända sig till honom. Han påstod emellertid,
 att han icke blivit övertygad om att icke en höjning av lokalportot nu
skulle verka väl så starkt som den höjning som vidtogs under slutet av förra
kriget. Då var det ju en höjning på 300 procent, alltså en fyrdubbling. Nu är
det fråga om en höjning med 50 procent, men herr Sundström tror i alla fall,
att denna höjning på 50 procent kanske skulle ha större inverkan än den dåvarande
 höjningen på 300 procent, och det motiverar han med förefintligheten
av en viss organisation som nu skulle kunna klara den ifrågavarande distributionen.
 Jag gör nu icke anspråk på att kunna övertyga herr Sundström denna
gång lika litet som vid åtskilliga tillfällen tidigare, men jag är icke alldeles
säker på att det beror på min bristande pedagogiska förmåga, utan det kan
också bero på den andra parten i diskussionen.
Det är nu så — det vill jag även säga till herr Persson i Undersvik — att
även om man har en organisation, skall det också i denna organisation vara
några som arbeta, och det är för närvarande icke så säkert, att man kan få tag
i vare sig äldre eller kanske ännu mindre yngre folk som vilja springa omkring
med dessa brev och distribuera dem. Nog vet herr Persson i Undersvik, att det
är ont om springpojkar nu och att de också ha mycket mera betalt nu än tidigare.
 Man kan ju icke heller anställa vilka springpojkar som helst, utan det
måste vara sådana som bära fram åtminstone de flesta breven och icke stoppa
undan dem i en källarglugg för att få dem ur världen.
Nu sade herr Persson i Undersvik, att en utredning pågår, och det är ytterligare
 någon som betonat, att utredning pågår i denna sak. Men det gör det icke.
Det kan man ju se i generalpoststyrelsens skrivelse. Jag vet icke, om herr Persson
 har någon information därutöver. I skrivelsen står emellertid, att styrelsen
 har förberett vissa undersökningar, huruvida genom en minskning av
Stockholms lokalportoområde postverket kunde tillföras ytterligare inkomster.
Det är icke denna sak det här närmast är fråga om nu, och det pågår alltså
Onsdagen den 4 mars 1942. Nr 10. 41
Höjning av vissa postavgifter m. m. (Forts.)
icke för närvarande någon utredning, utan man har endast förberett vissa
undersökningar om den saken. Sedan säger generalpoststyrelsen: »Det är
givet, att postverket vid utredningen härom även kommer att beakta, vad
riksdagen vid olika tillfällen anfört angående utjämningen mellan stadsbygd
och landsbygd i postalt hänseende.» Där sägs alltså, att ifrågavarande förhållanden
 komma att beaktas vid utredningen, men det är ju alldeles klart,
att det för närvarande icke pågår någon utredning.
Sedan hade herr Persson i Undersvik den rätt egendomliga tankegången,
att när utskottets mening stod uttalad i motiveringen, var det fråga om icke
detta verkade starkare än om den sattes in i klämmen. Jag har svårt att förstå,
hur man kan hävda någonting sådant. Enligt vanlig uppfattning verkar väl
1 alla fall det, som står i det brev man skriver till Kungl. Maj:t, kraftigare
än det som möjligtvis uttalas i motiveringen angående vad utskottets ledamöter
tänka och tycka. Förr i världen var det ju så, att till Kungl. Maj:t befordrades
icke annat än själva klämmarna. Nu har väl en del av utskotten tagit sig för
att skicka med till Kungl. Maj:t även ett tryckt exemplar av utskottsbetänkandet.
 Vill Kungl. Maj:t vara så vänlig att läsa motiveringen, får Kungl. Maj:t
Ju reda på vad där står, men det finns väl ingen förpliktelse för Kungl. Maj:t
att taga notis om annat än själva klämmarna.
Sedan skulle jag vilja säga ett ord även till min ärade partikamrat, herr
Hagberg. Han sade, att denna lokalbrevbäring genom vissa organisationer skulle
vara ganska lätt att genomföra, och herr Henriksson ansåg också, att det skulle
vara ganska lätt att ordna den saken. Han menade, att om man nu skulle skicka
ut 1,500 brev inom Stockholms lokalportoområde, så skulle man hellre göra
det genom särskilda bud än att acceptera en sådan förhöjning, som det här är
fråga om, med 75 kronor. Dessa bud skulle då kunna tillgodoräkna sig hela
postportot som väl blir 225 kronor. Jag undrar, om det går att få tag i bud
som går omkring med 1,500 brev över hela lokalportoområdet för en sådan
EN) Ink, Jag skulle vilja se några närmare kalkyler över hur detta skall gå
till.
Till herr Hagberg i Malmö vill jag ytterligare säga, att man får icke, som
han här gjort, säga, att man icke bör göra detta till en fråga mellan stad och
land. Vi göra icke denna fråga till en fråga mellan stad och land, ty det är
den redan på förhand. Det är ju här fråga om en beskattningsåtgärd, som drabbar
 individen i staden mindre, än vad den drabbar den likställda individen på
landsbygden. Det är icke någon konstruktion av illasinnade landsbor, att detta
göres till en fråga mellan stad och land, utan det har denna fråga gjorts till
redan av Kungl. Maj:t genom det framlagda förslaget. Man kan icke komma
ifrån att, om man har en individ i staden och en på landsbygden med för närvarande
 samma utgifter för brevporto, så drabbar denna höjning av riksportot
individen på landsbygden betydligt hårdare än en person i motsvarande läge i
staden
Herr talman! Det är dessa synpunkter som jag velat framhålla här, och jag
vidhåller det yrkande som jag förut har framställt.
Herr Thorell: Herr talman! I sitt första anförande uttryckte herr Persson
i Undersvik en viss förvåning över att denna fråga har föranlett så mycken
diskussion i kammaren som den gjort. Jag tycker, herr Persson i Undersvik,
att när vi nu äro samlade i riksdagen nästan hela året och vi ha ett arbetsplenum
 i veckan, så nog kunna vi ha tid att diskutera de frågor som vi hittills
ha fått fram på riksdagens bord på det sätt vi anse lämpligt, utan att därför
få förebråelser av en kamrat.
492 Nr 10. Onsdagen den 4 mars 1942,
Höjning av vissa postavgifter m. m. (Forts.)
Sedan talade herr Persson om dem som ha avlämnat en blank reservation
och uttryckte en undran över att det resonerades så mycket mera här 1 kammaren
 än i utskottet. Den anmärkningen träffar icke mig, herr Persson, ty jag
talade nog mera i utskottet, än vad jag gjort här, då jag ansåg det onödigt att
gå in på saker som redan klarats ut av andra talare. Jag yttrade mig därför
mycket kort. Att jag lämnade en blank reservation och ändå ansåg mig oförhindrad
 att här ställa ett yrkande, det beror på speciella omständigheter. I
utskottet var det på det sättet, att vi som hade en annan uppfattning än utskottsmajoriteten
 gärna ville se, hur den skrivelse som det talades om skulle
komma att se ut. Jag var emellertid ändå så försiktig, att jag, när vi slutat
utskottssammanträdet, gick fram till utskottets sekreterare och frågade, huruvida
 jag, om jag skulle reservera mig, måste göra det då. Han sade, att det
gick mycket väl för sig att göra det senare. Sedan blev jag av ett annat statligt
 uppdrag absolut förhindrad att vara med vid protokollsjusteringen, och
då bad jag min kamrat i utskottet herr Lundell att gå dit, och vi voro överens
om att han skulle styra om att denna reservation kom fram, därest motiveringen
 icke blev skriven på ett sådant sätt, att den tillfredsställde oss. Det
gjorde han också, och därför har detta ärendes behandling utvecklats på det
sätt, som jag nu omtalat, herr Persson. Jag har ansett mig skyldig omnämna
detta för kammaren, eftersom herr Persson ansåg det lämpligt att anmärka på
denna sak.
Sedan sade herr Persson, att man icke brukar begära en utredning, när en
utredning pågår. Därpå har herr Lundell redan svarat, och jag skall därför
icke gå närmare in på denna sak. Jag vill bara stryka under, att första kammaren,
 trots att den haft reda på dessa förhållanden, icke ansett sig förhindrad
att gå med på förslaget om att en skrivelse till Kungl. Maj:t skulle avlåtas
i detta hänseende.
Till min partikamrat, herr Hagberg i Malmö, vill jag bara rikta den repliken,
 att herr Hagberg förbisåg, att det är en skattefråga som vi nu diskutera.
Följaktligen är det omotiverat att överhuvud taget här upptaga frågan, huruvida
 det är dyrare eller billigare att distribuera breven i landsorten än i städerna.
 Här gäller det icke, att vi skola skaffa pengar till distributionen av
postförsändelser. Vi ha ju varit överens om i utskottet, och det har även sagts
här, att detta är ingenting annat än en skattefråga. Följaktligen spelar det
heller ingen roll, huruvida kostnaderna bli större här eller där eller hur
kostnaderna fördela sig på olika områden. Den saken faller helt vid sidan av
den debatt som vi här föra.
Herr Jonsson i Skedsbygd: Herr talman! Herr Henrikssons senaste inlägg
visar endast riktigheten av vad jag något litet berörde i mitt första anförande,
nämligen att landsbygden verkligen är tillbakasatt i vissa hänseenden. Vi ha
där inte möjlighet att tillgodogöra oss vare sig lokalportot eller många andra
fördelar, som komma städer och tättbebyggda samhällen till del. Men när man
gör en framstöt för att söka nå en rättelse därvidlag, mötes man av kompakt
motstånd från stadsrepresentanternas sida. Jag tror emellertid, att man är
i lika god rätt, när man förfäktar landsbygdens intressen i denna sak, som
herr Henriksson, då han hävdar städernas intressen.
Herr Sundström i Skövde: Herr talman! Herr Lundell tycks ha sorgliga erfarenheter
 av mig såsom motpart i en debatt, men såvitt jag vet, har jag icke
tidigare varit inbegripen i någon debatt med herr Lundell här i kammaren.
Jag kan inte underlåta att förvåna mig över att herr Lundell här gör så
stort nummer av vad han tror vara en upptäckt, nämligen att lokalportot
Onsdagen den 4 mars 1942. Nr 10. 43
Höjning av vissa postavgifter m. m. (Forts.)
under åren 1917—1921 höjdes från 5 till 20 öre. Detta sakförhållande har
säkerligen generalpoststyrelsen haft reda på, när den skrivit sin promemoria,
men inte desto mindre har styrelsen kommit till den slutsatsen, att en höjning
av lokalportot nu skulle komma att medföra en sänkning eller i varje fall
endast en mycket obetydlig ökning av statens inkomster, varför man inte velat
föreslå någon ändring av lokalportot. Jag tror, att herr Lundell — hur duktig
han än anser sig vara — väl ändå nödgas medge, att generalpoststyrelsens erfarenhet
 och vitsord i detta sammanhang böra väga tyngre än hans eget.
Herr Lundell kan också vara förvissad om att generalpoststyrelsen icke
skulle ha avvisat tanken på en höjning av lokalportot, om det verkligen funnits
 utsikt att nå ett resultat därigenom. Herr Lundell skall inte tro, att det
är för stockholmarnas vackra ögons skull, som generalpoststyrelsen icke vill
vara med om denna förändring av lokalportot, utan det är säkerligen fullt påtagbara
 ekonomiska realiteter, som ligga bakom detta ställningstagande.
Ja, det är egentligen allt som behöver sägas till herr Lundell.
Herr Persson i Undersvik: Herr talman! Jag har endast begärt ordet för
en kort replik till herr Lundell.
Såvitt jag minns rätt, var herr Lundell inte närvarande i utskottet vid föredragningen
 av generalpoststyrelsens representant, och det framgår ju också av
herr Lundells inlägg här. Jag kan tillägga, att herr Lundell inte deltog i utskottets
 arbete förrän vid justeringssammanträdet, då hans intresse vaknade
— den lilla elakheten får jag väl ändå tillåta mig, herr Lundell! — när det
na förmodan visade sig komma en blank reservation från bondeförbundsåll.

Av den föredragning, som gavs av generalpoststyrelsens representant, fick
åtminstone jag den uppfattningen, att det inom generalpoststyrelsen pågår utredning
 i dessa ärenden, och att man kommer att ägna uppmärksamhet, inte
bara åt frågan om lokalportoområdena utan även åt frågan om landsbygdens
postala förhållanden överhuvud taget, och det sista anser jag nog så viktigt
som att man utreder frågan om lokalportot.
När man fattat saken så, är det ju självklart, att man måste anse förslaget
om en skrivelse omotiverat. Jag har inte sagt, att ett uttalande i motiveringen
till utskottsbetänkandet skulle väga tyngre än en begäran om en skrivelse i
form av ett yrkande, men om det är så, att utredning pågår och intresse visar
sig finnas för saken — något som jag är övertygad om — är det inte formellt
 riktigt att i klämmen till utskottsbetänkandet yrka på en skrivelse. Under
 sådana omständigheter anser jag, att saken skulle ha vunnit mycket mer
på att en enig uppslutning till utskottets uttalande i motiveringen skett både
1 utskottet och i riksdagen.
Herr Hagberg i Malmö: Herr talman! Jag har begärt ordet med anledning
av en passus i herr Lundells yttrande.
Under debatten har jag helt stillsamt opponerat mot de försök, som jag här
trott mig förmärka från vissa ledamöters sida att göra denna fråga till en fråga
 mellan land och stad. Herr Lundell säger nu, att denna opposition är felaktig;
 här göras inga försök att omvandla detta spörsmål till en fråga mellan
land och stad, ty det är redan i sig självt en fråga mellan land och stad. Nåväl,
 den uppfattningen skulle kanske kunna accepteras, men är man då beredd
 att draga konsekvenserna av en sådan mening? Och vilka skulle dessa
konsekvenser bli? Såsom alla veta, är det konstaterat, att postdistributionen
på landet är väsentligen mycket dyrare än postdistributionen i städer och stadsliknande
 samhällen. Följaktligen borde postbefordringen på landsbygden kos-
44 Nr 10. Onsdagen den 4 mars 1942.
Höjning av vissa postavgifter m. m. (Forts.)
ta därvarande korrespondenter rätt mycket mer än vad postbefordringen i
städerna kostar invånarna där. Nu är inte detta förhållandet, beroende därpå
att postväsendet här i landet, såsom i alla länder på det hela taget, handhaves
av ett statligt monopol, vilket har att anlägga vissa särskilda synpunkter på
sina ärenden. Hade det varit ett enskilt företag, som skött postdistributionen,
hade man naturligtvis måst räkna som så, att man i distributionsavgifter toge ut
så pass mycket att det täckte företagets kostnader för respektive områden,
d. v. s. distributionen på landsbygden måste då komma att beläggas med rätt
mycket högre avgifter än distributionen i städerna.
Slutligen vill jag endast bringa i erinran vad som i generalpoststyrelsens
promemoria anföres på denna punkt: »Av den beskattning, som den föreslagna
portohöjningen innebär, kommer sålunda endast något mer än en fjärdedel att
drabba landsbygdens befolkning, vilken utgör omkring två tredjedelar av rikets
hela folkmängd.»
Herr Henriksson: Herr talman! Herr Jonssons 1 Skedsbygd sista anförande
 var av den beskaffenheten, att man har anledning ställa frågan, om avsikten
 med denna debatt egentligen är att till varje pris framprovocera ett motsatsförhållande
 mellan stad och land. Om så är fallet, skall jag åtminstone för
min del be att få upplysa om, att jag stått fullständigt främmande för något
sådant. Jag har inte i mitt förra anförande på något sätt sökt förmena landsbygden
 att komma i åtnjutande av samma fördelar som städerna. Jag har endast
 försökt att föra in ekonomiska synpunkter i denna debatt och peka på att
om priset för den tjänst, som postverket här skall göra allmänheten, sättes
högre än vad samma tjänst betingar, om allmänheten får den uträttad på annat
 sätt, så väljer inte allmänheten att anlita postverket utan anlitar i stället
den som kan utföra tjänsten till ett lägre pris. Herr Jonsson kan därför lika gärna
 höja lokalportot till, låt mig säga, 50 öre som till 15 öre, ty de, som skola
anlita postverket, komma i alla fall att ordna denna sak på annat sätt.
Det är endast detta, som jag velat försöka klargöra. Att man sedan därur,
herr talman, försöker få fram något motsatsförhållande mellan stad och land,
och att jag "skulle ha velat förhindra att landsbygden får det bättre, är fullkomligt
 absurt.
Herr Jonsson i Skedsbygd erhöll på begäran ordet för kort genmäle och
yttrade: Men hela denna debatt rör ju en ekonomisk fråga, nämligen att vi på
landsbygden skulle beskattas högre än städernas befolkning. Från herr Henrikssons
 sida reagerar man emellertid på det sättet, att man säger, att det är
tack vare att städernas befolkning har denna möjlighet att sköta posttransporter
 och postutdelning billigare på annat sätt, som den skall ha denna förmån
av lägre porto. Men vill herr Henriksson draga ut konsekvenserna av detta och
säga, att man i städerna kan sköta sig alldeles själv, och att man inte behöver
 landsbygden? Jag undrar, vart man då skulle komma. Är det inte i stället
skäl i att se till att det blir en utjämning, där så är möjligt?
Jag förmodar sålunda, att herr Henriksson inte har någon anledning att
vända sig mot den utredning vi begära och vilken syftar till att om möjligt bereda
 landsbygden något större del av dessa förmåner än vad den nu har.
Härefter anförde:
Herr Andersson i Löbbo: Herr talman! Jag blev något förvånad över det
yttrande, som utskottets talesman herr Hagberg fällde, då han helt nyss gjorde
gällande, att om man skulle taga hänsyn till kostnaderna för postens distribuering,
 måste postavgifterna bli oerhört mycket högre på landsbygden än i stä-
Onsdagen den 4 mars 1942. Nr 10. 45
Höjning av vissa vostavgifter m. m. (Forts.)
derna. Jag trodde verkligen inte att man kunde anlägga ett dylikt betraktelsesätt.
 Postföringen är ju en samhällelig angelägenhet, och om vi taga ett analogt
 fall, t. ex. våra järnvägar, är det väl ingen som ifrågasätter, att biljettpriset
 skulle vara högre på de järnvägar, där anläggningskostnaderna varit
större. Jag finner alltså, att denna herr Hagbergs motivering måste vara
ohållbar.
Av den förda debatten har det tydligt framgått, att vad det här gäller
är enbart en skattefråga. Det har på ett markerat sätt betonats av samtliga
talesmän från utskottsmajoritetens sida, och det har på ett likaledes markerat
sätt understrukits av departementschefen själv. Det är inte postens finanser,
inte dess affärsställning, som gör att portona behöva höjas, utan den enda motiveringen
 är att staten behöver pengar. För detta ändamål föreslås att riksportot
 höjes, under det att lokalportot får sitta i orubbat bo eller rättare sagt
att de medborgare, som kunna begagna sig av lokalportots fördelar, få
sitta i orubbat bo. Det måste väl ändå vara ostridigt, att om detta enbart är en
skattefråga, blir på detta sätt skatten ojämnt och orättvist avvägd.
Man har emellertid, säger herr Hagberg i Malmö öppenhjärtigt, helt enkelt
inte vågat försöka taga ut denna skatt även av dem, som kunna begagna sig av
lokalportot, därför att man av vissa orsaker inte tror att det skulle lyckas.
Man är rädd, att då skulle medborgarna inom de områden, där lokalportot kan
komma till användning, främst Stockholm, ordna sin postbefordring på privat
väg.
Är det på det sättet, ärade kammarledamöter, att man vill taga ut en indirekt
 skatt på postdistributionen men kommer underfund med att man inte har
möjlighet att uttaga denna skatt av samtliga medborgare, som begagna sig av
postverkets tjänster, då måste jag draga den enligt mitt förmenande logiska
slutsatsen, att varken regeringen eller bevillningsutskottet bort förorda en sådan
 skatteform.
Så som saken nu ligger till, har jag, herr talman, för min del inte annat
att göra än att biträda det yrkande, som framställts av herr Jonsson i Skedsbygd.
 Jag vill alltså understödja, dels yrkandet om förhöjning av lokalportot,
dels och framför allt yrkandet om en utredning, och att detta utredningskrav,
på sätt som föreslagits, utskrives, inte bara i utskottets motivering utan även
1 dess kläm.
Herr Lundell: Herr talman! Jag skulle inte ha besvärat kammaren med
ett ytterligare anförande, om inte herr Persson i Undersvik framfört en något
underlig insinuation mot mig här i debatten.
Herr Persson i Undersvik säger — det är inte detta som är insinuationen —
att jag inte varit närvarande i utskottet vid föredragningen av generalpoststyrelsens
 representant. Det är alldeles riktigt, men Jag har i alla fall kunnat
läsa de två promemorior, som finnas intagna i utskottsbetänkandet och vilka
även skickats ut till utskottsledamöterna, och jag bör ju kunna räkna med att
det, som generalpoststyrelsens föredragande sade i utskottet, inte stod i någon
mera markerad motsats till vad som återfinnes i skrivelserna till utskottet,
utan att man således bör kunna lita på vad som där står.
Den insinuation, som herr Persson i Undersvik kom med, var att jag inte
skulle ha reserverat mig i utskottet, förrän det redan avgivits en reservation
från bondeförbundshåll. Minns inte herr Persson i Undersvik ganska dåligt i
detta fall? Jag reserverade mig ju först för egen del och föreslog, att utskottet
skulle tillåta, när nu herr Thorell inte kunde vara närvarande vid justeringssammanträdet,
 att mitt namn i stället sattes ut under betänkandet och att jag
finge avge en skriftlig reservation. Det var således från min sida inte fråga
46 Nr 10. Onsdagen den 4 mars 1942.
Höjning av vissa postavgifter m. m. (Forts.)
om en blank reservation, utan om en reservation som gick ut på begäran om
en skrivelse. Utskottspresidiet tyckte emellertid inte att det var lämpligt att
förfara på detta sätt utan att den, som var antecknad vid principbeslutet också
 borde stå under utskottsbetänkandet. Därigenom kunde jag inte personligen
avge någon reservation, men efter sammanträdets slut anmälde jag en blank
reservation för herr Thorells räkning — jag kunde ju knappast göra det vid
sammanträdet, eftersom han inte fanns tillstädes då.
Överläggningen förklarades härmed avslutad. På av herr talmannen därå given
 proposition blev till en början utskottets hemställan i punkten I) av kammaren
 bifallen.
Herr talmannen framställde härefter propositioner beträffande punkten IT),
nämligen dels på bifall till utskottets hemställan i denna punkt dels ock på
bifall till motionen II: 249, i vad den avsåge höjning av lokalportot för brev;
och fann herr talmannen den förra propositionen vara med övervägande ja besvarad.
 Herr Jonsson i Skedsbygd begärde emellertid votering, i anledning
varav efter given varsel följande voteringsproposition upplästes och godkändes:
Den, som vill, att kammaren bifaller bevillningsutskottets hemställan i punkt
IT) av utskottets förevarande betänkande nr 3, röstar
Jas
Nej;
Vinner Nej, har kammaren bifallit motionen II: 249, i vad den avser höjning
av lokalportot för brev.
Den, det ej vill, röstar
Sedan kammarens ledamöter härefter intagit sina platser och voteringspropositionen
 blivit ännu en gång uppläst, verkställdes omröstning genom uppresning.
 :
Herr talmannen tillkännagav, att han funne flertalet hava röstat för ja-propositionen.
 Rösträkning begärdes emellertid av herr Jonsson i Skedsbygd, vadan
 votering medelst omröstningsapparat verkställdes. Därvid avgåvos 117 ja
och 61 nej, varjämte 7 av kammarens ledamöter förklarade sig avstå från att
rösta.
Kammaren hade alltså bifallit utskottets hemställan i denna punkt.
Härpå gav herr talmannen propositioner beträffande punkten III), nämligen
dels på bifall till utskottets hemställan i denna punkt dels ock på bifall till
motionen II: 249, i vad den avsåge höjning av brevkortsportot; och blev utskottets
 hemställan av kammaren bifallen.
Herr talmannen framställde härefter propositioner beträffande utskottets
hemställan i punkten IV), nämligen på 1:0) bifall till utskottets hemställan i
denna punkt, 2:0) bifall till motionen II: 252 samt 3:o) bifall till motionen
II: 251, i vad den avsåge skrivelse till Kungl. Maj:t beträffande lokalportoområdet;
 och fann herr talmannen den sistnämnda propositionen vara
med övervägande ja besvarad. Herr Hagberg i Malmö begärde emellertid
votering, i anledning varav herr talmannen för bestämmande av kontraproposition
 ånyo upptog de båda återstående propositionerna, av vilka den under
1:0) avgivna antogs till kontraproposition.
I överensstämmelse härmed blev efter given varsel följande voteringsproposition
 uppläst och godkänd: |
Den, som vill, att kammaren — med avslag å bevillningsutskottets hemställan
 i punkt IV) av utskottets: förevarande utlåtande nr 3, i vad samma hem-
Onsdagen den 4 mars 1942. Nr 10. 47
Höjning av vissa postavgifter m. m. (Forts.)
ställan avser det i motionen II: 251 framställda yrkandet om skrivelse till
Kungl. Maj:t beträffande lokalportoområdet — bifaller nämnda i motionen
framställda yrkande, röstar
Ja;
Nej;
Vinner Nej, har kammaren bifallit utskottets berörda hemställan.
Sedan kammarens ledamöter härefter intagit sina platser och voteringspropositionen
 blivit ännu en gång uppläst, verkställdes omröstning genom uppresning;
 och befanns därvid flertalet hava röstat för Ja-propositionen.
Den, det ej vill, röstar
Kammaren hade alltså avslagit utskottets hemställan, i vad den avsåge det
i motionen II: 251 framställda yrkandet om skrivelse till Kungl. Maj:t beträffande
 lokalportoområdet, och i stället bifallit nämnda i motionen framställda
yrkande, men i övrigt bifallit utskottets i punkten IV) gjorda hemställan.
$ 15.
Herr statsrådet Andersson avlämnade Kungl. Maj:ts proposition, nr 90, angående
 anslag till ny posthusbyggnad i Borås m. m.
Denna proposition bordlades.
Herr förste vice talmannen övertog nu ånyo ledningen av förhandlingarna.
$ 16.
Föredrogs sammansatta andra lag- och jordbruksutskottets utlåtande, nr 1, i Förslag till
anledning av dels Kungl. Maj:ts proposition med förslag till lag om jämkning !eg om jämk-
av arrendeavtal i vissa fall, m. m., dels ock i ämnet väckta motioner. rendeavial s
Efter föredragning av utskottets hemställan anförde: om Jab
Herr Hansson i Skediga: Herr talman! Jag har jämte några andra kammarledamöter
 väckt en motion, som särskilt avser nedsättning av arrendeavgifterna.
 Vi ha i motionen yrkat på att arrendena skulle kunna nedsättas med
hela värdet av prisstegringen på jordbruksalster. Som motiv har anförts, att
prisstegringen i många fall beror på det dåliga skördeutfallet. Det är klart,
att det vore oriktigt, om jordägarna skulle vinna men arrendatorerna förlora
på att skörden blivit dålig. Arrendatorerna skulle på så sätt icke bara bliva
lidande genom att skörden slagit fel, utan de skulle till på köpet få vidkännas
en höjning av arrendena. Kungl. Maj:t har gått längre än utredningen föreslagit.
 Kungl. Maj:t har gjort sitt bästa, och det får man Ju vara Kungl.
Maj:t tacksam för, men jag anser, att utskottet kunde gått ännu längre och
förordat bifall till motionen i nyssnämnda avseende.
Med anledning av ett uttalande i propositionen angående den vissa arrendatorer
 åliggande dagsverksskyldigheten har utskottet uttalat, att utskottet
förväntar, att Kungl. Maj:t ägnar hithörande spörsmål all nödig uppmärksamhet.
 Vid genomläsningen av den kungl. propositionen fick jag den uppfattningen,
 att Kungl. Maj:t anser, att Jämkning av arrendena bör ske, om arrendena
 kunna anses oskäligt tyngande. Det är väl inga arrenden, som för närvarande
 äro mera betungande än de s. k. torparearrendena. Alla känna vi till,
att mellan lantarbetarna och lantarbetsgivarna träffats avtal om höjning av
48 Nr 10. Onsdagen den 4 mars 1942.
Förslag till lag om jämkning av arrendeavtal i vissa fall, m. m. (Forts.)
utgående löner. Torparna få däremot fullgöra sina dagsverken utan att erhålla
någon inkomstökning. Utskottet har, som jag nämnde, uttalat, att utskottet förväntar,
 att Kungl. Maj:t ägnar frågan all nödig uppmärksamhet. För min del
hade jag väntat, att Kungl. Maj:t skulle kommit med ett förslag även beträffande
 de arrenden, som utgå i form av dagsverken.
Kungl. Maj:t har föreslagit, att den tidpunkt, före vilken arrendeavtal skall
ha slutits för att kunna jämkas, bestämmes till den 1 september 1940. I vår
motion ha vi föreslagit, att tidpunkten i fråga skulle framflyttas till den 14
mars 1941. En hel del av de arrendeavtal, som avse tid från och med den 14 mars
1941, ha ingåtts senare än den 1 september 1940. Så förhåller det sig med
många arrenden, som slutits i min hemtrakt. Jag anser, att även de arrendatorer,
 som ingått sina avtal efter den 1 september 1940 men före den 14 mars
1941, böra erhålla möjlighet att få sina arrenden jämkade.
Beträffande nämndens sammansättning vill jag erinra om att nämnden i
själva verket är en skiljenämnd, men att den icke tillsättes på samma sätt som
andra skiljenämnder. Jag vill å andra sidan säga, att Kungl. Maj:t, när det
gällt dessa arrendatorer, har gått betydligt längre än när det gällt arrendatorer
 av ecklesiastik jord eller kronojord. Utskottet har förordat bifall till
Kungl. Maj:ts förslag.
Som frågan ligger till har jag icke möjlighet att framställa något yrkande i
denna sak. Det är samhällets skyldighet att se till, att priserna icke gå upp,
och man har ju också hela tiden försökt att undvika en prisstegring. Då är det
väl oriktigt, att arrendatorerna icke bara skola vidkännas den inkomstminskning,
 som följer med en dålig skörd, utan även sakna möjlighet till sådan
jämkning av sina arrenden, som motsvarar hela värdet av prisstegringen. Jag
har icke något yrkande men jag har vid behandlingen av detta ärende velat
framföra de synpunkter, jag nu redogjort för.
Herr Hage: Herr talman! Jag har vid detta utlåtande fogat en blank reservation,
 som dock icke avser de spörsmål, som den föregående talaren var inne
på. Jag vill i alla fall säga några ord även om dessa spörsmål. De diskuterades
 ganska grundligt i utskottet. Särskilt gäller detta frågan om jämkning
av dagsverksskyldigheten, som var föremål för en långvarig överläggning. För
min del vill jag deklarera, att jag har oerhört stora sympatier för en sådan jämkning.
 Jag var för övrigt den förste, som i utskottet påtalade denna sak. Emellertid
 tycker jag, att man kan vara nöjd, då utskottet uttalat, att utskottet
förväntar, att Kungl. Maj:t ägnar hithörande spörsmål all nödig uppmärksamhet.
 Om riksdagen bifaller utskottets förslag, kommer man säkerligen att
fästa det största avseende vid utskottets motivering. Så brukar enligt min erfarenhet
 i allmänhet ske i liknande fall.
Motionärerna ha vidare föreslagit, att arrendet skulle kunna nedsättas med
hela värdet av prisstegringen. Jag vill då framhålla, att en så vittgående nedsättning
 kan erhållas även enligt Kungl. Maj:ts av utskottet tillstyrkta förslag,
 nämligen då synnerliga skäl därtill föreligga. I sådana fall t. ex., då
skörden fullständigt slagit fel, borde sådan nedsättning kunna beviljas. På den
vägen kan man således i många fall vinna det av motionärerna åsyftade resultatet.

Jag kommer nu till vad som varit anledningen till, att jag avgivit en blank
reservation. Det finns i 8 3 på sid. 18 i utskottsutlåtandet en passus, där det
heter: »Kunna jordägaren och arrendatorn icke enas om den jämkning av arrendet,
 till vilken arrendatorn enligt 1 8 är berättigad, — — — skall frågan
avgöras av särskild nämnd.» Jag har inom utskottet reagerat mot de föreslagna
 bestämmelserna angående denna nämnds tillsättning. Hittills ha lands-
Onsdagen den 4 mars 1942. Nr 10. 49
Förslag till lag om jämkning av arrendeavtal i vissa fall, m. m. (Forts.)
tingen fått tillsätta eller deltaga i tillsättningen av liknande nämnder. Så är
fortfarande fallet, till exempel när det gäller tvister mellan avgäldsgivare och
avgäldstagare (landstingen tillsätta för övrigt representanter både för avgäldsgivaren
 och avgäldstagaren), när det gäller tvister rörande prästers naturaförmåner
 och dylikt samt i många andra fall. Nu har man börjat övergå till
att låta Konungens befallningshavande tillsätta dylika nämnder. Det är en
odemokratisk utveckling, som sålunda ägt rum. Konungens befallningshavande
äro byråkratiska ämbetsmannainstitutioner, men landstingen äro folkligt valda
representationer. Hittills har man, som sagt, brukat låta folkvalda institutioner
 få deltaga i tillsättande av sådana nämnder. Detta har utgjort en demokratisk
 garanti mot tjänstemannaväldet. Det är en reaktionär utveckling, som
nu äger rum, då man på det ena området efter det andra tager ifrån landstingen
rätten att utse representanter i dylika nämnder och överlåter denna rätt till
Konungens befallningshavande, som är en ämbetsmannainstitution. Det föreslogs
 någonting liknande, när det gällde inskrivningsnämnderna, men Kungl.
Maj:t var då så förståndig, att Kungl. Maj:t avstyrde detta och överlämnade
rätten att utse representanter i inskrivningsnämnderna åt landstingen. Det hade
varit mycket rimligt, om man — som det föreslogs på ett förberedande stadium
av detta ärendes behandling — i detta ärende hade intagit samma ståndpunkt.
Det har på denna punkt icke väckts någon motion, och jag kan därför icke
framställa något yrkande, men jag har i alla fall velat framhålla dessa synpunkter.
 Även om detta icke är någon stor fråga, så gäller det dock en mycket
betydelsefull princip. Inom landstingen finns det folk, som, när det gäller länens
 befolkning, har lika stor personalkännedom som länsstyrelserna.
Herr Andersson i Tungelsta: Herr talman! Det föreliggande förslaget avser
 att giva möjlighet till jämkning av sådana arrenden, som utgå 1 mjölk
eller andra jordbruksprodukter, eller som äro avsedda att omräknas i penningar
med ledning av gällande markegångstaxa. Meningen är, att den ökning i
arrendena, som dyrtiden medfört, skall genom jämkning kunna nedbringas
till i regel två tredjedelar utav värdet av den prisökning, som ägt rum sedan
år 1940. Nu har det ifrån motionärernas sida ifrågasatts, att nedsättning
skall kunna ske icke bara med två tredjedelar utan med hela värdet av den
prisökning, som har ägt rum, sedan dyrtiden började. Jag tror, att Kungl.
Maj:ts förslag kan godkännas därvidlag. Inom utskottet har man icke haft
någon annan mening än att det kunde vara skäligt, att även jordägaren erhöll
 någon del av den prisförbättring, som har skett under de sista åren. Om
särskilda skäl föreligga, skall en arrendator kunna få nedsättning med högre
belopp än som motsvarar två tredjedelar av värdet av prisstegringen. Under
sådana förhållanden tycker jag, att herr Hansson i Skediga och andra borde
vara nöjda med det förslag, som här föreligger. Det har ju icke framställts
något yrkande på denna punkt. Jag tror, att kammaren mycket väl kan godtaga
 vad Kungl. Maj:t och utskottet föreslagit.
Från herr Hages sida har det sagts, att den nämnd, som skall avdöma
tvister i händelse vederbörande Jordägare och arrendator icke kunna komma
överens om hur stor prisrabatteringen skall bliva, borde tillsättas av landstingen
 i stället för, som Kungl. Maj:t och utskottet föreslagit, av Konungens
befallningshavande. Herr Hage håller före, att det hade varit mera demokratiskt,
 om nämnden, såsom tidigare brukat ske i liknande fall, tillsatts av
vederbörande landsting och hushållningssällskap. För min del befinner Jag
mig rent principiellt sett på samma linje som herr Hage, men jag måste ju säga,
 att då det gäller en nämnd sådan som denna, vilken kommer att få en
Andra kammarens protokoll 1942. Nr 10. 4
50 Nr 10. Onsdagen den 4 mars 1942.
Förslag till lag om jämkning av arrendeavtal i vissa fall, m. m. (Forts.)
rent tillfällig funktion, så kan det icke medföra några större risker, att man
låter Konungens befallningshavande utse ledamöter i nämnden. Jag tycker,
att de betänkligheter, man kan hysa ur principiell synpunkt, icke gärna kunna
vara så stora, att icke även herr Hage skulle kunna vara med om förslaget.
Jag vill med dessa ord, herr talman, be att få yrka bifall till utskottets
förslag.
Chefen för jordbruksdepartementet, herr statsrådet Pehrsson-Bramstorp:
Herr talman! Med anledning av herr Hanssons i Skediga uttalande rörande
dem, som utgöra arrende i form av dagsverken, vill jag framhålla, att jag, på
sätt framgår av mitt utav utskottet återgivna yttrande i propositionen, är beredd
 att med uppmärksamhet följa frågans utveckling. Sakkunnigeutredningen
 hade icke framställt något förslag på denna punkt och hade icke heller
gjort någon undersökning i saken. Då ärendet var av brådskande natur, kunde
 jag icke framlägga något förslag. Om det blir nödvändigt, så får man
naturligtvis göra något åt saken ett kommande år.
Beträffande sättet för nämndens tillsättande vill jag bara säga till herr
Hage, att vi under förarbetena till propositionen diskuterade, huruvida det
inte vore lämpligt, att hushållningssällskapen och landstingen gemensamt finge
utse ledamöter i nämnden, men kommo till det resultatet, att detta icke läte
sig göra. Hur skulle man förfara, om landsting och hushållningssällskap
icke kunde enas? Skulle landstingen utse representanter för jordägarna och
hushållningssällskapen representanter för arrendatorerna eller tvärtom? Det
bör ju finnas representanter både för jordägare och arrendatorer. Vi ansågo
därför lämpligast, att länsstyrelserna finge utse ledamöter. Jag förutsätter
givetvis, att länsstyrelserna konferera med hushållningssällskapen och eventuellt
 även med landstingen eller rättare sagt med landstingens förvaltningsutskott.
 Landstingen kunna ju icke sammanträda för att avge yttranden och
utse representanter.
Beträffande storleken av den jämkning, som skall kunna erhållas, vill jag
framhålla, att enligt utskottets förslag är det ingenting som hindrar, att en
jämkning kan komma att avse hela värdet av prisstegringen. Så kan ju ske,
om särskilda skäl därtill föreligga. Om man bestämt, att nedsättningen alltid
 skulle avse värdet av prisstegringen, kunde det ju bliva för stor jämkning
i sådana fall, då skördeutfallet icke varit mycket dåligt. Man bör kunna differentiera,
 så att den, som fått sämre skörd, får större lindring än den, som
fått en mindre dålig skörd. Jag tror, att man på detta sätt kommer till ett
rättvist resultat. Man måste taga hänsyn även till dem, som skola uppbära
arrendena. Även jordägaren har fått vidkännas merkostnader. Så har han ju
alltid fått vidkännas utgifter för dyrare underhåll av fastigheterna eller för
fullgörande av honom åliggande nybyggnadsskyldighet.
Herr Hage: Herr talman! Med anledning av vad herr statsrådet anförde
vill jag bara säga, att jag vid frågans behandling inom utskottet icke var
blind för de svårigheter, som skulle kunna uppstå, om både hushållningssällskapen
 och landstingen skulle utse ledamöter i nämnden. Det kunde ju bliva
fråga om, vem som skulle utse jordägarnas och vem som skulle utse arrendatorernas
 representanter. Jag gick därför in för att föreslå att — såsom jag
också här framhållit — bägge två borde utses av landstingen. Så sker, som Jag
förut framhållit, när det gäller att utse representanter för avgäldsgivare och
avgäldstagare, för uppskattande av vissa prästerskapets naturaförmåner.
Vidare yttrades ej. Vad utskottet hemställt bifölls.
Onsdagen den 4 mars 1942. Nr 10. 51
$ 17.
Föredrogs sammansatta andra lag- och jordbruksutskottets utlåtande, nr 2,
i anledning av dels Kungl. Maj:ts proposition med förslag till förordning angående
 grunder för lindring i arrendevillkoren för vissa arrendatorer av kronans
 jordbruksegendomar, dels ock i ämnet väckta motioner.
Sedan utskottets hemställan föredragits, anförde:
Förslag till
förordning
angående
grunder för
lindring i arrendevillkoren

för vissa arrendatorer
 av
Herr Andersson i Vigelsbo: Herr talman! Då det gäller här ifrågasatta ar- kronans jord-
rendelindringar, tillåter jag mig först att uttala ett tack till herr statsrå
för det intresse härför, som visats, först med utredningens igångsättande och
nu senare med framläggande av de propositioner, som i dag föreligga till
kammarens avgörande. Utredningen ifrågasatte på sin tid en möjlig nedskrivning
 av den kostnadsökning, som tillkommit på grundval av markegångssättningen,
 med hälften. I de till riksdagen avlämnade propositionerna har emellertid
 denna nedskrivningsprocent höjts till två tredjedelar. Det är med tacksamhet
 vi notera detta tillmötesgående.
Det finnes likväl i de avlämnade förslagen vissa punkter, som föranlett
delade meningar. Det är också av denna anledning som jag i samråd med
några medmotionärer avlämnat en motion i ärendet. Vad vi närmast ansågo
oss böra erinra var att den nämnd, som enligt propositionen skulle ha att
handlägga uppkomna tvister mellan enskild jordägare och arrendator, ej skulle
tillerkännas samma ställning då det gällde handläggning av tvister mellan
jordägare och arrendator på ecklesiastik boställsjord och kronoegendomar. Det
är visserligen riktigt, att de myndigheter, som för kronans räkning ha att ombesörja
 utarrenderingen av kronojord, även böra kunna erhålla fullmakt att
med arrendatorn underhandla, huruvida nedsättning av arrendet kan anses
berättigad eller ej. Detsamma torde därvidlag även kunna sägas om ecklesiastik
boställsjord. Det är från dessa utgångspunkter som berörda departementschefer
behandlat frågan, då det gällt att taga ställning till spörsmålet angående arrendenedsättning
 å sådana jordar.
Utskottet har för övrigt också instämt i denna departementschefernas uppfattning.
 Då det emellertid senare gäller att slita härvid eventuellt uppkommen
 tvist mellan arrendator och jordägare, hänvisas krono- och boställsarrendatorer,
 i den mån tvist uppkommer, att genom besvär hos Kungl. Maj:t
få tvisten bilagd. Det är på denna punkt meningarna gå isär. Då
propositionen, vilken även vunnit utskottets majoritets bifall, föreslår,
att tvist mellan jordägare å ena sidan samt domänverket eller estiftsnämnd
 å andra sidan, vilken icke kan slitas med underhandlingar, bör uppklaras
 genom hänvändelse till Kungl. Maj:t, ha vi i stället föreslagit, att
samma nämnd, som skall bilägga tvister i vad det gäller arrendator och enskild
jordägare, skall kunna inträda som medlingsinstrument även då det gäller
tvister mellan jordägare och arrendatorer å krono- och boställsjord.
Utskottet har emellertid icke ansett sig böra gå den av oss i motionen anvisade
vägen. Vi tro dock fortfarande, att den av oss föreslagna åtgärden skulle
innebära en väsentlig förenkling av besvärsförfarandet i här berörda avseende.
 Den av oss ifrågasatta nämnden skall i alla fall tillsättas enligt Kungl.
Maj:ts förslag för medling i konflikter, som kunna uppkomma mellan enskild
jordbrukare och hans arrendator. Det skulle under sådana förhållanden enligt
vårt förmenande vara riktigast och även enklast, att sådan nämnd finge medlingsuppgifterna
 i hela deras omfattning om hand. Därmed skulle också tvivelsutan
 vinnas, att en mera likartad reglering av arrendelindringen skulle uppnås
både för enskilda och allmänna arrendejordar. Skall nu en nämnd döma i det
ena fallet och Kungl. Maj:t i ett annat, så skulle det ju kunna tänkas, att
det bruksegendo-
mar.
52 Nr 10. Onsdagen den 4 mars 1942.
F örslag till förordning angående grunder för lindring i arrendevillkoren för
vissa arrendatorer av kronans jordbruksegendomar. (Forts.)
deras domslut bleve ganska olika, även om förhållandena 1 övrigt vore tämligen
 likartade. Detta kan ju då tänkas lätt medföra, att arrendatorerna bli
olika behandlade, även om de befinna sig på samma trakt, hava arbetat under
likartade förhållanden samt i fråga om skördeutfallet blivit lika missgynnade.
Detta är ett missförhållande, som väl knappast någon torde kunna blunda för.
Vårt förslag innebär ingalunda ett underkännande av Kungl. Maj:ts möjligheter
 att objektivt bedöma en inför Kungl. Maj:t dragen tvist; men vi hysa
allvarliga farhågor för att mången arrendator kommer att draga sig för den
helt säkert enligt hans uppfattning omständliga procedur, som ett överklagande
 hos Kungl. Maj:t innebär. Han kommer många gånger i stället att betala
det hela, även om han härför måste tillgripa sin sista krona.
Vi ha icke heller ansett oss kunna blunda för en sådan sak som denna: Med
vem kommer arrendatorn att i första hand få diskutera sina angelägenheter,
och vems yttrande kommer Kungl. Maj:t att lägga till grund för sitt utslag?
Då det gäller kronojord, blir det domänintendenten, och gäller det ecklesiastik
boställsjord blir det stiftsnämnden. Utan att generellt vilja underkänna dessas
vederhäftighet vill jag ändock allvarligt ifrågasätta, huruvida deras kompetens
i alla avseenden är tillräcklig för att lämna vägledande yttranden för Kungl.
Maj:ts ställningstagande. En del remissyttranden, som inkommit med anledning
av berörda propositioner, ge vid handen, att detta påstående ingalunda är överdrivet.
 En hel del domänintendenter och boställsnämnder anse sig icke kunna
motsätta sig en nedsättning i arrendet men ifrågasätta allvarligt, huruvida ej
därav berörda arrendatorer böra åläggas återbetalningsskyldighet för det reducerade
 arrendebeloppet. Både jordbruks- och ecklesiastikministrarna ha emellertid
 ansett sig icke kunna tillmötesgå denna ståndpunkt. Jag anser mig med
anledning härav böra uttala min tillfredsställelse över herrar departementschefers
 åtgöranden i detta fall. Skulle riksdagen nu besluta i överensstämmelse
med utskottets förslag, vill jag uttala den förhoppningen, att berörda departementschefer
 även i fortsättningen, 1 den mån någon arrendator eventuellt vänder
sig till Kungl. Maj:t, på samma sakligt starka sätt bringa arrendatorn sin undsättning.

Jag skulle sålunda helst se, att vi på denna punkt kunde följa den motion,
som avlämnats av herr Hansson i Skediga m. fl. och att alltså den nämnd, som
Jag här talat om, finge taga hand om detta. Det bleve en borgen eller i varje
fall en större borgen för att en likvärdig behandling komme att vederfaras de
arrendatorer, som komma att falla under denna bestämmelse.
Med stöd av det anförda får jag således på denna punkt yrka bifall till den
av herr Hansson i Skediga m. fl. avlämnade motionen, i vad den berör frågan
om dessa nämnder.
Herr Andersson i Tungelsta: Herr talman! Då det gäller arrendatorer under
 kronan eller arrendatorer av ecklesiastik jord innebär Kungl. Maj:ts förslag,
 att tvist angående jämkning i arrendebelopp för dessa arrendatorer skall
hänskjutas till de myndigheter, som ha att förvalta de egendomar, varunder
arrendatorerna lyda. Utskottet har för sin del ej ansett, att med anledning av
motionerna någon ändring bör ske i i Kungl. Maj:ts förslag härutinnan. Dessa
arrendatorer komma ju icke i någon sämre ställning än andra arrendatorer, därest
 det uppstår tvist. Om denna sedan avdömes på sådant sätt, att arrendatorn
känner sig missnöjd, har han ju rätt att vända sig till Kungl. Maj :t och erhålla
rättelse. Jag tror i likhet med den föregående ärade talaren, att Kungl. Maj:t
kommer att behandla dessa klagomål välvilligt och att arrendatorerna på
grund därav ingalunda komma att ställas i någon sämre ställning än de arren-
Onsdagen den 4 mars 1942. Nr 10. 53
Förslag till förordning angående grunder för lindring i arrendevillkoren för
vissa arrendatorer av kronans jordbruksegendomar. (Forts.)
datorer, som få sina tvister avdömda av den nämnd, som vi beslutat om vid
behandlingen av det närmast föregående ärendet.
Jag tror så mycket hellre, att man nu kan anförtro dessa tvisters avgörande
åt Kungl. Maj:t, som därmed enligt min mening vinnes en enhetligare behandling
 av dessa ärenden än vad som skulle ske, därest de anförtroddes åt de olika
nämnder, som äro utsedda i länen. Det bleve ju så, att enhetligheten bleve
mindre, därest även dessa besvär anförtroddes åt nämnderna i de olika länen,
vilka ingalunda lära komma att få den kontakt med varandra, att man kan
säga, att.behandlingen av klagomålen i hela landet — i den mån den sker av
nämnderna — kommer att bli enhetlig.
Jag hemställer, herr talman, om bifall till utskottets förslag.
Herr Andersson i Vigelsbo: Herr talman! Jag yrkade nyss bifall till motionen
 och reservationen, men då det icke finnes någon lagtext angiven i utskottets
 utlåtande, ber jag att få återtaga mitt yrkande.
Chefen för jordbruksdepartementet, herr statsrådet Pehrsson-Bramstorp:
Herr talman! Då herr Andersson i Vigelsbo nu återtagit sitt yrkande, behövde
 jag kanske icke säga något. Det är emellertid på det sättet med nämnderna,
 att de ha till uppgift att eventuellt medla, men om de icke kunna medla,
få de döma och avgöra saken. Om man nu hade tillsatt nämnder för domänverkets
 och stiftsnämndernas arrenden, så hade det blivit på det sättet, att man
fått bemyndiga domänstyrelsen i första hand att pröva detta och, om den
funne det berättigat, avkorta viss del av arrendet. Ty om icke domänstyrelsen
fått detta bemyndigande, hade det hela fått gå till nämnden för avgörande och
därigenom dragit ökade kostnader enär dessa icke kunnat komma överens med
domänstyrelsen, därför att domänstyrelsen har ju icke rätt att utan Kungl.
Maj:ts medgivande avskriva viss del av arrendet. Då hade man först fått lämna
 styrelsen ett sådant bemyndigande. Och sedan hade uppkommit frågan om
man skulle för krono- och boställsarrendatorerna ha stoppat möjligheten att
gå vidare till Kungl. Maj:t, som de alltid förr fått göra. Eljest hade det ju
blivit tre instanser, som fått med denna sak att göra. Vi ansågo, att vi icke
borde reformera på det sättet.
Det kanske icke har sagts här, men det har sagts i första kammaren, att det
är två olika departement, som få med saken att göra. Men det är självfallet, att
det blir en sådan kommunikation mellan dessa departement, att om det blir en
grupp av arrendatorer från samma område får det naturligtvis icke dömas efter
olika grunder i dessa fall.
Jag tror, att förslaget innebär ett lämpligt sätt att pröva dessa spörsmål
och att det säkerligen är tillfredsställande även ur arrendatorernas synpunkt.
Efter härmed slutad överläggning biföll kammaren vad utskottet i detta utlåtande
 hemställt.
$ 18.
Föredrogs sammansatta andra lag- och jordbruksutskottets utlåtande, nr 3,
i anledning av dels Kungl. Maj:ts proposition med förslag till lag angående
lindring i arrendevillkoren för vissa arrendatorer av ecklesiastik jord, dels ock
1 ämnet väckta motioner.
Utskottets hemställan föredrogs. Därvid yttrade:
Herr Hansson i Skediga: Herr talman! När det blir fråga om arrendelindring
 för arrendatorer av ecklesiastik jord, får man en skev uppfattning om
Förslag till
lag angående
lindring i arrendevillkoren

för vissa arrendatorer
 av
ecklesiastik
jord.
54 Nr 10. Onsdagen den 4 mars 1942.
Förslag till lag angående lindring i arrendevillkoren för vissa arrendatorer
av ecklesiastik jord. (Forts.)
möjligheterna att få arrendet sänkt, då en stiftsnämnd säger, att arrendatorn
är skyldig att återbetala detta, därest han blir i stånd därtill. Med den tankegång,
 som präglar detta remissyttrande, har man en mycket svag förhoppning,
 att det blir någon egentlig arrendelindring. Om det blir bara en skuld,
fä kommer att åvila vederbörande i framtiden, blir det icke någon egentlig
ättnad.
Nu är det emellertid så, att arrendena skola hänskjutas till Kungl. Maj:t.
Som Kungl. Maj:t redan visat större förståelse i denna sak än stiftsnämnderna
 och domänstyrelsen gjort, kan detta innebära den enda förhoppningen om
att det blir någon lindring och att det icke i framtiden skall förorsaka en
bestående skuld för arrendatorerna.
Beträffande möjligheten att få arrendelindring för andra gårdar, som höra
kronan till, har den visat sig vara ingen lätt sak. När det gäller ecklesiastik
jord, skall prövningen föregås av en ny arrendeuppskattning, varom stiftsnämnden
 har att föranstalta. Härom säges i utskottsutlåtandet: »Förrättningen
skall bekostas av arrendatorn. Härigenom vinnes viss garanti för att arrendelindring
 icke begäres» ete. Det verkar litet konstigt, när man läser detta i samband
 med det andra. Kostnaderna bli så stora, att vederbörande icke begär
detta utan, som herr Andersson i Vigelsbo sade, hellre tar sin sista krona för
att klara upp saken.
Sedan var även herr statsrådet och chefen för jordbruksdepartementet inne
på frågan om denna nämnd. Vi hade enligt motionen tänkt, att samma nämnd
skulle bedöma dessa frågor, så att icke det ena ärendet skulle gå till domänverket
 och det andra till stiftsnämnden. Den nämnd, som tillsattes, skulle kunna
 ordna detta mera likformigt. Om ärendena också i det sista fallet skulle
ha hänskjutits till Kungl. Maj:t för avgörande må vara en sak. Men att fordra
ny arrendeuppskattning för att få arrendelindring och låta arrendatorn betala
detta är en lång och tung väg, när det gäller lindring i arrenden.
Jag vill säga som en föregående talare, att jag tror, att man får lita på att
Kungl. Maj:t är litet mjukare, då det gäller arrendatorerna, än stiftsnämnderna
 visat sig vara i sina remissutlåtanden. Herr talman, jag har intet yrkande.
Herr Andersson i Tungelsta: Herr talman! Jag tror, att herr Hansson i Skediga
 missförstått Kungl. Maj:ts förslag och även utskottet i detta fall. Beträffande
 den arrendeuppskattning, som herr Hansson i Skediga talade om, är
det ingalunda meningen, att det skall vara regel, att sådan äger rum. Det kan
tänkas i något fall bliva behövligt att göra en sådan ny arrendeuppskattning,
och i så fall skall det ske. I fråga om kostnaderna härför har det i princip sagts,
att arrendatorn skall bekosta detta. Men det har vidare både i den kungl.
propositionen och i utskottets utlåtande sagts, att därest denna kostnad skulle
bli särskilt tyngande för arrendatorn, skall man taga hänsyn därtill vid utdömandet
 av den arrendenedsättning, som arrendatorn skall hava. Därmed torde
 arrendatorernas intressen vara tillgodosedda även i det fallet.
Jag hemställer, herr talman, om bifall till utskottets förslag.
Efter härmed slutad överläggning biföll kammaren vad utskottet i detta utlåtande
 hemställt.
8 19.
Föredrogos vart efter annat:
särskilda utskottets memorial, nr 1, angående ersättning till kanslipersonalen
hos särskilda utskottet; och :
Onsdagen den 4 mars 1942. Nr 10. 55
andra kammarens tredje tillfälliga utskotts utlåtande, nr 1, i anledning av
väckt motion angående avskaffande av sinnessjukläkares anmälningsskyldighet
 till pastorsämbete rörande sinnessjuk eller sinnesslö.
Kammaren biföll vad utskotten i nämnda memorial och utlåtande hemställt.
$ 20.
Anmäldes och godkändes sammansatta andra lag- och jordbruksutskottets
skrivelser till Konungen:
nr 42, i anledning av dels Kungl. Maj:ts proposition med förslag till lag om
Jämkning av arrendeavtal i vissa fall, m. m., dels ock i ämnet väckta motioner;
nr 43, i anledning av dels Kungl. Maj:ts proposition med förslag till förordning
 angående grunder för lindring i arrendevillkoren för vissa arrendatorer
av kronans jordbruksegendomar, dels ock i ämnet väckta motioner; och
nr 44, i anledning av dels Kungl. Maj:ts proposition med förslag till lag
angående lindring i arrendevillkoren för vissa arrendatorer av ecklesiastik jord,
dels ock i ämnet väckta motioner.
$ 21.
Justerades protokollsutdrag.
$ 22.
Herr Håstad avlämnade följande av honom m. fl. undertecknade motioner,
nämligen:
. nr 266, i anledning av Kungl. Maj:ts proposition, nr 74, angående avskiljande
 från aktiv stat av vissa beställningshavare vid försvarsväsendet; och
nr 267, likaledes i anledning av Kungl. Maj:ts proposition, nr 74.
Dessa motioner bordlades.
Kammarens ledamöter åtskildes härefter kl. 3.31 e. m.
In fidem
Sune Norrman.
56 Nr 10. Lördagen den 7 mars 1942.
Lördagen den 7 mars.
Kl. 4 e. m.
$ 1.
Föredrogos var efter annan följande Kungl. Maj:ts å kammarens bord vilande
 propositioner; och hänvisades därvid
till behandling av lagutskott propositionen, nr 81, med förslag till lag angående
 fortsatt giltighet av lagen den 14 juni 1940 (nr 484) om undantag från
gällande bestämmelser rörande arbetstidens reglering m. m.;
till statsutskottet propositionen, nr 90, angående anslag till ny posthusbyggnad
 i Borås m. m.;
till bevillningsutskottet propositionen, nr 92, med förslag till förordning om
avkortning och restitution av skatt på grund av viss militär tjänstgöring under
år 1940;
till behandling av lagutskott propositionen, nr 93, med förslag till förordning
om semesterersättning m. m. till vissa över stat anställda för militär tjänstgöringstid
 under år 1940;
till statsutskottet propositionen, nr 94, angående anslag till Häradsrätterna:
Avlöningar;
till jordbruksutskottet propositionerna:
nr 95, angående rörelsekapital för domänverket; och
nr 96, angående anslag till värmeisolationsförsök i växthus; samt
till statsutskottet propositionen, nr 97, angående grunder för kristillägg åt
statliga befattningshavare m. fl.
& 2.
Föredrogos var efter annan följande på bordet liggande motioner; och remitterades
 därvid
till statsutskottet motionen nr 266 av herr Håstad m. fl.; samt
till konstitutionsutskottet motionen nr 267 av herr Håstad m. fl.
8 3.
Herr statsrådet Bergquist avlämnade Kungl. Maj:ts propositioner:
nr 98, med förslag till lag om ändring i vissa delar av kommunala vallagen
den 6 juni 1930 (nr 253) m. m.; |
99, angående anslag till undervisning i meteorologi vid Stockholms högskola;

am 100, angående befrielse för E. E. Andersson m. fl. från ersättningsskylighet;

nr 101, angående fortsatt tullfrihet för viss sjukvårds-, beklädnads- och sjuktransportmateriel;

Lördagen den 7 mars 1942. Nr 10. 57
nr 104, angående anslag till förrådsbyggnader för telegrafverkets räkning i
Västanfors; och
nr 106, angående återbäring av arvsskatt för vissa donationer m. m.
Dessa propositioner bordlades.
$ 4.
Herr talmannen lämnade på begäran ordet till
Herr Stattin, som anförde: Herr talman! Försörjningsläget i fråga om
bränslet har tvingat statsmakterna att fastställa en avverkningsplan, som,
för att behovet av ersättningsved för husuppvärmning och industrien samt av
kolningsved skall kunna täckas, avsevärt överstiger vad som ålades skogsägarna
 under föregeånde huggningssäsong. Den upptar 40 milj. kbm. Utöver dessa
40 milj. kbm brännved erfordras massaved till en kvantitet, som bränslekommissionens
 ordförande i ett i dagarna gjort tidningsuttalande uppskattar
till 15 milj. kbm. Det har framgått av olika uttalanden, att myndigheterna
räknat med att även i år en viss frivillig avverkning utöver produktionsplikten
skall komma till stånd, varför den nyssnämnda kvantiteten brännved å 40
milj. kbm blott är att betrakta såsom ett minimum.
Den stränga vintern har över hela landet orsakat, att avverkningarna och
körningarna ej kunnat fortgå i beräknad takt. Detta återspeglas i nyligen publicerade
 avverkningssiffror, och det är att befara, att inventeringen per den 1
mars till följd av februarikölden skall visa fortsatt försening. Särskilt stor
synes eftersläpningen vara när det gäller massavedsproduktionen, i det att endast
 "/; av behovet hade upphuggits den 1 februari. Även om huggningarna av
massaved i allmänhet företas jämförelsevis sent på säsongen, är det ej att
förundra sig över att industrien med oro ser på utsikterna att få sitt råvarubehov
 täckt. Med samma oro måste landets jordbrukare se på utvecklingen,
eftersom möjligheten att få såväl fodercellulosa som den nu i utsikt ställda
motorspriten till traktorerna helt är beroende på industriens tillgång till råvara.
 Vi norrlänningar måste dessutom ängslas för en ny arbetslöshet eller åtminstone
 en depression inom cellulosaindustrien med alla därav framkallade
sociala problem. Det skulle därför vara synnerligen värdefullt och tacknämligt,
om från regeringens sida en redogörelse kunde lämnas rörande läget i fråga om
cellulosaindustriens råvaruförsörjning och de planer, som myndigheterna till
äventyrs redan ha uppställt för att möjliggöra största möjliga massavedsavverkning.
 En sådan exposé skulle vara ägnad att klargöra läget och kanske
också att dämpa oron.
Sannolikt svarar man, att det ytterst hänger på oss, skogsägare och jordbrukare
 — förutsatt då givetvis att arbetskraft finnes att tillgå — om den
nödiga bränn- och massaveden blir upphuggen enligt beräkningarna. Jag hoppas,
 att jag har rätt när jag säger, att det bland skogsägarna saknas varken
förståelse för situationens krav eller god vilja att fullgöra de skyldigheter som
åläggas oss. Men svårigheterna att före säsongens slut hinna ta igen den tid,
som på grund av vinterns stränghet gått förlorad, äro mycket stora. De nya
inkallelserna ha förvärrat läget på arbetsmarknaden och gjort det ännu besvärligare
 än tidigare att få nödig arbetskraft. Men därtill kommer spörsmålet,
om de villkor, under vilka avverkningen får utföras, i det nu inträdda läget
äro tillräckligt väl avvägda för att åstadkomma största möjliga produktion. I
första hand tänker jag då på krigskonjunkturbeskattningen, som, i den mån
denna avser uttag överstigande en normal årskvantitet, måste för jordbrukarna
framstå som ett slags kapitalkonfiskation och allra minst kan uppmuntra åtminstone
 större skogsägare till en frivillig överavverkning. Men jag tvivlar
Andra kammarens protokoll 1942. Nr 10. 5
Interpellation.
58 Nr 10. Lördagen den 7 mars 1942.
Interpellation. (Forts.)
även på att den hittills förda prispolitiken efter lägets förändring möjliggör
de avverkningar, som kunna ernås. Produktionskostnaderna ha stigit sedan i
höstas och något minskat rotnettot. De täcka inte kostnaderna för uttag ur vedskogarna
 på litet längre avstånd från vägar eller andra farleder. På dessa avstånd
 finnas emellertid ofta mycket goda vedskogar, ur vilka ett uttag dessutom
 skulle bli ett led i en skogsvårdande politik. Från dem skulle brännved
ofta med fördel kunna hämtas, samtidigt som de närmare belägna gagnvirkesskogarna
 kunde reserveras för industriens råvaruförsörjning. Det fordras emellertid
 en prisjustering uppåt, eventuellt särskilda körtillägg, för att en avverkning
 i dessa längre bort belägna vedskogar skall bli lönande. Jag har velat
peka på denna utväg ur svårigheterna och tillåter mig till föredraganden i
bränslefrågor, statsrådet Domö, rikta följande frågor:
1) Är herr statsrådet i tillfälle att lämna kammaren en redogörelse för läget
när det gäller cellulosaindustriens råvaruförsörjning?
2) Anser herr statsrådet, att särskilda åtgärder i det nu inträdda läget med
den försening av skogsarbetet, som kölden orsakat, böra vidtagas för att göra
det möjligt för skogsägarna att kunna fullgöra den avverkning, som behövs
för att täcka landets behov ej blott av massaved utan även av brännved?
Kammaren biföll denna anhållan.
$ 5.
Till bordläggning anmäldes:
konstitutionsutskottets utlåtande, nr 1, i anledning av Kungl. Maj:ts proposition
 om inrättande av ett särskilt stift för Stockholm jämte vissa kringliggande
 områden ävensom en i ämnet väckt motion, i vad de hänvisats till
konstitutionsutskottet;
statsutskottets utlåtanden:
nr 5, i anledning av Kungl. Maj:ts i statsverkspropositionen gjorda framställningar
 rörande egentliga statsutgifter för budgetåret 1942/43 under riksstatens
 femte huvudtitel, avseende anslagen inom socialdepartementets verksamhetsområde,
 jämte i ämnet väckta motioner;
nr 18, i anledning av Kungl. Maj:ts proposition angående utgifter å tilläggsstat
 IT till riksstaten för budgetåret 1941/42, 1 vad propositionen avser finansdepartementets
 verksamhetsområde;
nr 39, i anledning av Kungl. Maj:ts proposition angående anslag å tilläggsstat
 II till riksstaten för budgetåret 1941/42 till anordningar för lastning och
lossning av sockerbetor;
nr 40, i anledning av Kungl. Maj:ts i statsverkspropositionen under fjärde
huvudtiteln gjorda framställning angående anslag till inredning och utrustning
m. m. av nybyggnad för marinens myndigheter; och
nr 41, i anledning av väckta motioner angående den militära expeditionstjänstens
 rationalisering;
sammansatta stats- och andra lagutskottets utlåtande, nr 1, i anledning av
dels Kungl. Maj:ts proposition med förslag till lag om dyrtidstillägg under
första halvåret 1942 å folkpensioner, invalidunderstöd och barnbidrag, m. m.,
dels ock i ämnet väckta motioner;
bevillningsutskottets betänkanden:
nr 4, i anledning av väckt motion om specificering av skulder m. m. i allmän
självdeklaration; och
Lördagen den 7 mars 1942. Nr 10. 59
nr. 5, 1 anledning av Kungl. Maj:ts proposition med förslag till förordning
angående fortsatt tillämpning av förordningen den 21 juni 1940 (nr 561) om
tilläggsskatt å bensin, m. m.;
bankoutskottets utlåtanden:
nr 4, angående verkställd granskning av riksbankens och riksgäldskontorets
styrelse och förvaltning;
nr 5, angående verkställd granskning av riksdagsbibliotekets styrelse och
förvaltning; och
nr 6, i anledning av Kungl. Maj:ts proposition angående ersättning i visst
fall i anledning av yrkessjukdom, m. m.;
första lagutskottets utlåtanden:
nr 5 i anledning av dels Kungl. Maj:ts proposition med förslag till lag om
ändring i vissa delar av 8 kap. strafflagen, m. m., dels ock en i ämnet väckt
motion;
nr 6, i anledning av Kungl. Maj:ts proposition med förslag till lag om anordnande
 av högmässogudstjänst såsom barngudstjänst;
nr 7, i anledning av väckt motion om ändrad lydelse av 25 och 30 88 ecklesiastik
 boställsordning; och
nr 8, i anledning av dels Kungl. Maj:ts proposition om inrättande av ett
särskilt stift för Stockholm jämte vissa kringliggande områden, dels ock en
i ämnet väckt motion, i vad ärendet hänvisats till behandling av lagutskott;
andra lagutskottets utlåtande, nr 8, i anledning av dels Kungl. Maj:ts proposition
 angående periodisk efterbesiktning av gengasdrivna motorfordon m. m.,
dels ock en i ämnet väckt motion;
andra kammarens andra tillfälliga utskotts utlåtande, nr 1, i anledning av
väckt motion om viss ändring av stadgan angående hotell- och pensionatrörelse;
samt
andra kammarens tredje tillfälliga utskotts utlåtande, nr 2, i anledning av
väckt motion angående åstadkommande av en undervisnings- och upplysningsfilm,
 belysande regeringens och riksdagens arbetsförhållanden.
$ 6.
Anmäldes och godkändes bevillningsutskottets förslag till riksdagens skrivelser
 till Konungen:
nr 54, i anledning av Kungl. Maj:ts proposition med förslag till förordning
om rätt att använda obligationer med 3 procent ränta tillhörande svenska statens
 tredje försvarslån såsom betalningsmedel vid erläggande av arvsskatt;
och |
nr 55, i anledning av Kungl. Maj:ts proposition angående höjning av vissa
postavgifter m. m. jämte i ämnet väckt motion.
$ 7.
Justerades protokollsutdrag.
Kammarens ledamöter åtskildes härefter kl. 4.15 e. m.
In fidem
Sune Norrman.
