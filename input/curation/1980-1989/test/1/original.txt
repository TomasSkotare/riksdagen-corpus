har behövt stöd och hjälp. Det har också lärt oss väldigt mycket.
Så har invandringen till Sverige gjort att många kvinnor har flyttat hit.
Våra medsystrar finns plötsligt i vår vardag. Verksamhet som knyter kontakt
mellan svenska kvinnor och invandrarkvinnor — har vi funnit — är ett sätt att
utveckla kvinnogemenskap. Vi har som exempel här vår s.k. semesterverksamhet,
 där centerkvinnor på sommaren och vid helger i sina hem tar emot
invandrarfamiljer under några dagar — en vecka eller mer. Det är en verksamhet
 som ger mycket i utbyte både för värdfamiljen och för dem som får
och tar emot dessa inbjudningar.
Jag kan ge ett annat exempel. Förra året tog vi emot elva Swapo-kvinnor,
som var här i tre veckor för att informera sig om hur man arbetar i ett flerpartisystem,
 hur ett val går till och hur man genomför en valrörelse. Enligt rapporter
 som vi har fått hade man konkret nytta av detta i samband med frigörelseprocessen
 och valet i Namibia.
Kvinnogemenskap — behöver vi den? Ja, jag tror att vi behöver den, både
mellan kvinnor världen över och i vårt eget land. Här tror jag också att
kvinnoorganisationerna spelar en viktig roll för både gemenskapen och engagemanget
 för förändring.
I det betänkande som vi här skall behandla, Anslag till jämställdhet, betonas
 kvinnoorganisationernas verksamhet. Ett anslag på 3 154 000 kr. anvisas
också till kvinnoorganisationernas centrala verksamhet.
Vi i centerpartiet anser att kvinnoorganisationernas betydelsefulla roll i
samhället motiverar att stödet ökas, utöver vad regeringen har föreslagit.
Därför har vi förordat en ökning med ytterligare 1 milj.kr. Vi vill också föra
över dit 3 214 000 kr. från anslaget gällande projektverksamhet i syfte att
öka kvinnorepresentationen i statliga organ. Det innebär att bidraget till
kvinnoorganisationerna i centerns förslag totalt blir 7 368 000 kr. Då finns
ändå kvar mer än 9,5 milj.kr. att använda för särskilda jämställdhetsåtgärder
 — för projektverksamhet som syftar till att främja jämställdhet mellan
kvinnor och män, till att förbättra villkoren på arbetsmarknaden osv.
Också den verksamheten är viktig. Arbetsmarknaden är könsuppdelad,
och löneskillnaderna mellan kvinnor och män är stora och t.o.m. växande.
Yrkesområden där kvinnor utgör huvuddelen av de anställda har haft en
mycket svagare löneutveckling än områden där män utgör det dominerande
antalet anställda. Det har vi kunnat höra om i radioprogram i dag på morgonen.

Av tradition värderas arbeten inom vård- och servicesektorn lägre än arbeten
 inom t.ex. yrken med teknisk inriktning. Samtidigt har omsorg, vård
och service en central betydelse för möjligheterna att främja en positiv samhällsekonomisk
 utveckling.
Jämställdhet handlar mycket om att förändra attityder, inom utbildningen
inte minst och i hemmet. De traditionella könsrollerna grundläggs tidigt.
Inom utbildningen, forskningen, på arbetsmarknaden, i regionalpolitiken, i
samhällsplaneringen — ja, inom alla samhällsområden behöver vi beakta
jämställdhetsaspekterna.
Prot. 1989/90:81
8 mars 1990
Anslag till
jämställdhet
Prot. 1989/90:81
8 mars 1990
Anslag till
jämställdhet
