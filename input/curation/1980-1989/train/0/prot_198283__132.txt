 
 
Riksdagens protokoll
är
ww
1982/83:132-133 28 april 1983
 
Debatter m. m
Torsdagen den 28 april
KI. 12.00
Svar på frågor
1982/83:362 av Per Unckel (m) om betygens värde som
UrvVälsinströment, äl 1. ss .cces sektens så set Brr RV RA 3
1982/83:384 av Jörgen Ullenhag (fp) om framtida regler för
antagning GlLDÖRIKOlAD = 135065 ch meeke en varan ee 3
1982/83:383 av Karin Ahrland (fp) om det politiska inflytandet
VI NR VONIRNNNN. == beat ke anh OM balen NER rk nN 10
1982/83:388 av Rune Rydén (m) om politikernas och de fackliga
organisationernas inflytande på utbildningen vid universitet
0 ORNAEOR Sä bo kpnneh vår bsrt RK Vote KAT eg 10
1982/83:393 av Karin Israelsson (c) om påbyggnadsutbildning
 
inom långtidssjukvården 15
1982/83:378 av Inga Lantz (vpk) om prövningen av rörelsehindTROGS
 BEHOV äv fININIEOeL rös rg de ses Ko re ARG nås KART 17
TOMMSYRSNE = dl rande skanna RATAR Ar ANA 21
Meddelande om interpellationer
1982/83:130 av Ivar Franzén (c) om ökad satsning på etanol
banster: på inbonvikaå FÖVINON 25-555: «obest ns or NN 93
1982/83:131 av Per Stenmarck (m) om sandsugningen utanför
SERDIN SE Sänder Akka ERS Ak a EN NR Se Bra 93
1982/83:132 av Britta Hammarbacken (c) om en anläggning för
Wviäning av ERROR NEO sax 50 ens sek seeda KRND ne 94
1982/83:133 av Jens Eriksson (m) om finansieringen av fiskebåso
 EEE PS 1 Er ESA SE SA ST SES AE 95
Meddelande om frågor
1982/83:461 av Jan-Erik Wikström (fp) om sjukskrivning som
föcklig MrlOsAlgENA sss s044 203 söcs kh ka ske kr KARNA Nr RE 97
1982/83:462 av Anders Svärd (c) om handläggningen av ärenden
om lokal och regional persontrafik ...........sssssssrre 9”
1982/83:463 av Per Unckel (m) om åtgärder för att undvika
utnyttjande av sjukpenningförsäkringen vid fackliga stridsåtSÄIVÖT
 2056 srVES RR REA SERA RB RNA KS NE REN Ke BON GS Aag 9”
1 Riksdagens protokoll 1982/83:132-133
 
 
 
1982/83
132-133
 
1982/83:464 av Kenth Skårvik (fp) om åtgärder för att stimulera
ifirättande av skölkOnföteldbl:; .. ...sscssos Påseössn sense
1982/83:465 av Grethe Lundblad (s) om formerna för offentlig
rekommendation om användningen av handelsgödsel. ....
KI. 19.30
Totveret (förts. trål Prot. 130) "a ces.cesetössöre ker er
TION för VÄNGVIRIN 2ga: v 576270 säs oss ske RNA INS FAROR
NNE VINNING SRS 0 a orken sb togs RS RR Reno ÖRENNSE
Markvillkoret i samband med statliga bostadslån ............
BINSOINISODEK "FIA ö, Sör 4 ver Vg ber bn så RR FUN SEND FN
Avgjorda ärenden
Torsdagen den 28 april
Kl. 19.30
Försvarsutskottets betänkanden
1982/83:9 Planering och anslag för totalförsvaret .............
1982/83:10 Vissa anslagsfrågor för det ekonomiska försvaret ...
Utbildningsutskottets betänkanden
1982/83:26 Anslag till utbildning för vårdyrken, m.m. ........
1982/83:34 Verkställd granskning av Stiftelsen Riksbankens jubileumsfonds
 verksamhet och förvaltning ..........ssssssr>> >
Jordbruksutskottets betänkande
AVNSS:00 NY VRLLORIAG 1; 1: er rst ra ör Pag er dee bens ARN KR
Civilutskottets betänkande
1982/83:25 Vissa ändringar i fråga om markvillkoret m. m. i
samband med statliga bostadslån . .........s-ssserssresrr
Jordbruksutskottets betänkande
1982/83:32 Anslag på tilläggsbudget III. ...........ssssossse0a
Näringsutskottets betänkande
20RNBS758 NIGErRINDRUE 1715 des dosan beste ch diNker er KR
Civilutskottets betänkanden
1982/83:27 Förslag till tilläggsbudget III .......ssssssssessrs er
1982/83:28 Förslag till tilläggsbudget III «....ssssssssresserra
 
97
98
107
112
127
132
99
107
111
112
127
132
132
153
153
 
 
 
1982/83:132
Torsdagen den 28 april fm.
Kl. 12.00
18 Justerades protokollen för den 20 innevarande månad.
28 Svar på frågorna 1982/83:362 och 384 om betygens värde som
urvalsinstrument, m. m.
Anf. 1 Utbildningsminister LENA HJELM-WALLÉN:
Herr talman! Mot bakgrund av ett uttalande jag gjort i Dagens Eko har Per
Unckel frågat mig om uttalandet skall tolkas så, att inriktningen av den
kommande översynen av antagningssystemet är att minska betygens värde
som urvalsinstrument.
Jörgen Ullenhag har mot samma bakgrund frågat mig vid vilken tidpunkt
betygen skall avskaffas och vilka regler för antagning till högskolan som
därefter skall gälla.
Jag besvarar frågorna i ett sammanhang.
Det råder allmän enighet om att en viktig grund för urval till högskolan
skall vara studielämplighet. Generellt sett finns det f. n. knappast något
bättre enskilt prognosinstrument än betyg när det gäller att förutsäga
studieframgång.
Emellertid har användningen av betyg som det viktigaste urvalsinstrumentet
 kommit att innebära ökande problem. Genom framför allt ökad
konkurrens om högskoleplatser har betygens effektivitet i urvalssammanhang
 minskat. Till flera eftertraktade utbildningar måste ju urvalet göras på
grundval av liten eller ingen skillnad i betygspoäng. Det var detta förhållande
jag avsåg i det av frågeställarna åberopade radiouttalandet om att betygen
mer eller mindre spelat ut sin roll.
I detta läge är det enligt min mening naturligt att ställa frågan om det är
möjligt att i urvalssystemet föra in också andra sätt att mäta studielämplighet
än betyg. Som universitets- och högskoleämbetet har redovisat i en rapport i
anslutning till gymnasieutredningens förslag, står på kort sikt endast
instrument som det nuvarande högskoleprovet till buds i detta sammanhang.

Nr 132
Torsdagen den
28 april 1983
Om betygens värde
 som urvalsinstrument,
 m. m.
 
 
 
Nr 132
Torsdagen den
28 april 1983
Om betygens värde
 som urvalsinstrument,
 m. m.
Jag avser mot denna bakgrund att föreslå regeringen att den i 1983 års
budgetproposition aviserade utredningen om högskolans tillträdesregler
skall få i uppdrag bl. a. att undersöka förutsättningarna för att införa
urvalsinstrument som kompletterar betygen när det gäller att mäta studielämplighet.

Jag vill understryka att vad jag avser är tänkbara komplement till betygen.
Att helt ersätta betygen som urvalsinstrument är knappast möjligt f. n. Jag
tror således att betygen under överskådlig tid kommer att behövas vid urval
till högskoleutbildning.
 
Anf. 2 PER UNCKEL (m):
Herr talman! Jag ber att få tacka statsrådet Lena Hjelm-Wallén för svaret
på min fråga. Den ställdes, som statsrådet själv har angett, med utgångspunkt
 i ett uttalande hon gjorde i Dagens Eko den 3 mars. Eko-inslaget
började på följande sätt:
”Intagningen till högskolorna måste ändras. Det säger utbildningsministern
 i dag. Hon tycker att betygen har spelat ut sin roll när nästan alla
sökande måste ha över 4,0 i snitt för att komma in på någon linje. Hon menar
också att arbetslivserfarenhet måste bli mera värd och att gymnasieeleverna
kanske ska styras in på vissa utbildningslinjer. Men viktigast är att hitta ett
nytt intagningssystem som kan ersätta betygen, säger Lena Hjelm-Wallén.”
Hon fortsätter: Betygen har mer eller mindre spelat ut sin roll.
Herr talman! Att betygen i dag för somliga har framstått som otillräckliga
vid antagningen till högre studier är inte betygens fel. Det beror på ett i
grunden tokigt antagningssystem, som mer och mer har fjärmat sig från det
som borde vara ett antagningssystems naturliga utgångspunkt, nämligen att
mäta kunskaper.
Det bästa sättet att komma till rätta med de bekymmer som Lena
Hjelm-Wallén tar upp i sitt frågesvar är att avskaffa hela det nuvarande
antagningssystemet och införa ett nytt antagningssystem, baserat på de
kunskaper de sökande faktiskt har.
Det förefaller som om statsrådet Lena Hjelm-Wallén i sitt svar nu försöker
dölja den verkliga innebörden av hennes uttalande i Dagens Eko. Det gick
tydligen litet väl hastigt den 3 mars. Kanske är emellertid, herr talman, ett
hastigt uttalande mera avslöjande jämfört med ett som noga har manglats i
regeringskarisliet.
Från denna utgångspunkt kvarstår tre synpunkter efter det att statsrådet
nu har svarat på min fråga, nämligen:
1. Den socialdemokratiska partikongressen har beslutat att socialdemokratin
 skall verka för en betygslös skola. Tar statsrådet Lena Hjelm-Wallén
avstånd från denna ambition?
2. Statsrådet Lena Hjelm-Wallén skrev 1971 i Skola för solidaritet
följande: ”Kombinationen arbetslivserfarenhet och prov bör därför ses som
en övergångsform i avvaktan på att förvärvsarbete efterhand blir den
naturliga meriteringen för eftergymnasiala studier i ett system med helt
 
 
 
genomförd återkommande utbildning.” Tar statsrådet avstånd från detta
uttalande?
3. Tar statsrådet avstånd från sitt påpekande i Dagens Eko att arbetslivserfarenhet
 i framtiden skall tillmätas ökad vikt vid antagningen till högre
studier?
Anf. 3 JÖRGEN ULLENHAG (fp):
Herr talman! Jag tackar utbildningsministern för svaret på min fråga.
Det finns ett gammalt slitet Shakespearecitat, ibland återgivet i denna
kammare, som lyder: Så går beslutsamhetens friska hy i eftertankens kranka
blekhet över. Sällan har det citatet passat bättre än i debatten i dag.
I Dagens Eko-intervjun var utbildningsministerns budskap att betygen
skulle ersättas med någonting annat och att betygen har spelat ut sin roll. I
dag säger utbildningsministern att betygen tvärtom skall finnas kvar under
överskådlig tid. Den preciseringen är bra — det vill jag gärna säga.
Från folkpartiets sida har vi länge och konsekvent drivit kravet att det skall
bli lättare för ungdomar att komma in på högskolan och att vi skall få ett
rättvisare antagningssystem. Vi anser inte att betygen har spelat ut sin roll,
och vi menar att det går att göra vettiga förändringar i antagningssystemet
med betygen kvar.
Det går t. ex. att öka andelen garanterade platser för dem som går direkt
från gymnasieskolan till högskolan från en tredjedel till 50 20. Det går att
. införa ett system med viktade betyg — ett krav som vi länge har fått driva
ensamma. Det innebär, som jag sade i debatten i går här i kammaren, att
betyg i ämnen som är av betydelse för de kommande högskolestudierna
tillmäts större vikt än andra betyg. Den som skall bli matematiklärare bör få
högre poäng för sitt betyg i matematik än för betyget it. ex. musik. Den som
skall bli musiklärare bör få högre poäng för sitt musikbetyg än för sitt
matematikbetyg.
Det är enligt vår mening också befogat att de särskilda förkunskapskraven
för vissa utbildningar skärps. Vi säger bestämt nej till införandet av vissa
föreningsmeriter som urvalsgrund för högskolestudier. Och vi menar att
arbetslivserfarenheter inte skall tillmätas större vikt än f. n.
Vi tycker också att man inte skall skära ner antalet platser i högskolan,
vilket socialdemokraterna vill göra. Den åsikten är vi också ensamma om.
Skärs antalet platser ner ökar ju betygskonkurrensen. Då förstärks de
förhållanden som uppfattas som orättvisa. Det blir svårare att komma in på
högskolan.
Nu återstår frågan när den utredning som Lena Hjelm-Wallén talade om
kommer att tillsättas. I Svenska Dagbladet den 21 mars i år sade
universitetskanslern Carl-Gustaf Andrén:
”Det är förvånande att utredningen ännu inte kommit igång. Inom UHÄ
väntade vi oss att arbetet skulle sätta igång före jul. Nu får vi nog ingen
utredning under våren heller.”
Nr 132
Torsdagen den
28 april 1983
Om betygens värde
 som urvalsinstrument,
 m. m.
 
 
 
Nr 132
Torsdagen den
28 april 1983
Om betygens värde
 som urvalsinstrument,
 m. m.
Jag delar universitetskanslerns förvåning. Fortfarande, över två månader
efter hans uttalande, har det inte tillsatts någon utredning. Jag vill därför till
sist fråga utbildningsministern: När kommer den aviserade utredningen att
tillsättas?
Anf. 4 Utbildningsminister LENA HJELM-WALLÉN:
Herr talman! Först några ord om herrarnas citatkonst.
Det första som Per Unckel läste upp var inte citat av mig, utan det var vad
presentatören i Eko-intervjun sade. Det var någon sorts redaktionell
sammanfattning, där inte allt vad jag hade sagt var riktigt återgivet. Det
andra citatet, av det som jag verkligen sade, avslutade Per Unckel där det
passade honom att sluta. Jag skall be att få läsa en mening till. På frågan om
hur jag såg på situationen när praktiskt taget alla sökande har över 4 eller upp
till 5 i genomsnittsbetyg, sade jag så här: ”Då har betygen mer eller mindre
spelat ut sin roll. Vi måste alltså hitta kompletterande urvalskriterier.” — Det
är också det jag säger i dag. Så långt dessa frågor.
Ni har vid en mängd tillfällen tagit upp denna diskussion om betyg, och ni
har då fått svaret att regeringen inte kommer att genomföra några
genomgripande förändringar av betygssystemet inom denna mandatperiod.
Även om jag gör moderaterna ledsna med detta besked, får jag lov att säga
det. Ni får komma med era förenklade betygsslagord rakt ut i luften också
fortsättningsvis. Ni får inget direkt mål att rikta er verkanseld mot.
Däremot kommer vi att ta upp frågorna om antagningen, som är mycket
kritiserad i dag. När man gör det är det givet att man måste ta upp
betygsfrågan och betygens värde som ett instrument att mäta studielämpligheten.
 Utredningen kommer att tillsättas inom kort — före semesterledigheterna,
 hoppas jag. Vi arbetar nu konstruktivt med direktiven och vill ha dem
så noggranna som möjligt.
Anf. 5 PER UNCKEL (m):
Herr talman! Utbildningsministern var oroad över min citatkonst. Jag sade
faktiskt att det jag först citerade var programinledningen. Jag vill fråga Lena
Hjelm-Wallén: Är det som reportern sade felaktigt, och i så fall i vilken del?
Det jag är särskilt intresserad av är om statsrådet nu är beredd att ta avstånd
från den centrala del av påannonsen i Eko-inslaget som handlade om att
arbetslivserfarenhet nu skall ges ökad vikt. Är statsrådet beredd att ta
avstånd från sådana tankar och erkänna den för mig fullständigt självklara
utgångspunkten för ett antagningssystem, nämligen att det är kunskaperna
som de sökande har som skall avgöra antagningen? Då tror jag att vi kan bli
sams i denna diskussion. Eller skall nu, enligt regeringens planer, arbetslivserfarenhet
 i framtiden tillmätas större vikt?
Vidare: Betygen har spelat ut sin roll, sade statsrådet i Eko-inslaget. Hon
försöker nu hävda att hon egentligen inte menade någonting annat än att
betygen bör kompletteras med ett eller annat test eller prov. Om detta är
innebörden är vi fullständigt ense. Men att det är detsamma som att betygen
har spelat ut sin roll såsom mätare av elevernas kunskaper är en rätt våghalsig
 
 
 
 
uttolkning av statsrådets Eko-uttalande.
Får jag till slut säga, herr talman, att ett antagningssystem som utgår från
någonting annat än de faktiska kunskaper eleverna har dåligt förmår att
värna det som är högskolans kärna, nämligen att kunna vidareutveckla
begåvning, att användas i vårt lands utveckling, industriellt och i annat
hänseende. Det antagningssystem vi har haft nu under många herrans år har
förorsakat stor skada för hela den högre utbildningens kvalitet.
Anf. 6 JÖRGEN ULLENHAG (fp):
Herr talman! Det är bra att utredningen nu äntligen skall tillsättas. Jag
hoppas att det besked som utbildningsministern gav i dag om att den skall
tillsättas före sommaruppehållet kommer att gälla, men liksom man gjort
också från annat håll beklagar jag mycket att utredningen inte har tillsatts
tidigare. Det vore bra om man nu gav det här arbetet högsta prioritet.
Om Sveriges utbildningsminister i en Eko-intervju gör det mycket
långtgående och, som jag tror, för väldigt många överraskande uttalandet,
att ”betygen mer eller mindre spelat ut sin roll”, så undrar naturligtvis
många: När kommer någonting att ske på det här området? Om man anser att
betygen mer eller mindre har spelat ut sin roll, då bör ju den logiska
konsekvensen bli att man avskaffar dem.
Nu säger utbildningsministern någonting helt annat, nämligen att hon tror
att betygen under överskådlig tid kommer att behövas vid urvalet till
högskoleutbildning och att det knappast är möjligt att helt ersätta dem som
urvalsinstrument. Det är någonting helt annat än att säga att betygen mer
eller mindre har spelat ut sin roll.
Från socialdemokratiskt håll har det ibland sagts att det är viktigt att man
är varsam med orden. Jag tycker, herr talman, att det bör gälla också i frågor
som rör utbildningspolitiken.
Anf. 7 Utbildningsminister LENA HJELM-WALLÉN:
Herr talman! Den intervju med mig som sändes i radio var inte fullständig,
utan reportern hade klippt bort vissa delar. Bl. a. hade hon klippt bort sin
fråga till mig om den betygskonkurrens som råder. Väldigt många som söker
till högskolan har betyget 5 i genomsnitt. Ibland har allihop det, och man
måstet. o. m. lotta, eller så är det tiondels poäng som avgör. Det var mot den
bakgrunden jag sade att ”då har betygen mer eller mindre spelat ut sin roll”
som urvalsinstrument — och det menar jag fortfarande. Jag fortsatte med att
säga att det behövs kompletterande metoder för att mäta studielämpligheten.

Den situation vi har hamnat i, där eleverna råkat in i en betygshets som
handlar om tiondels poäng, kan inte vara bra. Det är därför viktigt att vi gör
någonting åt den. Utredningen skall nu undersöka hur man kan komplettera
betygen med andra prognosinstrument för att bedöma studielämpligheten.

Förutom betygen har vi redan i dag arbetslivserfarenhet som ett
urvalsinstrument. Det menar jag att vi skall ha också fortsättningsvis.
Nr 132
Torsdagen den
28 april 1983
Om betygens värde
 som urvalsinstrument,
 m. m.
 
 
 
 
 
Nr 132
Torsdagen den
28 april 1983
Om betygens värde
 som urvalsinstrument,
 m. m.
Utredningen bör pröva vad som i det fallet skall mätas — omfattning, tider
osv. Jag tror inte den förändring som senast gjordes av värderingen av
arbetslivserfarenhet var bra.
Anf. 8 JÖRGEN ULLENHAG (fp):
Herr talman! Om man vill ändra antagningssystemet, då är den intressanta
frågan: På vilket sätt? På den punkten är vi mycket bekymrade över de
tidigare socialdemokratiska ställningstagandena, och vi är ganska oroliga
över de direktiv utredningen kommer att få. Det vi från folkpartiets sida
gjorde när vi hade regeringsansvaret var bl. a. att öka direktandelen och att
ta bort föreningsmeriterna som urvalsgrund för antagning till högskoleutbildning.
 Vi genomförde dessa förändringar under hårt socialdemokratiskt
motstånd.
Vi anser inte att man för att undvika alltför stor betygskonkurrens skall
minska antalet platser i högskolan. Regeringen föreslår som bekant en
minskning med över 2000 platser. På punkt efter punkt för man från
regeringens sida en politik som inte minskar betygskonkurrensen, och sedan
gör man den här typen av uttalanden som man egentligen inte riktigt menar.
Utbildningsministern kan ju ändå aldrig förneka att hon använde orden ”att
betygen mer eller mindre har spelat ut sin roll”.
Anf. 9 PER UNCKEL (m):
Herr talman! Statsrådet får ursäkta om vi misstänker att statsrådet, när
hon uttalar sig i radio, faktiskt menar vad hon säger, i synnerhet som den
socialdemokratiska partikongressen har sagt samma sak, och i synnerhet som
hon själv innan hon blev statsråd också har uttalat samma sak som i den
Eko-intervju som nu är föremål för riksdagsdebatt.
Min fråga kvarstår till statsrådet: Hur blir det med arbetslivserfarenheten?
I dag säger Lena Hjelm-Wallén att man skall se över reglerna om
arbetslivserfarenhet som antagningsgrund. I Dagens eko sade hon att
arbetslivserfarenhetens värde såsom antagningsgrund skall öka. Vilket av
dessa båda svar är det som gäller?
Till sist ett råd: Byt ut hela antagningssystemet, Lena Hjelm-Wallén, inte
mot mera arbetslivserfarenhet utan mot mera kunskap!
Anf. 10 Utbildningsminister LENA HJELM-WALLÉN:
Herr talman! Jag slutade min förra replik med att kommentera arbetslivserfarenheten.
 Jag menar att den förändring som den förra regeringen gjorde,
och som innebar att den krympte betydelsen av arbetslivserfarenhet, inte var
bra. Det har snarast inneburit att betygskonkurrensen blivit ännu större,
ännu hetsigare. Det är mot den bakgrunden man måste se över reglerna. Är
det lämpligt med maximalt tre år, eller skall man sträcka ut tiden för
arbetslivserfarenheten till fem år, som det var tidigare, och på det sättet öka
arbetslivserfarenhetens betydelse?
 
 
 
Detta är en av de frågor som utredningen skall få syssla med. Det är inte så
stor mening att gå vidare i debatten om utredningens uppdrag, innan vi har
arbetat fram direktiven. Då kan vi ta en diskussion om dem.
Anf. 11 PER UNCKEL (m):
Herr talman! Jag noterar i svaret att för statsrådet Lena Hjelm-Wallén
finns möjligheterna att antingen bibehålla den i dag alltför stora andel som
arbetslivserfarenheten har i antagningssystemet eller att göra den andelen
ännu större. Det är, herr talman, tvärtemot vad moderata samlingspartiet
eftersträvar. För vår del ser vi inget egenvärde i att inkludera arbetslivserfarenhet
 såsom underlag vid antagningen till högre studier. Detta har redan
fått till följd att åtskilliga yngre studerande i dag inte får plats inom den högre
utbildningen. Systemet har havererat. Fråga, Lena Hjelm-Wallén, alla de
gymnasister som i dag har att se fram emot att inte komma in på högre
utbildning bara därför att ett tokigt antagningssystem stoppar dem vid
porten!
Anf. 12 JÖRGEN ULLENHAG (fp):
Herr talman! Frågan om antagningen till högskolan är utomordentligt
viktig för massor av människor i det här landet — för elever, lärare och
föräldrar. Alla som är ute och talar på politiska möten vet nog att detta är en
av de vanligast förekommande frågorna. Då kan vi som enskilda riksdagsmän
 knappast göra så att vi sitter och väntar på att regeringen skall komma
med direktiv till en utredning, innan vi tar upp debatten här i kammaren och i
utbildningsutskottet. Vi har ju tagit upp debatten, och det är nödvändigt inte
minst mot bakgrund av att utbildningsministern har gjort detta mycket
långtgående uttalande om att betygen mer eller mindre har spelat ut sin roll —
det uttalande som föranlett våra frågor i dag. Då är det också rimligt att vi
kommer med följdfrågor och får svar på dem.
När det gäller arbetslivserfarenheten har vi alltså fått ett svar. Lena
Hjelm-Wallén vill att den skall öka i vikt, om jag tolkar hennes svar rätt.
Låt mig till sist ställa en följdfråga: Kommer utredningen att få syssla med
frågan om viktade betyg? Det är någonting som väldigt många ute på
skolorna tycker är rimligt att man inför. Eller kommer man redan i direktiven
att förbjuda att frågan om viktade betyg utreds?
Anf. 13 Utbildningsminister LENA HJELM-WALLÉN:
Herr talman! Jag tycker att det är fullt rimligt och mycket lämpligt att
riksdagen diskuterar de svåra frågorna om antagningssystemet. Det är dock
litet synd att den debatten skall grundas på citat som ryckts ut ur sitt
sammanhang i en Eko-intervju.
Det viktigaste är att jag här vad gäller betygen får slå fast att det är
tänkbara komplement till betygen som vi nu skall utreda, och att jag anser att
betyg under överskådlig tid kommer att behövas vid urval till högskoleutbildning.
 När utredningen skall pröva betygen skall det naturligtvis göras i ett
större sammanhang. Även viktade betyg kommer då in i sammanhanget —
liksom i vad gäller arbetslivserfarenhet särskilt relevant sådan.
Nr 132
Torsdagen den
28 april 1983
Om betygens värde
 som urvalsinstrument,
 m. m.
 
 
 
 
 
Nr 132
Torsdagen den
28 april 1983
Om det politiska
inflytandet vid
universiteten
10
Anf. 14 PER UNCKEL (m):
Herr talman! Den här debatten har åtminstone fört det med sig att det s. k.
utryckta citatetur Eko-intervjun dess värre har bekräftats av statsrådet. Vad
hon kan tänka sig är nämligen lika mycket eller ännu mer arbetslivserfarenhet
 än f. n. såsom grund för antagning till högre studier.
Får jag till slut ställa en fråga till statsrådet: Kommer utredningen att i sitt
arbete få beakta också kloka och förnuftiga förslag med utgångspunkt i att
arbetslivserfarenheten skall tillmätas mindre betydelse vid antagning till
högre utbildning, eller avser regeringen redan från början att stänga ute den
möjligheten?
Anf. 15 JÖRGEN ULLENHAG (fp):
Herr talman! För undvikande av missförstånd vill jag meddela att jag själv
lyssnade på Eko-intervjun med Lena Hjelm-Wallén, tillsammans med —
inbillar jag mig — hundratusentals andra svenskar.
Jag har inte använt mig av någon egendomlig citatkonst, utan jag har
citerat exakt vad utbildningsministern sade. Utbildningsministern sade att
betygen mer eller mindre spelat ut sin roll. Det är rimligt att vi följer upp
detta med frågor i riksdagen. Det är då inte synd utan det är utomordentligt
bra att vi tar uttalandena i Dagens Eko som utgångspunkt. Det innebär att
utbildningsministern får tillfälle att tala om vad hon egentligen menade.
Anf. 16 Utbildningsminister LENA HJELM-WALLÉN:
Herr talman! Slutligen vill jag säga till Per Unckel att utredningen kommer
att ha en parlamentarisk förankring; vi kommer att inbjuda representanter
för riksdagspartier att delta i den. Utredningen kommer att få pröva olika
erfarenheter som vunnits och lyssna på olika synpunkter.
Överläggningen var härmed avslutad.
38 Svar på frågorna 1982/83:383 och 388 om det politiska inflytandet
vid universiteten
Anf. 17 Utbildningsminister LENA HJELM-WALLÉN:
Herr talman! Karin Ahrland har frågat mig om jag anser att ett ökat
politiskt inflytande vid universiteten är önskvärt.
Rune Rydén har frågat mig om regeringen avser att låta politikerna och de
fackliga organisationerna få ännu större makt över utbildningen vid våra
universitet och högskolor.
Jag besvarar de båda frågorna i ett sammanhang.
Högskolans verksamhet, utbildning och forskning, är vital för vårt
samhälles utveckling. Inom socialdemokratin har insikten om detta funnits
under lång tid. Under senare år har vi kunnat notera ett vidgat engagemang i
högskolefrågor från bl. a. politiska partier, arbetsmarknadens organisationer,
 kommuner och landsting.
 
 
 
 
 
Jag anser detta tilltagande intresse för högre utbildning och forskning
utomordentligt positivt. Det är bl.a. en viktig förutsättning för den
förhållandevis positiva behandling som detta område fått i statsbudgeten
trots de senaste årens hårdnande ekonomiska klimat.
Högskolan är en del av den offentliga verksamheten. Högskole- och
forskningspolitiken måste därför ses som en del av politiken för hela vårt
samhälle och inte som en isolerad företeelse. Det från olika håll växande
engagemanget i högskola och forskning lyfter som en konsekvens fram
frågorna om former för det allmännas inflytande på verksamheten. Jag har
uppfattningen att det är till fördel för högskolan om växelverkan mellan den
och samhället i övrigt kan stärkas. Ett led i detta är att det i styrelser och
nämnder inom högskolan ingår företrädare för allmänna intressen och för
yrkesliv. Samtidigt som denna ordning infördes 1977 genomfördes en
betydande decentralisering till högskoleenheterna av rätt att besluta om
utbildningens innehåll och om användningen av anvisade medel.
Erfarenheterna av dessa åtgärder är i stort positiva. Emellertid har i vissa
avseenden kritik riktats mot den nya organisationen. Bl. a. har hävdats att
antalet organ inom högskoleenheterna blivit för stort. Mot denna bakgrund
har, som jag aviserade i budgetpropositionen, en departementspromemoria
rörande vissa delar av högskolans organisation upprättats. Den kommer att
remissbehandlas i vanlig ordning. I promemorian kommer bl. a. att redovisas
ett antal alternativ när det gäller sammansättningen av högskolestyrelserna. I
sammanhanget tas också upp frågan om ökad frihet att lokalt bestämma om
vilka planerings- och ledningsorgan som skall finnas under styrelserna och
om sammansättningen av dessa organ. Med ledning av de synpunkter som
förs fram kommer regeringen att i höst redovisa sin syn på behovet av
förändringar.
Anf. 18 KARIN AHRLAND (fp):
Herr talman! Man brukar säga att den som väntar på något gott aldrig
väntar för länge. Jag framställde min fråga den 24 mars, och jag har fått vänta
i fem veckor på ett svar. Det är något av ett rekord när det gäller väntan på
frågesvar. Tyvärr har jag väntat förgäves under de fem veckorna. Ett tag
trodde jag att socialdemokraternas plötsliga tal om frihet innebar att partiet
också hade ändrat uppfattning i fråga om universitetens och högskolornas
frihet, men av svaret att döma tycks så inte vara fallet.
Regeringen presenterade i går en promemoria om högskoleorganisationen.
 Där finns tre alternativ när det gäller högskolestyrelsernas sammansättning
 och storlek. Jag måste erkänna att jag blir bekymrad när jag
konstaterar att två av de tre alternativen betyder en säker majoritet för
företrädare för de s. k. allmänna intressena — alltså två mot ett för politisk
majoritet.
Jag måste fråga: Varför tror utbildningsministern att forskningen och
undervisningen vid våra svenska universitet blir bättre i och med att det finns
fler politiker i den administrativa ledningen? Hur skall forskningen och
undervisningen kunna bli effektivare med administrativa tjänstemän som får
Nr 132
Torsdagen den
28 april 1983
Om det politiska
inflytandet vid
universiteten
1
 
 
 
Nr 132
Torsdagen den
28 april 1983
Om det politiska
inflytandet vid
universiteten
12
fler politiker att kalla till sammanträden, fler politiker att skicka papper till
och betala ut arvoden till och fler politiker och andra som sitter med på långa
sammanträden och debatterar?
Universiteten skall bli mer inriktade på att stå i samhällets tjänst, säger
socialdemokraterna. De vill öka det politiska inflytandet. En del socialdemokrater
 är utskickade för att tala om frihet, andra tycks göra allt de kan för
att inskränka den ytterligare.
Vii folkpartiet är naturligtvis på det klara med att politiker tvingas styra på
det sättet, att pengar-— eller brist på pengar — alltid begränsar den fullständiga
friheten. Därför måste politiker fastställa ramar för verksamheten, så som vi
gör här i riksdagen. Men det avgörande inflytandet över forskningen vill vi i
folkpartiet överlåta på högskolorna. Vi tycker att de som hör till högskolorna,
 som arbetar med forskning och undervisning skall ha majoritet, inte
politikerna. Vi hyser inga misstankar när det gäller deras kompetens att sköta
forskningen till allas fromma, men det tycks socialdemokraterna göra. Det
politiska inflytandet bör således minska. Det vore lämpligt att i stället
använda pengarna till utbildning.
När en ledande socialdemokrat säger att universitetens inriktning skall
ändras och att det behövs fler politiker, måste jag fråga: Hur skall
inriktningen ändras, Lena Hjelm-Wallén?
Anf. 19 RUNE RYDÉN (m):
Herr talman! Jag ber att få tacka statsrådet Lena Hjelm-Wallén för svaret
på min fråga.
De tidningsuppgifter som har förekommit om att politikerinflytandet vid
universiteten enligt en utredning bör öka har väckt berättigad uppmärksamhet
 på universitetsorterna. Där uppfattar man — enligt min mening med rätta
—förslagen  om en ändring när det gäller det politiska och fackliga inflytandet
från insyn till direkt påverkan och majoritet, som ett direkt ingrepp, ett
intrång i den akademiska friheten. Risken är stor att den insyn som
socialdemokraterna talar om, i verkligheten kommer att innebära en absolut
bestämmanderätt över den akademiska världen — en bestämmanderätt som i
alla sammanhang varit, och är, av grundläggande betydelse för den
akademiska friheten, för forskningens frihet och integritet samt för en frihet
vad gäller den akademiska utbildningen.
Den större frihet som socialdemokraterna talar om; att man skall kunna
utforma nämnder och styrelser som handhar utbildnings- och forskningsfrågorna
 och som har politiskt utsedd majoritet, innebär i praktiken att hela
universitetsverksamheten, hela den svenska högskoleorganisationen politiseras.
 Det kommer att kunna innebära att exempelvis vissa forskningsfrågor
eller ett rektorsval kan komma att avgöras helt och hållet på politiska meriter
och inte, som i dagsläget, på akademiska meriter, meriter efter skicklighet.

Den politiskt-fackliga koloss som nu breder ut sig tar den högre
utbildningen och forskningen i ett allt fastare grepp. Och det ser vi från
moderata samlingspartiets sida med stor oro på. Den akademiska friheten är
 
 
 
 
ju ett av de grundläggande frihetsbegreppen. Och friheten när det gäller
högre utbildning och forskning får det inte tummas på.
Man kan ställa sig frågan: Finns det över huvud taget något annat
västerländskt land där man inom universiteten beslutar om utbildning och
forskning i politiskt sammansatta nämnder eller organ? De lekmannastyrelser
 som vi har på olika håll, bl. a. i de anglosaxiska länderna, sysslar ju inte
med de två frågeområden som jag har berört, nämligen forskningen och
utbildningen; de sysslar med de övergripande ekonomiska frågorna.
Den akademiska friheten är inte enligt min uppfattning ett påhitt för sin
egen skull utan något av stor vikt för samhället totalt sett. Och det handlar om
ett betydligt vidare begrepp än politiska partier och fackliga organisationer.

Anf. 20 Utbildningsminister LENA HJELM-WALLÉN:
Herr talman! Låt mig först göra klart att varken jag själv eller regeringen
har tagit ställning till förslaget i den aktuella departementspromemorian; vi
kommer att avvakta remissbehandlingen. Men jag vill ändå göra ett par
kommentarer.
Jag ärinte säker på att någon av debattörerna har läst promemorian; i varje
fall har man läst den mycket slarvigt. Huvudpoängen är ju att den lokala
högskoleorganisationen skall förenklas. Vi skall få bort diverse byråkrati,
och vi skall öka den lokala friheten.
Ett sätt att göra det är att ge högskolestyrelserna ökade befogenheter att
utforma den interna organisationen. I det sammanhanget kommer högskolestyrelsernas
 sammansättning in och bör diskuteras.
Det andra som jag vill kommentera är begreppet ”politiker” i detta
sammanhang. Det handlar om företrädare för allmänintresset. Det kan vara
direktörer, kulturarbetare eller kontorister. Det viktigaste är engemanget
och kompetensen. Jag hoppas att vi skall kunna föra debatten om
allmänintresset på det sättet i stället.
Jag tycker att det är buskpropaganda när man som Rune Rydén säger att
det skulle vara en fråga om forskningens frihet; självfallet skall vi slå vakt om
den.
Jag tycker att dessa frågor är så pass viktiga att det skulle behövas en viss
öppenhet från olika partier när det gäller att delta i diskussionen. Men tyvärr
tycks man särskilt från folkpartiet och moderaterna låsa sig redan innan
debatten har börjat, och det tycker jag är sorgligt. Man tycks ha en klar
uppfattning innan man ens har hunnit läsa och begrunda departementspromemorian
 och — ännu värre — innan man lyssnat på synpunkterna från olika
företrädare inom högskolan och från andra håll.
Anf. 21 KARIN AHRLAND (fp):
Herr talman! Jag måste faktiskt fråga Lena Hjelm-Wallén hur ni
egentligen har det inom socialdemokratin. Det är alldeles utomordentligt om
Lena Hjelm-Wallén inte har tagit ställning ännu; då kanske hon vill lyssna på
vad remissinstanserna kommer att säga. Men faktum är att andra ledande
Nr 132
Torsdagen den
28 april 1983
Om det politiska
inflytandet vid
universiteten
13
 
 
 
Nr 132
Torsdagen den
28 april 1983
Om det politiska
inflytandet vid
universiteten
14
socialdemokrater helt uppenbart har tagit ställning.
Gustav Persson säger i en tidningsartikel — om man nu, mot bakgrund av
att det tydligen blir så många missuppfattningar, får citera: ”Det är självklart
att allmänrepresentanterna skall vara i majoritet. Forskningen och den högre
utbildningen blir allt viktigare i samhällsutvecklingen, och då måste
samhället ha ett avgörande inflytande.”
Sedan: Jag hade inte med mig den här promemorian upp i talarstolen, men
jag har faktiskt läst den. Det är inte lätt, för den är också fylld av
byråkratispråk. Är man inte från början utbildningspolitiker, så är det
ganska krångligt att läsa den. Men jag använde gårdagens kväll till att göra
det.
Dessa kulturarbetare, direktörer och kontorister är inte politiker — nej, det
är riktigt — utan de är allmänföreträdare. Får jag bara berätta för Lena
Hjelm-Wallén, att en av Sveriges mest framgångsrika företagare satt i
regionstyrelsen i Lund en längre tid, och han konstaterade efter ett tag att
sämre hade han aldrig använt sin tid. Han ansåg att det var bättre att
universitetets eget folk fick styra detta.
Får jag till sist fråga: Om det bland dem som skall läsa igenom den här
promemorian blir en majoritet emot majoritetsförslagen, är Lena HjelmWallén
 och regeringen, som då inte har tagit ställning, beredda att lyssna på
den majoriteten?
Anf. 22 RUNE RYDÉN (m):
Herr talman! Statsrådet Lena Hjelm-Wallén säger att hon vill förenkla den
byråkratiska organisationen vid universiteten och öka den lokala friheten.
Det låter alldeles utmärkt, och det kan vi säkert alla skriva under på. Men hur
det problemet skall lösas genom att man ökar politiskt och fackligt
inflytande, så att dessa grupper — politiker och fackliga företrädare — kanske
får en absolut majoritet i högskolan, det kan jag inte förstå.
Sedan är det ju så att dessa politiker, som Lena Hjelm-Wallén säger, är
allmänrepresentanter och skall företräda ett vidare intresse. Men de utses ju
av regeringen och i samband därmed också av politiska partier. De blir lätt
partsrepresentanter och kan inte alltid företräda den vidsyn som skulle
behövas i sådana sammanhang. Jag vill hänvisa till vad jag tidigare sade om
den akademiska friheten, forskningens frihet och utbildningens frihet.
Politikerna har inte alltid möjlighet att se i det perspektiv som skulle
behövas. Jag vill citera från en artikel, där man ganska klart har belyst vad
detta kan innebära:
”Politikermakten skall alltså stärkas på den akademiska frihetens bekostnad.
 Detta kan få katastrofala resultat. Politikerna är förvisso inte de som
sitter inne med de största kunskaperna. Vad vi hittills har sett av deras
verksamhet är att de lätt förfaller till bypolitiskt tänkande och gärna vill ge
just den egna orten resursförstärkningar, medan de står ganska främmande
för helheten.”
Jag tror att detta dess värre i många sammanhang är en alldeles korrekt
beskrivning av verkligheten.
 
 
 
 
Anf. 23 Utbildningsminister LENA HJELM-WALLÉN:
Herr talman! Jag menar att inslaget av allmänföreträdare i olika
högskoleorgan har varit av värde för högskolan och dess verksamhet. Ändå
är jag klar över att det kan ha haft sina brister här och där, t. ex. sådana
brister som Rune Rydén nu tog upp. Och det är alldeles självklart att vi i
remissomgången också skall lyssna på negativa erfarenheter.
Anf. 24 RUNE RYDÉN (m):
Herr talman! Jag noterar att utbildningsminister Lena Hjelm-Wallén säger
att det finns brister i nuvarande system. Det är bra, tycker jag, att hon har
denna öppna syn på problemen.
Eftersom utbildningsministern i sitt frågesvar här inte har givit något direkt
svar på frågan om hon kommer att följa denna promemoria och det skulle
kunna bli majoritet för politiker, så skulle man kanske kunna fråga om hon i
dag, på grund av vad hon tidigare har sagt, är beredd att säga att hon inte vill
låta politiker och fackliga företrädare få absolut majoritet i universitetens
styrelse. Jag tycker att det i så fall skulle vara ett mycket bra svar.
Anf. 25 KARIN AHRLAND (fp):
Herr talman! Det var intressant och bra att statsrådet sade att hon är
beredd att också lyssna på negativa erfarenheter. Det vill jag mycket noga
notera, eftersom det bör glädja dem som arbetar vid våra universitet och
högskolor. Och jag utgår från att ifall det skulle bli en majoritet av negativa
reaktioner från dem som nu arbetar där, så kommer Lena Hjelm-Wallén
verkligen att följa de råd hon i så fall får från universitetens folk. Sedan vill
jag bara tillägga något om öppenhet för att delta i diskussionen eller att låsa
siginnan debatten har kommit i gång. Debatten har pågått i tidningarna i fem
veckor. Men debatten inom folkpartiet har vi avslutat för länge sedan, och vi
är inom folkpartiet — uppenbarligen i motsats till socialdemokraterna — helt
eniga om att vi inte vill ha ett större allmäninflytande i universitet och
högskolor.
Överläggningen var härmed avslutad.
48 Svar på fråga 1982/83:393 om påbyggnadsutbildning inom
långtidssjukvården
Anf. 26 Utbildningsminister LENA HJELM-WALLÉN:
Herr talman! Karin Israelsson har frågat sjukvårdsministern om hon är
beredd att verka för att kravet på förbättrade kunskaper om de speciella
problem som finns inom långvården tillgodoses genom att sjuksköterskor
som skall arbeta i ledande ställning inom somatisk långtidssjukvård ges
möjlighet till påbyggnadsutbildning.
Arbetet inom regeringen är så fördelat att det är jag som skall svara på
frågan.
Nr 132
Torsdagen den
28 april 1983
Om påbyggnads-
utbildning inom
långtidssjukvården
15
 
 
 
 
Nr 132
Torsdagen den
28 april 1983
Om påbyggnads-
utbildning inom
långtidssjukvården
16
Riksdagen tattade i november 1979 beslut om en ny samlad studieorganisation
 för vårdutbildningarna inom den kommunala delen av högskolan.
Beslutet innebar bl. a. att en ny allmän utbildningslinje; hälso- och
sjukvårdslinjen, med sex inriktningar inrättades den 1 juli 1982.
Behovet av utbildade inom långtidssjukvården var redan då väl känt. Vård
77, den utredning som låg till grund för reformen, diskuterade om speciella
studiegångar med inriktning mot långtidssjukvård borde inrättas. Utredningen
 konstaterade att geriatriska problem blir allt vanligare i alla typer av vård.
Därför föreslog Vård 77 att utbildning för långtidssjukvård borde ges alla
blivande sjuksköterskor.
Inriktningen av hälso- och sjukvårdslinjen mot allmän hälso- och sjukvård
fick mot denna bakgrund ett innehåll som, jämfört med den studieordning
som gällde före den 1 juli 1982, utgör en sammanslagning av grundutbildningen
 till sjuksköterska och vidareutbildningarna inom medicin och kirurgi
samt långtidssjukvård. Utbildningsutskottet uttalade i sammanhanget att
förslaget skulle komma att skapa bättre förutsättningar för långtidssjukvården
 än det dåvarande utbildningssystemet. Inriktningen mot allmän hälso-
och sjukvård är således nu sådan att den studerande redan i grundutbildningen
 får kunskaper och färdigheter för yrkesutövning som sjuksköterska
bl. a. i ledande ställning inom öppen och sluten långtidssjukvård.
Riksdagen tog också ställning till vilka påbyggnadslinjer som skall finnas i
den nya studieordningen, varvid någon linje med inriktning mot långtidssjukvård
 inte beslutades. Om en sådan påbyggnadslinje skall kunna
aktualiseras, anser jag att det först måste undersökas vilka kunskaper som i
så fall saknas hos de sjuksköterskor som sedan höstterminen 1982 får
utbildning i långtidssjukvård inom ramen för sin grundutbildning. Jag utgår
från att högskolemyndigheterna följer denna fråga och lägger fram de förslag
som kan visa sig motiverade.
Jag vill tillägga att det för de sjuksköterskor som har utbildning enligt äldre
studieordning t. o. m. vårterminen 1986 anordnas vidareutbildning inom
medicinsk och kirurgisk vård, där även utbildning i långtidssjukvård
ingår.
Anf. 27 KARIN ISRAELSSON (c):
Herr talman! Jag ber att få tacka statsrådet för svaret på min fråga. Den var
ställd till sjukvårdsministern av den anledningen att jag ville få hennes syn på
hur långtidssjukvården skall organiseras för att man skall få en bättre
situation i framtiden. Vi har ju att vänta en ålderspyramid som gör att
behovet av omsorg om och omvårdnad av äldre kommer att växa
explosionsartat.
Jag tror inte att det är till skada för utbildningsministern att också få
kännedom om dessa problemområden — för att senare kunna ta ställning till
om det finns behov av specialistutbildning för sjuksköterskor när det gäller
specialiteten långtidssjukvård.
Statsrådet anför i sitt svar att man skulle behöva avvakta en genomgång av
bristerna i den utbildning som började höstterminen 1982 och som nu pågår.
 
 
 
Först därefter skulle det kunna anordnas en vidareutbildning som skulle leda
till specialistkompetens på detta område. Jag tror att man i så fall får vänta
alltför länge. Problemen är redan i dag så påtagliga att man genast borde
försöka mota Olle i grind för att få till stånd en annan situation inom
långvårdens område.
Det finns mycket som talar för att man skall få till stånd en specialistutbildning
 inom långtidssjukvården. Långvårdsmedicinen är en relativt ny
specialitet. Den har haft och har en mycket låg status, och det gör kanske att
det inte blir rätt typ av sjuksköterskor som ägnar sig åt denna omvårdnad.

Det är många gamla som vårdas i långvården, och deras medelålder är
mycket hög. Det finns många specialiteter i denna vårdkedja. Man skulle på
många områden kunna kräva en vidareutbildning. Jag tror att det behövs
någon som har bättre vårdkunskaper och som kan leda det övriga vårdlaget
för att ge de äldre vård på rätt vårdnivå. Det gäller att slussa ut människor till
mindre kostsamma och kanske också mera humana vårdformer än vad en
långvårdsklinik kan erbjuda.
Jag tror att en specialistutbildning och en specialistkompetens, som kan
utnyttjas dels inom den slutna vården, dels i samarbete med den öppna
vården, är av mycket stor vikt för framtiden. Det gäller områden som
omvårdnad, hjälpmedel, nutrition —t. ex. i samband med s. k. sjukhussvält,
som det ibland talas om — farmakologi osv. Det finns många sådana områden
där jag med bestämdhet vet att fördjupade kunskaper behövs. Det brådskar
med att se till att de som har ledande position på långvårdsavdelningar får de
kunskaper som behövs för att leda andra i vårdarbetet.
Överläggningen var härmed avslutad.
5$ Svar på fråga 1982/83:378 om prövningen av rörelsehindrades
behov av färdmedel
Anf. 28 Socialminister STEN ANDERSSON:
Herr talman! Inga Lantz har frågat mig om jag anser att rörelsehindrades
behov av kommunikationer skall betraktas på ett principiellt annat sätt än
vad som gäller för icke rörelsehindrade.
De allmänna kommunikationerna har stor betydelse för handikappades
förflyttning. Enligt socialtjänstlagen skall socialnämnden verka för att dessa
kommunikationer utformas så att de blir lätt tillgängliga för alla.
Rörelsehindrade och vissa andra personer med funktionsnedsättningar
behöver dock under överskådlig tid lita till särskilda anordningar för sin
förflyttning. Färdtjänsten är en kompletterande trafikservice för personer
som på grund av handikapp har väsentliga svårigheter att förflytta sig på egen
hand eller anlita allmänna kommunikationer. Socialtjänstlagen föreskriver
att socialnämnden genom bl. a. färdtjänst bör underlätta för den enskilde att
2 Riksdagens protokoll 1982/83:132-133
Nr 132
Torsdagen den
28 april 1983
Om prövningen
av rörelsehindrades
 behov
av färdmedel
17
 
 
Nr 132
Torsdagen den
28 april 1983
Om prövningen
av rörelsehindrades
 behov
av färdmedel
 
18
bo hemma och ha kontakter med andra. Lagen innebär den ytterligare
nyheten att nämndens beslut får överklagas.
Enligt socialstyrelsens tillämpningsföreskrifter till kungörelsen om statsbidrag
 till färdtjänst skall behovet av färdtjänst utredas och bedömas utifrån
vars och ens handikapp och sociala situation i övrigt.
Frågorna om den enskildes rätt till färdtjänst och om färdtjänsten som
bistånd enligt socialtjänstlagen har rönt stor uppmärksamhet på senare tid i
den handikappolitiska debatten. De har bl. a. även behandlats av socialutskottet
 i dess av riksdagen godkända betänkande (1982/83:23) om anslag till
omsorg om äldre och handikappade m. m.
Utskottet anför bl. a. att ingen särskild behovsprövning måste göras i
ärenden om färdtjänst utöver den som gäller vilka svårigheter handikappet
medför. Jag delar denna mening.
Färdtjänsten är en viktig del av det kommunikationssystem som samhället
ställer till allmänhetens förfogande. Därför har färdtjänsten starka markeringar
 i socialtjänstlagen. Denna har nu tillämpats i drygt ett år, och det finns
skäl att noga följa bl. a. färdtjänstens utveckling. Jag noterar att socialstyrelsen
 har inlett ett arbete med att följa upp länsrätternas och kammarrätternas
 domar beträffande färdtjänst och social hemhjälp.
För förflyttningshandikappade behövs det speciella insatser, bl. a. färdtjänst.
 Enligt socialtjänstlagen föreligger dessutom besvärsrätt.
Anf. 29 INGA LANTZ (vpk):
Herr talman! Jag ber att få tacka för detta svar.
Den nya socialtjänstlagen gör färdtjänsten till en biståndsfråga. Det
innebär att rätten till färdtjänst individuellt behovsprövas av någon
tjänsteman på socialförvaltningen. Konkret innebär detta att den som
behöver färdtjänst blir individuellt granskad. Man ser efter eller kontrollerar
om det verkligen finns ett ekonomiskt behov av färdtjänst, om maken eller
makan eller barnen möjligtvis kan skjutsa i stället osv.
När andra människor reser, är det ingen som frågar varför de reser. Ingen
annan avgör om man skall få göra en viss resa eller inte. Men så är det för
handikappade människor. Då skall det prövas varför en handikappad skall
resa, om det är nödvändigt osv. Och en handikappads vilja och behov av att
resa avgörs av en tjänsteman, en nämnd eller vid ett överklagande av en
kammarrätt. Jag tycker detta är ett absurt och kränkande förfaringssätt.
Dessutom ställs sedan en handikappads resbehov i relation till vad
kommunen är politiskt villig att kosta på honom eller henne. Allt detta sker
därför att färdtjänsten inte betraktas som ett allmänt kommunikationsmedel
utan som ett individuellt bistånd. Men färdtjänsten borde ses som en naturlig
del av den totala trafikförsörjningen och som ett komplement till den vanliga
kollektivtrafiken.
Jag menar att färdtjänsten måste integreras med den allmänna kollektivtrafiken
 och stå till förfogande för alla som inte kan använda sig av de vanliga
färdmedlen. Handikappade människor måste garanteras möjlighet att resa
 
 
 
på ett brett och jämlikt sätt. Färdtjänsten skall kopplas samman med
kollektivtrafiken och inte med socialtjänstlagen.
Av svaret verkar det inte som om Sten Andersson har mycken förståelse
för de handikappades behov av att resa på ett jämlikt sätt. Men för säkerhets
skull vill jag ändå ställa två frågor till honom.
Kan socialministern tänka sig att regeringen medverkar till att ändra på
socialstyrelsens allmänna råd, vilka har försämrat de handikappades
möjligheter till färdtjänst?
Ser socialministern färdtjänsten såsom en kommunikationsfråga eller
såsom en fråga, som skall prövas individuellt via socialtjänstlagens 6 $?
Anf. 30 Socialminister STEN ANDERSSON:
Herr talman! Inga Lantz och jag har i grunden precis samma uppfattning.
Jag ser färdtjänsten såsom en del av den allmänna trafikservicen. Det betyder
att färdtjänsten skall jämställas med och ses såsom ett komplement till den.
Det innebär att färdtjänsten är en trafikservice, som skall anpassas till vissa
resandes alldeles speciella behov.
Det är riktigt att färdtjänsten tyvärr har sina begränsningar jämfört med
den allmänna kollektivtrafiken. Men färdtjänsten har även kvaliteter, som
inte finns i den kollektiva trafiken i övrigt. Färdtjänsten har ett inslag av
personlig service, som inte finns i kollektivtrafiken. Färdtjänsten kommer
när man beställer den och när man själv behöver den. Den innebär att man
får färdas från port till port.
En sak tappar Inga Lantz bort i debatten, nämligen att kollektivtrafiken är
väl försörjd i detta område men mycket sämre i många andra delar av landet.
Detta att färdtjänsten måste innebära en hög grad av personlig service gör ju
också att den är dyrbar. Därmed är vi inne på de ekonomiska problemen.

Vi vet hurudant det är. Många kommuner är i en trängd ekonomisk
situation. Det är också staten, och jag ser under överskådlig tid i varje fall
inte stora möjligheter att öka bidragen till kommunernas färdtjänst utöver de
35 Z0 som i dag utgår.
Det vore naturligtvis önskvärt att färdtjänsten överallt i landet kunde
utvecklas på det sätt som vi båda önskar, men vi kan inte bortse från de
ekonomiska realiteterna.
Anf. 31 INGA LANTZ (vpk):
Herr talman! För att ta det sista först vill jag säga att det skulle i så fall passa
alldeles utmärkt att slopa JAS-planet som kostar 50 miljarder och som vi skall
diskutera omedelbart efter den här debatten. Det hade väl varit ett sätt att
komma undan det trängda ekonomiska läget och i stället satsa litet mera och
litet bättre på de handikappade och på andra sociala områden som är mycket
eftersatta.
Det finns pengar till vissa ändamål men inte till andra, det kan jag då klart
konstatera.
När det gäller socialtjänstlagen talar man mycket om integrering och
Nr 132
Torsdagen den
28 april 1983
Om prövningen
av rörelsehindrades
 behov
av färdmedel
19
 
 
 
Nr 132
Torsdagen den
28 april 1983
Om prövningen
av rörelsehindrades
 behov
av färdmedel
20
normalisering, bl. a. för handikappade människor. Men socialtjänstlagen
har inte fått avsedd effekt i det avseendet, därför att de allmänna råden har
kommit ut som anger att man bör se färdtjänsten som en biståndsfråga enligt
6$ i socialtjänstlagen.
Socialstyrelsens ställningstagande i de här allmänna råden innebär att
kommunerna tvingas pröva varje ansökan om färdtjänst som ett enskilt
biståndsärende. Det betyder att individuella bedömningar måste göras i
kommunerna. Det betyder förstås också att det görs olika bedömningar i
olika kommuner, beroende på olika inställning och olika stora resurser att
använda för ändamålet. Jag tycker att det är orättvist och otillfredsställande.

Företrädare för DHR har varit hos socialutskottet och berättat om vad som
har hänt efter socialtjänstlagens införande, och det var tragiska saker. Jag
hoppas verkligen att regeringen rättar till de missar som jag tycker att man
har gjort när man har tagit in färdtjänsten under socialtjänstlagen.
Jag är glad över att socialministern ändå säger att färdtjänsten är en
kommunikationsfråga, men som det nu har blivit är den en fråga om
individuellt bistånd. Jag tycker att det är olyckligt, och jag skulle önska att
regeringen ändrade på det med det snaraste.
Anf. 32 Socialminister STEN ANDERSSON:
Herr talman! Jag tycker att det är ganska olyckligt att försöka förvandla en
fråga om färdtjänst till en försvarspolitisk fråga, men då Inga Lantz ändå gör
det vill jag säga: Kunde inte Inga Lantz ta några resonemang med sina
partivänner i öster, så att vi inte så ofta får de där besöken som driver upp de
svenska försvarskostnaderna?
Sedan till färdtjänsten då. Det är klart att det måste till ett slags prövning,
och någon måste göra den. Det gäller graden av handikapp. Vi kan ju inte
under långliga tider ha råd att ge samma trafikservice som färdtjänsten
innebär till icke handikappade. Följaktligen måste man pröva om ett sådant
handikapp föreligger som berättigar till färdtjänst.
Sedan vill jag gärna upprepa att jag tror att vi i grunden har samma
inställning, samma engagemang och samma målsättning. Det är bara det att
det finns en väsentlig skillnad, den nämligen att Inga Lantz liksom hennes
parti kan totalt frigöra sig från de ekonomiska realiteterna, i skön förvissning
om att aldrig hamna i en situation där de i praktisk politisk handling behöver
bevisa att vad de säger håller.
Anf. 33 INGA LANTZ (vpk):
Herr talman! Vi har talat om hur vi vill använda de pengar som finns i vårt
land. Det råder egentligen inte brist på resurser utan det är bara en felaktig
fördelning av dem. Jag tror inte att JAS-plan kan stoppa ryska ubåtar.
Anf. 34 TALMANNEN:
Jag ber talarna att återgå till ämnet, som är prövningen av rörelsehindrades
behov av färdtjänst.
 
 
 
Anf. 35 INGA LANTZ (vpk):
Herr talman! Det var fråga om pengar. Jag tycker att man skall använda
pengarna på ett annat sätt och bl. a. se till att de handikappade kan resa på ett
rättvist och jämlikt sätt med de kommunikationer som de har möjlighet att
utnyttja. Som det är nu utsätts handikappade människor för en kränkande
och orättvis behandling. Man synar deras behov, deras berättigade behov, av
att kunna resa på ett vettigt sätt.
Överläggningen var härmed avslutad.
6$ Föredrogs men bordlades åter
Skatteutskottets betänkanden 1982/83:41, 43 och 44
Näringsutskottets betänkande 1982/83:33
78 Totalförsvaret
Föredrogs
försvarsutskottets betänkanden
1982/83:9 om planering och anslag för totalförsvaret (prop. 1982/83:100
delvis och prop. 1982/83:119) samt
1982/83:10 om vissa anslagsfrågor för det ekonomiska försvaret (prop.
1982/83:100 delvis).
Anf. 36 TALMANNEN:
Försvarsutskottets betänkanden 9 och 10 debatteras i ett sammanhang,
och yrkanden beträffande båda dessa betänkanden får framställas under den
gemensamma överläggningen.
Anf. 37 PER PETERSSON (m):
Herr talman! Vi har i Sverige haft glädjen att ha haft fred och därmed också
frihet i mer än 160 år. En fortsatt fredlig utveckling är angelägen för att vi
skall kunna trygga och skydda vår frihet och vårt oberoende.
En överväldigande majoritet i vårt land stöder neutralitetspolitiken i
övertygelse om att den varit en av förutsättningarna för vår långa fredsperiod
och att den även i fortsättningen ger oss de bästa möjligheterna att undgå att
dras in i en stormaktskonflikt. Tilltron till vår neutralitetspolitik bygger i hög
grad på tilltron till våra försvarsåtgärder. Försvaret måste ha en sådan styrka
och sammansättning att allvaret i neutralitetspolitiken inte kan misstros av
någon.
I försvarsutskottets nu föreliggande enhälliga avsnitt om säkerhetspolitiken
 sägs att säkerhetspolitiken för att den skall vara trovärdig och realistisk
måste stödjas av ett starkt totalförsvar. Totalförsvaret har den önskade
fredsbevarande förmågan, om inte någon kan göra bedömningen att det är
lönsamt med hot, påtryckningar eller angrepp mot Sverige. Då, men först då,
Nr 132
Torsdagen den
28 april 1983
Totalförsvaret
 
21
 
 
Nr 132
Torsdagen den
28 april 1983
Totalförsvaret
22
är säkerhetspolitikens syfte att bevara landets fred, frihet och oberoende
uppfyllt.
Det är värdefullt att de fyra partier som ingår i försvarsutskottet är eniga
om de säkerhetspolitiska principerna.
I årets budgetproposition rörande försvaret framhålls:
”Utvecklingen i världen har under det gångna året präglats av tilltagande
spänning och osäkerhet på både det politiska och ekonomiska området.”
Vidare heter det i budgetpropositionen om vårt närområde:
”Som del av Europa kan de nordiska länderna inte undgå att beröras av de
stormaktsmotsättningar som präglar förhandlingarna om kontinentens
säkerhet. Härtill kommer det nordiska områdets växande strategiska
betydelse. En orsak härtill är utbyggnaden av de sovjetiska marinbaserna på
Kola-halvön, vars lokalisering delvis är betingad av geografiska faktorer och
den vapentekniska utvecklingen. Den ökning av den militära aktiviteten i det
nordiska området som blivit resultatet bör ses som ett led i supermakternas
bevakande av sina globala intressen och som en del av den strategiska
maktbalansen dem emellan, och den kan därför inte uppfattas som riktad
mot Sverige. Utvecklingen kan dock inte undgå att på olika sätt få
återverkningar också för Nordens del. Därmed ställs stora krav på vår egen
förmåga att även i fortsättningen upprätthålla respekten för vårt lands
territoriella integritet och säkerhetspolitiska linje. De grova kränkningar av
svenskt territorialvatten och svenskt militärt skyddsområde som en eller flera
främmande ubåtar för kort tid sedan gjort sig skyldiga till utgör en allvarlig
påminnelse härom. Det svenska territoriet skall skyddas mot kränkningar
med alla tillgängliga medel.”
Detta skrivs alltså i budgetpropositionen, som vi fick i januari.
Mot detta avsnitt om Norden protesterade vänsterpartiet kommunisterna i
en motion och tyckte att det var beklämmande att socialdemokratiska
regeringens säkerhetspolitiska överväganden lika väl kunde vara signerade
av en moderat försvarsminister.
Jag behöver kanske inte nämna — men jag gör det ändå — att det
kommunistiska motionsyrkandet är avstyrkt av ett enhälligt försvarsutskott.

Herr talman! Av det jag anfört och av det citat jag läst upp framgår att
ehigheten finns mellan de fyra i försvarsutskottet ingående partierna såväl
om säkerhetspolitikens inriktning som om att utvecklingen i världen och i
vårt nordiska närområde kännetecknas av ökad spänning och större
osäkerhet. Detta är med ytterligare skärpa bekräftat genom den i veckan
publicerade utredningen ”Att möta ubåtshotet”. Av den utredningen
framgår att den i Blekinge strandade Sovjetubåten inte var någon ”ensling”,
utan att Sovjet systematiskt utforskar svensk skärgård.
Av utredningen framgår också att Sverige tyvärr ej i nuläget kan skydda
sitt territorium mot kränkningar. Här måste ökade insatser göras, och detta
medför kostnader som ligger utom och över vad som planerades vid 1982 års
försvarsbeslut. Som grund för 1982 års försvarsbeslut låg ett omfattande,
flerårigt utredningsarbete inom 1978 års försvarskommitté.
 
 
 
Såväl kommittén som försvarsutskottet, vilket beredde 1982 års försvarsbeslut,
 var medvetna om svenska statens besvärliga ekonomi. Detta kom
också till uttryck i det femåriga beslut som riksdagen tog i juni förra året, dvs.
för mindre än ett år sedan.
Vi var också överens om vilket värde det ligger i att försvaret får arbeta
med långsiktiga femåriga försvarsramar som medför att försvaret får större
effekt av anslagna pengar.
I den enhälliga delen av försvarsbeslutet låg också ett mycket starkt krav på
rationalisering och på minskning av antalet anställda inom det militära
försvaret med i genomsnitt 1,4 Jo per år, dvs. en så stor minskning som
bedömdes vara möjlig att klara med naturlig avgång och genom omflyttning
av personal. I försvarsbeslutet är alltså inbyggd en personalkostnadsminskning
 om nära 8 miljarder kronor under tiden fram till 1992 — allt i syfte att man
skall ha möjlighet att inom begränsade ramar tillföra försvaret angelägen
materiel.
Efter långa och ingående utredningar enades vi också om ett mera
rättvisande försvarsprisindex för att öka planeringssäkerheten och för att så
långt möjligt är eftersträva att försvarets pengar skulle ha lika stor köpkraft
det femte året av planeringsramen som det första. Det enda av dessa
enhälliga beslut som nu kvarstår efter mindre än ett år är, herr talman, kravet
på personalminskning inom försvaret.
Kostnadsramarna — även den egna — har regeringspartiet övergivit. Likaså
har regeringen urholkat försvarsprisindex redan första året — i praktiken har
man alltså rivit upp riksdagens junibeslut från förra året.
När man tar del av prisutvecklingen och riksräkenskapsverkets tabeller
över statsbudgetens utveckling under de senaste tio budgetåren — dvs. tiden
1971/72-1981/82 — finner man att konsumentprisindex har ökat med 252 46
och att de samlade statsutgifterna har ökat med 324 96. Försvarsdepartementet
 är det enda departement där ökningstakten är under 200 96. Noga
räknat är ökningen för försvaret 172 20. Som jämförelse kan nämnas att
budgeten för kommundepartementet har ökat med 265 96, för industridepartementet
 med 703 20 och för utrikesdepartementet med 515 96.
Av detta framgår att försvaret fått arbeta med krympande anslag och
minskande köpkraft under en lång följd av år. Det är ingalunda försvarskostnadernas
 utveckling som medfört nuvarande stora, alltför stora,
budgetunderskott.
Herr talman! Det är förunderligt, att samtidigt som regeringen uttalar att
Sveriges säkerhetspolitiska läge har blivit mer utsatt har den också föreslagit
lägre anslagsramar, anslagsnivåer som därtill aldrig varit föremål för
långsiktig planering.
Varken regering eller militära myndigheter kan i nuläget omtala hur detta
kommer att förändra försvarets fredsbevarande styrka. I den till regeringen i
går överlämnade skrivelsen från försvarsstabschefen sägs också klart att det
numera inte finns möjligheter att fullfölja försvarsbeslutet.
Vi vet egentligen inte mer än att regeringen föreslår att en jaktdivision
skall utgå. Det ger en besparing under innevarande femårsperiod om ca 150
 
Nr 132 +
Torsdagen den
28 april 1983
Totalförsvaret
23
 
 
 
 
Nr 132
Torsdagen den
28 april 1983
Totalförsvaret
24
milj. kr. Men det medför en allvarlig reducering av jaktförsvaret 1985-1995,
och regeringen avser också att försvaga försvaret i Norrland genom att
senarelägga en Norrlandsbrigad, vilket bedöms ge en besparing om ca 50
milj. kr. Men var skall övriga besparingar tas?
I propositionen nämnda anslagsneddragningar och påverkan av devalveringen
 medför att försvaret måste minska utgifterna med väsentligt mer än
1000 milj. kr. under de fyra år som återstår av 1982 års försvarsbeslut. Det
finns tyvärr inga färdiga planer om hur detta påverkar krigsorganisationen
och försvarets fredsbevarande förmåga.
Enligt 1982 års beslut minskas anställd personal i snabbaste möjliga takt.
Detta innebär att de föreslagna ytterligare besparingarna i allt väsentligt
måste gå ut över angelägen materielanskaffning till försvaret. Uteblivna
försvarsbeställningar till t. ex. varv och verkstäder — ofta i av arbetslöshet
drabbade bygder — måste kompenseras med statligt stöd i olika former. Den
ryckighet i försvarets planering som blir följden av regeringens förslag ger
också sämre försvarskraft per anslagen krona.
Herr talman! Varken statsfinanser, sysselsättning eller samhällsekonomi
gagnas av regeringens besparingsiver på försvarsområdet.
Trots att vi moderater är mera återhållsamma än andra med statens
utgifter, håller vi fast vid de försvarsramar för innevarande femårsperiod som
riksdagen beslöt i juni förra året. Jag vill beklaga att alla andra partier
frångått detta beslut. Varken den politiska eller den militära utvecklingen i
vår nära omvärld ger stöd för någon begränsning av försvarets styrka jämfört
med 1982 års försvarsbeslut, tvärtom. De förstärkningar som t. ex. ubåtskommissionen
 föreslår bör läggas ovanpå 1982 års försvarsramar.
Herr talman! Andra moderata ledamöter i försvarsutskottet kommer att
beröra t.ex. JAS, frivilligorganisationer, civilförsvar och ekonomiskt
försvar. Jag vill dock som utskottsordförande här uttala min glädje över att
försvarsutskottets ledamöter enigt stöder att ett positivt JAS-beslut skall tas
nu och också vill ge bättre arbetsmöjligheter för försvarets frivilliga
organisationer.
Herr talman! I förvissningen om att ett starkt totalförsvar med däri
ingående hemvärn och andra frivilliga försvarsorganisationer är landets
viktigaste och mest omfattande rörelse för fred och frihet yrkar jag bifall till
de reservationer där mitt namn förekommer och i övrigt till försvarsutskottets
 hemställan i dess betänkande nr 9.
Med anledning av att åhörare demonstrerade, bl. a. genom att i talkör
ropa slagord, yttrade
Anf. 329 TALMANNEN:
Som bekant är inte opinionsyttringar tillåtna bland åhörarna.
Anf. 39 GUNNAR BJÖRK i Gävle (c):
Herr talman! Utvecklingen i världen har under det gångna året präglats av
tilltagande spänning och osäkerhet på både det politiska och det ekonomiska
området. Den tendens till konfrontationspolitik mellan supermakterna som
 
 
 
 
har ersatt avspänningen synes fortsätta, trots att nya samtal mellan dem
inletts om begränsning av kärnvapen. Världens rustningar ökar mot alltmer
ofattbara nivåer. Den internationella ekonomin genomgår samtidigt en allt
djupare kris, som tar sig uttryck i stagnerande produktion och ständigt
ökande arbetslöshet. Denna utveckling utgör på sikt ett hot mot vår säkerhet
och vår välfärd.
Den tilltagande användningen av våld på olika håll i världen inger också
oro. Den minskande respekten för folkrätten och FN-stadgans principer har
åtföljts av ett alltmer öppet åsidosättande av FN:s uttalade vilja. Också
säkerhetsrådets beslut har upprepade gånger trotsats. FN:s generalsekreterare
 har varnat för att medlemsländerna genom att avlägsna sig från stadgans
normer och förpliktelser närmar sig en ny internationell anarki. Ett
stärkande av FN:s roll som instrument för kollektiv säkerhet ter sig därför
ytterst angeläget.
Tempot på kapprustningens område har stegrats, medan praktiskt taget
inga substantiella framsteg gjorts i centrala rustningskontrolls- och nedrustningsfrågor.
 Den växande fredsopinionen utgör en sund reaktion mot
regeringarnas oförmåga att bryta rustningarnas onda cirkel.
FN:s generalförsamlings andra specialsession för nedrustning sommaren
1982 blev en missräkning för alla som hoppats att världssamfundet skulle
lyckas utarbeta och anta ett fullständigt nedrustningsprogram. Huvudansvaret
 för de uteblivna resultaten härvidlag torde — uttalar föredragande
statsrådet, och jag delar den uppfattningen — få delas av de båda
supermakterna.
Den ökning av den militära aktiviteten i det nordiska området som blivit
resultatet bör ses som ett led i supermakternas bevakande av sina globala
intressen och som en del av den strategiska maktbalansen dem emellan, och
den kan därför inte uppfattas som primärt riktad mot Sverige. Utvecklingen
kan dock inte undgå att på olika sätt få återverkningar också för Nordens del.
Därmed ställs stora krav på vår egen förmåga att även i fortsättningen
upprätthålla respekten för vårt lands territoriella integritet och säkerhetspolitiska
 linje. De grova kränkningar av svenskt territorialvatten och svenskt
militärt skyddsområde som flera främmande ubåtar gjort sig skyldiga till
utgör en allvarlig påminnelse härom. Det svenska territoriet skall med
fasthet och kraft skyddas mot kränkningar med alla tillgängliga medel.
I de nordiska länderna finns inte några kärnvapen. Det är viktigt att detta
läge består. Regeringen måste därför eftersträva att få till stånd överenskommelser
 som gör Norden till en kärnvapenfri zon. Sådana överenskommelser
kan lindra spänningen mellan blocken och minska risken för att länderna
utsätts för kärnvapenanfall. Centern anser att en kärnvapenfri zon i Norden
skall ses som ett första steg mot ett kärnvapenfritt Europa. I dag framstår det
också tydligare än någonsin att hela Östersjön måste omfattas av en sådan
zon.
De senaste årens utveckling i världen förändrar, enligt mitt sätt att se, inte
de allmänna slutsatser som drogs i 1982 års försvarsbeslut.
Grunderna för de säkerhetspolitiska överväganden som redovisades i
Nr 132
Torsdagen den
28 april 1983
Totalförsvaret
25
 
 
 
Nr 132
Torsdagen den
28 april 1983
Totalförsvaret
26
samband därmed, och om vilka enighet rådde i riksdagen, kvarstår
oförändrade. Den svenska säkerhetspolitiken, grundad på vår alliansfrihet
syftande till neutralitet i krig och stödd på ett för våra förhållanden starkt
försvar, bör ligga fast. Det är viktigt att regeringen konsekvent och bestämt
fullföljer denna politik.
En fråga av säkerhetspolitisk art som försvarsutskottet har behandlat är
den motion som Sture Korpås och Rosa Östh har väckt om att gästande
främmande fartyg inte bör ha kärnvapen ombord vid besök i svensk hamn.
Regeringen har nu, bara någon vecka efter motionskravet från centern,
beslutat att kräva att gästande fartyg inte skall ha kärnvapen när de går in i
svensk hamn. Det är bra att regeringen på denna punkt reagerade så snabbt
på detta centerkrav.
Beträffande utvecklingen av försvarets ekonomi har den, precis som alla
andra delar av samhället, fått känna av den försämrade samhällsekonomin.
Det har också skett en del politiska förskjutningar sedan försvarsbeslutet i
maj 1982. Socialdemokraternas planeringsnivå i försvarsutskottet ligger nu
200 miljoner under försvarsbeslutet. Centern ligger 100 miljoner under.
Moderaterna har däremot nu frångått den ekonomiska nivå som de hade i
fjol genom att gå ner med ca 370 miljoner. De accepterar nu mittenregeringens
 nivå, som också blev riksdagens beslut. Det är ett politiskt intressant
faktum att moderaterna nu accepterar den nivå som de kritiserade för ett år
sedan.
Folkpartiet har något överraskande hamnat på den socialdemokratiska
linjen. Jag beklagar den utvecklingen, som innebär att mittenpartierna nu för
första gången på mycket länge delar sig i försvarsfrågan.
När det gäller det militära försvarets fortsatta utveckling anser vi från
centerns sida att man i första hand bör behålla inriktningen mot en femte
fullständig Norrlandsbrigad. I avvaktan på ÖB:s programplan och regeringens
 prövning av denna bör riksdagen nu inte heller fatta beslut om
bibehållande eller ändrad lokalisering av den tolfte jaktdivisionen. ÖB:s
planering har nu tillförts ytterligare material genom förslaget från ubåtsskyddskommissionen.
 Vi anser från centerns sida att ÖB nu snarast bör
sammanväga de ekonomiska konsekvenser som detta medför, och regeringen
 bör sedan återkomma till riksdagen. Om en omplanering inte kan göras
måste åtminstone delvis nya medel till. Medel får inte saknas för att till fullo
täcka de ökade kraven på bättre ubåtsjaktskapacitet.
Frågan om JAS avgjordes i fjol av en majoritet i riksdagen. Efter många år
av utredande fanns det då ett bra underlag för en slutlig bedömning av
efterträdare till Viggensystemet. Viggen har varit ett bra plan, som väl fyllt
sin roll i krigsorganisationen och som också ingett respekt i omvärlden. Det
kan därför finnas anledning att också erinra om det stora antal kränkningar
av vårt luftrum som äger rum nästan dagligen. Därför är det nödvändigt att vi
i framtiden kan agera med kraft och fasthet när det gäller att hålla tillbaka
sådana kränkningar av luftrummet.
Det JAS-plan som nu skall byggas kommer att vara ett mindre plan än
Viggen men kommer ändå att vara ett plan med fullgoda prestanda. Att
 
 
 
bygga ett eget plan i Sverige är ett bra bevis på att vi fullföljer vår
säkerhetspolitiska linje. Genom att vi själva utvecklar planet kan vi också bli
mindre beroende än om vi hade valt den andra linjen, att köpa färdiga
flygplan utifrån.
Det är viktigt när det gäller JAS-ekonomin att komma ihåg att beslutet
grundar sig på ett försvarsprisindex. Gör man avindexeringar som berör
detta, innebär det en ny och förändrad situation för många av försvarets
långsiktiga ekonomiska åtaganden.
Socialdemokraterna ansåg i fjol att man inte då kunde ta ställning i
JAS-frågan. De osäkerheter som man pekade på har man undersökt. Jag kan
inte finna att man egentligen på någon punkt anger några andra slutsatser än
vad vi redan då kom fram till. Det som hänt är bara ett års förhalning och
ytterligare en beslutstidpunkt.
Det är inte heller någon hemlighet att socialdemokraterna inför valrörelsen
 har felinformerat allmänheten om sin ståndpunkt. Man har direkt påstått
att man var emot JAS. Nu — i regeringsställning — säger man i propositionen
att man var för JAS redan i fjol. Men det är bra, och jag delar
försvarsutskottets ordförandes uppfattning att vi nu har en stark majoritet för
att vi skall ha ett JAS-system, även om vi är oense om de ekonomiska
nivåerna.
Herr talman! Det som har redovisats de senaste dagarna och som berör
svensk säkerhetspolitik är allvarligt. Ubåtskränkningarna har väckt berättigad
 vrede hos den svenska allmänheten. Ytterst är de ett hot mot en fredlig
utveckling i vårt närområde. Men det som inträffat får inte leda till att vi tror
att vi kan lösa problemen bara genom mera pengar.
Det är viktigt att vår säkerhetspolitik är långsiktig och konsekvent. Vi
måste arbeta vidare med en fast utrikespolitik, ett ökat engagemang i
nedrustningsarbetet, ett fortsatt engagemang för jordens fattiga, en handelspolitik
 som vidgas åt olika håll och sist, men inte minst, en försvarspolitik som
visar att vi vill värna vår frihet och vårt oberoende.
Herr talman! Jag vill med detta yrka bifall till reservationerna 1,5, 7,10, 11
och 12.
Anf. 40 TALMANNEN:
Innan jag ger ordet till Eric Hägelmark vill jag meddela att anslag om
kvällsplenum nu uppsatts.
Anf. 41 ERIC HÄGELMARK (fp):
Herr talman! Under senare år har det internationella läget kraftigt
försämrats. En kylig vind drar genom världen. Spänningarna ökar, och
konflikterna blir bara fler och allvarligare. Många känner oro inför
framtiden, och det gäller särskilt ungdomen.
Det är stormakternas oförmåga att klara sin egen fruktan för varandra som
ger anledning till oro. Det är stormakterna som innehar ekonomisk, politisk
och militär makt. Det är stormakterna som har världens öde i sina händer.
Nr 132
Torsdagen den
28 april 1983
Totalförsvaret
2”
 
 
Nr 132
Torsdagen den
28 april 1983
Totalförsvaret
28
 
Därför borde stormakterna kunna ange konstruktiva lösningar på världens
säkerhetspolitiska problem.
Men vad händer?
Stormakternas kapprustning ökar och är ett hot mot småstater. Sverige
upplever på mycket nära håll hur resurserna för anfall, även mycket snabba
sådana, har ökat. Ökad attackflygkapacitet hos öst ökar kraven på svenskt
luftförsvar och på svenskt civilförsvar. Likaså ställer tillkomsten av västs
kryssningsrobotar nya krav på svenskt luftförsvar. Nytt och kraftigt pansar i
moderna stridsvagnar ställer nya krav på vårt pansarvärnssystem.
Det är i stort dessa förutsättningar som gäller när vi skall fatta beslut om
hur vårt totalförsvar skall utformas.
Visserligen har aktningsvärda försök gjorts för att åstadkomma rustningsbegränsningar,
 men hittills har detta ej givit resultat.
I budgetpropositionen säger regeringen att den kommer att intensifiera
ansträngningarna för att främja internationell fred och avspänning, och det
tycker jag är bra. I propositionen säger regeringen vidare: ”Den växande
fredsrörelsen i världen utgör en sund reaktion mot regeringarnas oförmåga
att bryta rustningarnas onda cirkel.”
Jag kan instämma i det. Fredsrörelserna har väckt mycken uppmärksamhet,
 och bakgrunden är uppenbar. Den är, som jag nämnt tidigare, den
omfattande upprustningen och framför allt risken för ett kärnvapenkrig, där
stormakterna kan dela ut förintande slag mot sig själva och mot världen i
övrigt.
Fredsarbetet får dock inte vara någon särskild grupps egendom. Om
freden inte tillhör alla är det ingen fred, utan endast anledning till ytterligare
splittring och strid. Min uppfattning är att fredsrörelserna skall överbrygga
motsättningar mellan folk och länder och därigenom minska konfliktanledningar.

Vårt försvars huvuduppgift är att vara fredsbevarande. Det innebär att vi
skall bidra till lugn och stabilitet i världen. Vi skall också undvika att bli
indragna i ett krig, om ett sådant skulle bryta ut. Vårt försvar måste vara
trovärdigt och väl balanserat mot alla angreppsformer.
Under senare år har påfrestningarna på vårt försvar blivit allt större. Vi har
fått en rad rapporter om att ubåtar iakttagits på svenskt vatten. Ändå var det
närmast en chock att verksamheten ökat så kraftigt och att operationerna
mot oss är så omfattande som ubåtsskyddskommissionen nu redovisat. Att
stormakten Sovjet så hänsynslöst kränker en liten grannstat känns mycket
allvarligt. Och att Sovjet så uppenbart ljuger, liksom i fråga om U 137 i
Blekinge, får självfallet betydelse för vår syn över huvud taget på vad denna
supermakt framför.
Gör tankeexperimentet att någon för tre år sedan hade sagt att Sverige
1982 skulle tvingas använda vapenmakt långt inne på eget territorium mot
militära enheter från ett främmande land! Ingen skulle ha trott på något
sådant. Men detta var alltså vad som hände. Sverige tvingas att använda
vapenmakt för att freda sitt territorium och sin integritet — och detta i ett läge
som vi ändå betecknar som fredstillstånd.
 
 
Riksdagens försvarsbeslut i fjol innebar att uppgiften att kunna upptäcka
och bekämpa främmande ubåtar åter togs upp som en viktig funktion för
försvaret. Sedan försvarsbeslutet 1972 har denna funktion varit kraftigt
nedprioriterad.
Försvarskommittén inför fjolårets beslut uttalade att vi redan i fredstid och
vid neutralitet måste kunna värna vårt land- och sjöterritorium och vårt
luftrum mot kränkningar. Kommittén uttalade att ”i fred måste beredskap
för insats mot kränkningar av vårt territorium och luftrum kontinuerligt
upprätthållas”.
Ubåtsskyddskommissionen har övertygande visat att vi för att på ett
rimligt sätt kunna värna oss mot kränkningar av ubåtar behöver större
resurser än dem som riksdagen anslog i fjol för denna uppgift. Kommissionen
föreslår ungefär en fördubbling av den insats som då beslöts för försvarsbeslutsperiodens
 fem år. Man kan uttrycka det så, att vi måste öka risken för
upptäckt och bekämpning så mycket att den kränkande parten uppfattar att
priset för fortsatta kränkningar blir högt. Politiska deklarationer och
protester från vårt land har inte haft någon effekt — tvärtom har ju
verksamheten mot oss trappats upp efter händelserna i Karlskrona hösten
1981. Mot denna bakgrund är det helt nödvändigt att förstärka resurserna för
att upptäcka och bekämpa främmande ubåtar.
Kanske måste vi gå så långt att vi säger att en del medel som vi har för
bekämpning av ubåtar i krigstid — då man syftar till att sänka fientliga ubåtar —
måste få tillgripas redan i fredstid. Men likväl behövs också särskilda vapen
för fredstid, i de fall där vi vill kunna skada en ubåt eller tvinga upp den till
ytan.
De mer omfattande resurserna behövs dock för att man skall kunna
upptäcka ubåtar. Det är en svår uppgift, eftersom olika salthalter, olika
temperaturskikt, bottenförhållanden och magnetiskt underlag på många håll
kraftigt försvårar användning av utrustning som används för spaning efter
ubåtart. ex. ute på världshaven. Det här betyder att Sverige till stor del självt
måste finna ut nya metoder, vilket kräver forskning och därefter utveckling
av nya spaningsmedel. Förhoppningsvis skall också svensk industri kunna
finna detta område intressant och kanske relativt snart kunna ge oss dessa
nya möjligheter.
Ubåtsskyddskommissionen har angivit ett exempel på hur man i stora drag
skulle förstärka ubåtsskyddet utöver det som inrymdes i fjolårets riksdagsbeslut.
 Det ankommer nu på regeringen att förelägga riksdagen förslag, i den
mån inte beställningarna kan göras inom redan givna bemyndiganden. Från
folkpartiets sida är vi beredda att bifalla ett sådant förslag. Detta innebär en
utökad uppgift för försvaret. Det hade troligen varit möjligt att genom ökade
rationaliseringar inom fredsdriften av försvaret inrymma också detta i den
försvarsram som beslöts i fjol. Men på grund av att denna ram reellt har
minskat genom regeringens förslag i år kan man säga att ytterligare
besparingsåtgärder — utöver dem som beslöts i fjol — redan har intecknats.
Detta minskar självfallet möjligheten att inrymma även de nya uppgifterna
utan att anvisa nya medel.
Nr 132
Torsdagen den
28 april 1983
 
Totalförsvaret
 
 
 
Nr 132
Torsdagen den
28 april 1983
Totalförsvaret
30
Folkpartiets grundinställning är — såsom den redovisades redan i partimotionen
 i början av året — att det är viktigt att hålla uppe försvarets effekt och
förmåga, alltså krigsorganisationen och dess kvalitet. Besparingar måste i
stället inriktas på att rationalisera den fredstida verksamheten — minska
byggnadsverksamheten inom försvaret och att vidta ytterligare åtgärder av
detta slag.
Självfallet finns det ett nära samband mellan anslagens storlek, rationaliseringarnas
 omfattning och den krigsorganisation — inkl. utökade resurser för
ubåtsskydd — vi kan ställa upp.
Vi anser inte att alla besparingsmöjligheter är tillvaratagna. Jag vill
allvarligt vädja till regeringen att inför nästa års budgetproposition på ett
långt klarare sätt än som skett i år verkligen redovisa vad man i olika
sammanhang kan göra för att spara på fredsdrift i syfte att hålla uppe
krigsorganisationen. Först när en sådan redovisning av ytterligare besparingsmöjligheter
 föreligger kan man bedöma vilken totalram som behövs för
försvarsmakten för att klara de uppgifter som lades på denna genom fjolårets
försvarsbeslut, plus den ökade ambitionsnivå som nu så starkt motiveras i
fråga om ubåtsskyddet.
Av det utskottsbetänkande vi i dag har att behandla framgår att stor
enighet råder mellan de demokratiska partierna beträffande säkerhets- och
försvarspolitiken. Detta utgör i och för sig en ökad trovärdighet för det
svenska totalförsvaret. Jag instämmer i vad Per Petersson sade i det
avseendet. Men visst har vi olika uppfattningar inom vissa områden. Jag
tänker beröra några sådana.
Som jag sagt tidigare i mitt anförande måste försvaret i likhet med övriga
samhällsfunktioner ta sin del av besparingsbördan i det kärva ekonomiska
läge vi har. Hur mycket försvaret skall spara och var gränsen skall gå är
ytterst en säkerhetspolitisk fråga. Trots den nedskärning regeringen gjort i
budgetpropositionen anser vi att det går att fullfölja 1982 års försvarsbeslut
beträffande krigsorganisationen.
Det finns utrymme för att åstadkomma en femte Norrlandsbrigad. Man
kan även här göra vissa besparingar genom att renovera och modernisera de
äldre bandvagnarna typ 202, om det skulle visa sig att ett visst antal
bandvagnar av typ 206 måste avbeställas av ekonomiska skäl.
Krigsorganisationen blir allvarligt försvagad om tolfte jaktdivisionen läggs
ned. Av olika skäl har försvarskommittén konstaterat att kravet på
luftförsvaret ökar. Erfarenheter och studier visar att ett starkt luftförsvar
tvingar en angripare att anfalla i vågor för att minska sina förluster. Ur svensk
synpunkt underlättar det väsentligt att via luftbevakningssystem larma
civilbefolkningen, som då får möjlighet att utnyttja skyddsrummen.
Mot denna bakgrund är det befogat att behålla dagens tolv jaktdivisioner.
Jaktflyget har reducerats från 33 jaktdivisioner 1955 till 12 jaktdivisioner
1980, samtidigt som hotbilden förvärrats. Regeringen föreslår att tolfte
jaktdivisionen snarast skall läggas ner, trots att flygplanen finns och trots att
behovet av ett starkt luftförsvar blivit så väl dokumenterat under senare år.
Det gäller en minskning av en krigsorganisation som har den allra högsta
 
 
 
 
beredskapen och rörligheten — egenskaper som är av stor betydelse när man
prioriterar försvar mot överraskande angrepp. Det hela känns bakvänt —
nästan en tiondel av jaktflyget skulle skrotas, trots att flygplanen är fullt
användbara ett årtionde till.
Frågan om JAS eller, som flygplanet i framtiden skall kallas, Gripen var
den fråga som uppmärksammades mest i samband med förra årets
försvarsbeslut. Med fem rösters övervikt beslöt riksdagen att förorda ett
svenskt alternativ. Av den av regeringen framlagda propositionen framgår
att osäkerheterna i projektet inte är så stora att de motiverar att man avbryter
projektet.
Det var osäkerheterna som socialdemokraterna förra året inte ville godta.
De preciseringar som socialdemokraterna då krävde sträcker sig tidsmässigt
framemot år 2000. Dessa osäkerheter finns alltså i dag. Från folkpartihåll
påpekades i debatten att ett års uppskov med beslutet inte skulle ge ett bättre
underlag i dessa avseenden.
I propositionen tar man inte upp de osäkerheter som debatterades så
mycket förra året. Det gäller främst förändringar i hotbilden, före och efter
sekelskiftet.
Olof Palme berörde dessa invändningar i riksdagsdebatten. Han sade att
”det finns delade meningar om planets prestanda och så pass stora
oklarheter, att det inte är så att säga beslutfört”.
Vidare sade Olof Palme att ”jag har nyss pekat på behovet av att modifiera
flygplanet i framtiden till de krav som en förändrad stridsmiljö kan ställa
redan under 1990-talet. Vi vet av erfarenhet att ett sådant kostar
pengar.”
Denna fråga har man inte tagit upp i propositionen. Jag har inget att
invända mot att detta inte berörts. Inom många områden går det inte att
åstadkomma ett klarläggande när det gäller ny utrustning hos angriparen
kring sekelskiftet. Det är inte möjligt förrän utrustningen i fråga tagits i bruk.
Även då är det mycket svårt att komma fram till ett klarläggande på grund av
den stora sekretess som omger allt nytt som man kan utrusta ett flygplan
med.
Också andra osäkerheter kvarstår, t. ex. när det gäller bränsle och
valutakurser. Vi vet inte mer i dag än vi gjorde för ett år sedan om vilken
dollarkurs som kommer att gälla under 1990-talet.
När det gäller reserverna inom JAS-ramen anfördes tveksamt från
socialdemokraternas håll i fjolårets debatt att man med hänsyn till utrymmet
när det gäller flygvapnets ram inte skulle klara fördyringarna.
I propositionen konstateras i stället att osäkerheten på den ekonomiska
sidan inte är så stor. Man godtar det kontrakt som finns. Därför finns det
ingen anledning att vare sig öka eller minska ramen för JAS-projektet.
I riksdagsbeslutet i fjol uppgavs JAS-ramen fram till sekelskiftet vara 25,7
miljarder kronor, i februari månads prisläge 1981.
Propositionen anger i stället 24,9 miljarder. Det kan synas som om den
ekonomiska osäkerheten i projektet därigenom skulle öka. Det är anmärkningsvärt,
 om man tidigare tyckt att osäkerheten är stor. Men klokt nog tar
 
Nr 132
Torsdagen den
28 april 1983
Totalförsvaret
31
 
 
 
 
 
Nr 132
Torsdagen den
28 april 1983
Totalförsvaret
32
man inte 800 milj. kr. från JAS-ramen och använder dem till annat. Pengarna
reserveras inom flygvapnets ram för sådana osäkerheter som den ekonomiska
 granskningen visat på.
Under 1992 skall Gripen ersätta Viggen, vars första division då utgår.
Därför är det viktigt att beslut fattas nu i denna sedan lång tid tillbaka
debatterade fråga.
Jag yrkar bifall till i första hand reservation 7 samt i övrigt till
reservationerna 2, 6, 8, 9, 11 och 12.
Anf. 42 OSWALD SÖDERQVIST (vpk):
Herr talman! Vi för den här försvarspolitiska debatten mot bakgrund av
ubåtskommissionens rapport. Men vi för den också inför det beslut om
anskaffning av ett nytt militärflygplan — JAS — som uppenbart kommer att
genomdrivas här om några timmar. Det är två händelser som på ett mycket
hårdhänt och realistiskt sätt berör och påverkar Sveriges säkerhetspolitiska
situation och totalförsvarets utformning och utveckling, politiskt, ekonomiskt
 och militärt.
Sveriges säkerhetspolitiska läge har försämrats. Det har vi tyvärr haft
anledning att konstatera vid alla försvarsdebatter under de senaste åren.
USA:s och Sovjets ökade rustningar har dragit in Norden och därmed också
vårt land i en farligare situation än tidigare. Gränskränkningar, både till sjöss
och i luften, har blivit vanligare, intresset för vårt territorium från båda
stormakternas sida har ökat, och den militära uppladdningen i det nordiska
området har antagit allt större proportioner. Det är en kamp mellan de båda
blocken, där man inte tar särskilt stor hänsyn till ett litet alliansfritt land som
vårt.
Det är mot den bakgrunden man skall se ubåtskränkningarna, som
aktualiserats i den nu framlagda rapporten. De riktar sig inte i första hand
mot Sverige. Det är inte så att Sovjet eller för den delen USA förbereder krig
mot vårt land. De vidtar sina mått och steg för att förekomma och motverka
den andre store motståndarens åtgärder.
Sverige måste efter måttet av sin förmåga avvisa och bekämpa alla sådana
övergrepp. Vi skall ha ett så starkt totalförsvar som det är möjligt för oss att
upprätthålla. Det totalförsvaret skall också innehålla en militär organisation.
Den militära organisationen skall vara så effektiv och välutrustad som det är
möjligt för oss att åstadkomma. Den skall vara väl avvägd mellan olika
vapengrenar. Den skall vara helt inriktad på att slå vakt om vår alliansfrihet
och värna vår neutralitet. Den skall vara självständig och får absolut inte stå i
beroende till något av stormaktsblocken, vare sig det gäller organisation,
utbildning eller materielanskaffning. För en sådan organisation är en helt
övervägande del av svenska folket villig att betala en dryg kostnad. De vill
inte att Sverige skall vara ett militärt tomrum, som direkt skulle fyllas med
endera stormaktens styrkor.
Har nu Sverige ett totalförsvar och en i detta ingående militär organisation
som svarar mot dessa krav? Svaret är nej. Det svenska samhällets sårbarhet
ökar och dess motståndskraft minskar för varje år som går. Det är en
 
 
utveckling som vi delar med alla industriländer. En nationell försvarspolitik
värd namnet måste inriktas på att så mycket som möjligt motverka och helst
upphäva de negativa tendenserna i denna utveckling.
Men den nationella försvarspolitik som socialdemokrater och borgare i
största sämja bedrivit ända sedan 1940-talet har haft direkt motsatt effekt. Ni
har tillåtit en samhällsutveckling som utarmat stora delar av landet och
effektivt omöjliggjort en bra försvarsorganisation, såväl civilt som militärt.
Ni har gjort vårt land ensidigt beroende av västvärldens ekonomier och deras
stora, transnationella företag. Ni har varit behjälpliga, ja uppmuntrat till,
utslagning och strukturförändringar inom svensk industri och svenskt
jordbruk som på ett katastrofalt sätt har urholkat Sveriges egenförsörjning
och därmed vår självständighet. Ni har, slutligen, genom den militärpolitik
som ni fört och den militära organisation som ni byggt upp för miljarder och
åter miljarder under alla dessa år, effektivt bundit upp vårt lands
militärindustri, materielanskaffning, officersutbildning och militära organisation
 till västalliansen NATO och till USA. Nu kommer det in sovjetiska
ubåtar i de svenska skärgårdarna. Förvånar det er? Om en svensk
försvarsminister, Torsten Gustafsson, i bondsk och ärlig klartext talar om
vad alla andra säger i smyg, nämligen att vi hör hemma i NATO, vad skall då
den sovjetiska stats- och militärledningen dra för slutsatser?
Jag har tillhört den svenska armén i 24 år, och jag är fortfarande anställd i
det svenska totalförsvaret. Jag har avverkat några försvarsministrar, från den
beskedlige Allan Vougt på 1940-talet, via de mindre beskedliga Torsten
Nilsson, Sven Andersson och Eric Holmqvist, till den senaste tidens
borgerliga uppenbarelser. Jag har sett några överbefälhavare, arméchefer,
militärbefälhavare och regementschefer komma och gå. Jag har tjänstgjort i
militära staber på högre regional nivå och varit med och reviderat många
mobiliseringsplaner från brigadnivå och neråt. Jag känner till talesätten,
inriktningen och planläggningen. Jag har varit med om många befälsgenomgångar,
 föredragningar och lektioner av konfidentiell natur. Tiotals gånger
har jag hört höga militära chefer, som de här nämnda, lägga ut texten om
Sveriges militärpolitiska läge. Alltid, så länge jag var kvar i armén, hörde jag
dem säga att det gäller för vårt land att hålla ut så länge att NATO hinner
mobilisera i Norge och på Själland.
Då blir det ju genast logik i den galenskap som vår svenska militära
organisation tycks vara uttryck för. Om vi inte skall använda den som en
självständig nationell försvarsstyrka utan som en framskjuten del av NATO:s
nordkommando, då blir det ju förståeligt med vårt stora flygvapen, uppbyggt
på USA:s teknik och reservdelsförsörjning. Då blir det förståeligt varför våra
stridsvagnar, vårt bandgående artilleri och våra pansarvärnspjäser har
NATO:s kalibrar och därmed kan använda dess ammunition. Samma sak
gäller ju också våra enskilda soldaters automatkarbiner och kulsprutor. Då
blir det kanske också mera förståeligt varför det bara upptäcks en
ubåtskränkning på västkusten mot 100 på östkusten. Behöver USA
intressera sig för den svenska västkusten? Har Sovjet några möjligheter att
aktivt utnyttja skärgårdarna där? Det är frågor som vi alla har anledning att
3 Riksdagens protokoll 1982/83:132-133
Nr 132
Torsdagen den
28 april 1983
Totalförsvaret
33
 
 
 
 
Nr 132
Torsdagen den
28 april 1983
Totalförsvaret
34
ställa oss, men som framför allt de som har det direkta ansvaret för Sveriges
säkerhetspolitik bör ställa sig.
Hur uppnår vi en bättre och säkrare situation för Sverige, säkerhetspolitiskt
 sett? Kan vi militärt rusta oss fram till den? Svaret är lätt. Det är en
omöjlighet. Kan vi genom att starta produktionen av JAS tillsammans med
USA, Storbritannien, Västtyskland och Frankrike uppnå en bättre situation?
Svaret på den frågan borde vara lika lätt. Ändå kommer den socialdemokratiska
 regeringen tillsammans med den borgerliga oppositionen att besluta
om detta här i dag. Hur skall vi kunna åstadkomma det välbalanserade
totalförsvar som vi så väl behöver, om nya miljarder på nytt skall låsas i ett
flygplansprojekt för decennier framåt? Hur skall det bli möjligt att förstärka
bevakning, övervakning och försvar av våra skärgårdsområden, något som
uppenbarligen är nödvändigt, om flygvapnet på nytt skall få inteckna stora
delar av de medel som svenska folket är villigt att satsa på ett militärt
försvar?
Nej, vi behöver ett nytt säkerhetspolitiskt tänkande och handlande. Vi
behöver framför allt intensifiera arbetet för avspänning, nedrustning och
fred. Vi måste arbeta för kärnvapennedrustning och upplösning av de två
stora militärallianserna! Vi behöver stärka det civila samhället i Sverige och
därmed det civila försvaret, som är en förutsättning och en grund för varje
militärt försvar. Vi behöver allvarligt tänka igenom vad en verkligt alliansfri
politik, syftande till neutralitet, innebär — handelspolitiskt och allmänpolitiskt.
 Vi behöver bygga upp ett militärt försvar, avsett enbart för vårt lands
nationella säkerhet och behov. Det utesluter samarbete med NATO på alla
plan och i alla sammanhang. Det förutsätter nej till JAS, omorganisation av
det militära försvaret i övrigt i väsentliga avseenden och en integrering av det
isamhället på ett helt annat sätt än vad som gäller i dag. Vi behöver samordna
civila och militära resurser på ett planmässigt sätt för att nå fram till det
välbalanserade totalförsvar som så många talar om men som inte finns ens på
papperet.
Det här är en utveckling stick i stäv mot den som militarister både med och
utan uniform nu högljutt ropar på. Det är en utveckling som därmed också är
rakt motsatt den som högern, både inom socialdemokrati och borgerlighet,
vill ha. Det är inte högerpolitik Sverige behöver utan en vänsterpolitik i
ordets bästa bemärkelse på säkerhetspolitikens såväl som på alla andra
områden.
Men vi hör nu, i det rådande politiska klimatet och i ubåtshändelsernas
spår, hur de välbekanta rösterna höjs. Ökade militäranslag! Närmare
samarbete med NATO! NATO är vårt bästa skydd lika väl som ökade
militära rustningar är det bästa civilförsvaret!
Som vanligt går den yttersta högern i spetsen för det här fälttåget. Dess
anhängare förnekar sig aldrig. Antingen deras partiledare heter Lindman,
Bagge, Hjalmarson, Bohman eller Adelsohn står de främst på skansarna
bland dem som inte vill slå vakt om Sveriges självständighet och stå emot alla
påtryckningar. De har alltid varit villiga att likt Esau sälja ut den nationella
självständighetens förstfödslorätt för den kapitalistiska grynvällingen. I dag
 
 
 
är de villiga att sälja ut Sverige till det internationella storkapitalet och
garantera dess makt genom att dra in vårt land i samarbete med NATO,
precis som på 1950-talet.
Vi har från vpk:s sida i många år drivit den linje på säkerhets- och
försvarspolitikens område som jag här har talat för. I våra motioner, under
tidigare år lika väl som i dag, har vi utvecklat de här synpunkterna. Vi har
också ställt oss bakom de säkerhetspolitiska deklarationer som fastslagits av
försvarskommittéer, i propositioner och utskottsbetänkanden. Vad vi begär
är att begrepp som alliansfrihet, neutralitet och totalförsvar — för att nämna
några exempel — skall fyllas med det innehåll som avses med orden. Vi har
varit och är villiga att ställa oss bakom mycket höga militärutgifter. Vi anser
att alla kränkningar av svenskt territorium, från Sovjet eller från annat håll,
skall bemötas hårt och bestämt, om nödvändigt med de yttersta resurser
Sverige har.
Men vi säger nej till den utformning som vår militära organisation har i dag
och de kostnader som följer med den. Vi säger nej till JAS! Om det försöket
stoppas finns det stora resurser att ta av för att förstärka både ubåtsförsvar
och civila strukturer i våra skärgårdar. Då kanske begreppet ”en levande
skärgård” kan få ett reellt innehåll, till nytta både för totalförsvaret och för
samhället i stort.
I dag kan vi läsa i Svenska Dagbladet, detta högerns liv- och husorgan, att
”Fyra miljarder kr fattas till försvaret”. Fattas i förhållande till vad, blir
automatiskt den fråga man måste ställa sig. Jo, i förhållande till militärledningens
 önskedrömmar, planer och framstötar, som man nu till det yttersta
försöker saluföra inför svenska folket. Det ökar inte Sveriges nationella
självständighet utan får motsatt effekt, ökade bindningar till NATO, som jag
påpekade i början av det här anförandet.
Jag vill avsluta mitt anförande med att ställa en fråga till socialdemokraternas
 representanter i den här debatten. Tänker ni än en gång, som på
1950-talet, falla undan för högerns och militärledningens påtryckningar och
påbörja en ny svensk militär upprustning? Jag hoppas att ni inte gör det!
Vi har från vpk:s sida under senare år många gånger påpekat, att vårt land
står vid ett vägskäl när det gäller försvarspolitiken. Vi måste välja. Högern
och Svenska Dagbladet har valt. Det de säger i dag manifesterar på ett kusligt
sätt vad vi kommunister sagt under de senaste månaderna och åren. Det finns
inte plats för både ett nytt flygplansprojekt som JAS och ett balanserat
totalförsvar, med ett starkt civilt samhälle och allmän värnplikt, inte ens
inom de mycket höga militära utgiftsramar som vi har i dag. Högern har sagt
vad den vill. ”Vad vilja socialdemokraterna?”
Herr talman! Jag hemställer om bifall till vpk:s motioner 168, 444, 2241 och
1109 samt till följande yrkande:
Punkt 9
12b att riksdagen till Flygvapenförband: Forskning och utveckling för
budgetåret 1983/84 anvisar ett i förhållande till regeringens förslag med
600 000 000 kr. sänkt förslagsanslag om 505 000 000 kr.
Nr 132
Torsdagen den
28 april 1983
Totalförsvaret
35
 
 
 
Nr 132
Torsdagen den
28 april 1983
Totalförsvaret
36
34 att riksdagen avslår regeringens förslag om anslag till Reglering av
prisstegringar för det militära försvaret för budgetåret 1983/84.
Mitt yrkande grundar sig på följande fakta:
Vi säger från vpk:s sida nej till JAS. I konsekvens därmed säger vi också
nej till det forskningsanslag på 470 milj. kr. till JAS-projektet som regeringen
beviljar i budgetpropositionen. Men det framgår klart av regeringens
ekonomiska analys av JAS att även andra medel av flygvapnets forskningsanslag
 kommer att användas för projektet. Vi kräver därför en minskning av
flygvapnets anslag för forskning och utveckling med 600 milj. kr.
Vpk har heller inte godtagit den automatiska priskompensationen till det
militära försvaret. Inget annat samhällsområde är garanterat en så obruten
förmån. Nu har vi ju nyligen hört att regeringen skall gå hårt fram med alla
indexeringar. Då passar det bra att börja med militärprisindex. Vi yrkar
avslag på förslaget om priskompensationen med 2 500 milj. kr. till det
militära försvaret.
I detta anförande instämde Eva Hjelmström, Jörn Svensson, Marie-Ann
Johansson, Alexander Chrisopoulos, Margö Ingvardsson, Hans Petersson i
Hallstahammar, Birgitta Budd, Sven Henricsson, Paul Lestander och Inga
Lantz (alla vpk).
Anf. 43 OLLE GÖRANSSON (s):
Herr talman! I betänkande 1982/83:9 från försvarsutskottet behandlas
budgetproposition 100 om bl. a. anslagen till de olika försvarsmyndigheterna
samt proposition 119 angående riktlinjer för JAS-projektet.
Jag kommer i mitt anförande att närmast uppehålla mig kring utskottsmajoritetens
 förslag när det gäller de ekonomiska ramarna för det militära
försvaret samt vissa säkerhetspolitiska frågor.
Roland Brännström, Åke Gustavsson och Holger Bergman kommer
främst att svara för de civila delarna av försvaret, JAS-projektet och
frivilligorganisationerna inom försvaret.
Även om det naturligtvis vore frestande att flytta över dagens intresse på
ubåtsskyddskommitténs rapport, så är det viktigt att denna debatt i första
hand handlar om budgetpropositionen och frågan om ett nytt flygplan efter
Viggen.
Låt mig också på en gång yrka bifall till försvarsutskottets hemställan i
betänkande 1982/83:9.
Deniinternationella utvecklingen i världen har tyvärr fortsatt emot en ökad
spänning och osäkerhet på det politiska och ekonomiska området. Framför
allt har de båda supermakterna ännu inte visat någon vilja att ta hänsyn till
den starka fredsopinion som vuxit fram, särskilt i västvärlden. Vi kan beklaga
detta, men vi måste samtidigt uppmana alla fredsälskande människor att inte
lägga av utan oförtrutet fortsätta opinionsbildandet så det hörs ända fram till
regeringarna i Washington och Moskva.
 
 
Sedan åhörare ropat slagord, visat upp banderoller och kastat ned flygblad
i plenisalen yttrade
Anf. 44 TALMANNEN:
Om det på nytt uppkommer bråk bland åhörarna, kommer jag att låta
utrymma läktaren.
Anf. 45 OLLE GÖRANSSON (s):
Herr talman! Den reaktion som människorna känner — och som jag tror att
detta är ett utslag av — inför regeringarnas oförmåga att nå resultat vid
förhandlingsborden är en i grunden riktig och sund reaktion. Såsom
deltagare eller observatör under olika skeden i Förenta nationerna och andra
internationella konferenser har jag kunnat konstatera att viljan att nå snabba
överenskommelser inte finns. Man får ibland en känsla av att många
delegater kommer till dessa av världssamfundet anordnade konferenser för
att framföra sitt lands åsikt men inte är beredda att diskutera eller
kompromissa i vanlig demokratisk ordning om sina åsikter.
Just nu i dessa dagar avgörs i Madrid den Europeiska säkerhetskonferensens
 uppföljningsmöte, där 35 europeiska länder inkl. Sovjet och USA
deltar. Den fråga som man diskuterar är om denna byggnad skall bli säte för
en europeisk nedrustningskonferens redan den 15 november i år.
När jag veckan före påsk deltog såsom observatör vid detta möte i Madrid
hade jag stora förväntningar om att det bland dessa 35 väl utvecklade
industriländer — med förhållandevis hög och jämn standard, med säkra
gränser men också levande i den del av vår värld där de flesta kärnvapnen
finns och där de flesta stridsberedda förbanden står uppställda — måste finnas
gemensamma motiv för att öka säkerheten mellan länderna. Åtta neutrala
alliansfria länder i Europa, däribland Sverige, hade då enats om ett
dokument, som bl. a. innebar ett förslag till denna europeiska nedrustningskonferens
 här.
Nu har delegaterna återvänt till Madrid efter påskuppehållet. De har fått
instruktioner av sina regeringar, och tyvärr är i dagsläget i Madrid
uppställningen för en nedrustningskonferens inte lika självklar som vi hade
hoppats. Men jag tror att Stockholmskonferensen — om den nu kommer till
stånd — kan bli det första viktiga steget mot att bygga upp ett säkerhetspolitiskt
 system, som inte innebär balans genom en ständig upprustning utan
som innebär en framväxt av säkerhetsgarantier mellan länderna. Konferensen
 bör med andra ord kunna i Europa förverkliga Förenta nationernas mål
om gemensam säkerhet och en mindre misstro mellan länderna.
Herr talman! När det gäller JAS-projektet kommer senare under debatten
Åke Gustavsson att närmare argumentera för utskottets ställningstagande.
Jag berör därför inte de påhopp som Eric Hägelmark från folkpartiet och
Oswald Söderqvist från vpk har tagit upp, men låt mig redan här i
inledningsvarvet göra ett par konstateranden.
Alla deltagande partier såväl i 1978 års försvarskommitté som i utskottet
vid behandlingen av 1982 års försvarsbeslut var överens om att vi i framtiden
Nr 132
Torsdagen den
28 april 1983
Totalförsvaret
37
 
 
Nr 132
Torsdagen den
28 april 1983
Totalförsvaret
38
behövde ett nytt stridsflygplan efter Viggen. På den punkten var vi alla
överens.
Vi socialdemokrater ansåg dock att det slutgiltiga beslutet om vilket
flygplan vi skulle skaffa borde anstå till detta riksmöte. Under tiden, sade vi,
borde en särskild kommitté medverka till ett mera preciserat förslag. De sju
villkor som vi angav borde vara vägledande i det arbetet.
Resultatet blev, som alla vet, att de tre borgerliga partierna ansåg sig ha
tillräckligt underlag för att redan i fjol, med några rösters marginal,
bestämma sig för JAS-projektet.
Genom väljarnas försorg fick vi en socialdemokratisk regering i höst,
vilket innebar att vi därmed också kunde starta den teknisk-ekonomiska
utredning om JAS-projektet som vi krävde i fjol. Denna utredning är nu klar,
och slutsatsen blev att JAS-projektet bör fullföljas.
Självklart ser vi det från utskottets synpunkt som mycket väsentligt att två
regeringar, en borgerlig och en socialdemokratisk, har kommit till samma
slutsats, nämligen att ett svenskbyggt JAS-system blir en realistisk ersättning
till Viggensystemet. Jag upplever att mina tolv partivänner som står bakom
motionen 2250 i grunden har samma åsikt, nämligen att det behövs ett nytt
flygplan. Den enda skillnaden är, som jag ser det, när beslutet skall fattas —
nu eller 1987. Även vpk vill, vad jag kan förstå, ha något flygplan men säger
nej till JAS.
Jag vill emellertid inte nu fördjupa mig i någon argumentation. Den
kommer, som jag sade, Åke Gustavsson att stå för senare.
IT avvaktan på en gemensam europeisk säkerhetspolitik måste vi ha ett för
våra förhållanden starkt försvar som stöd för vår säkerhetspolitik. Ett sådant
försvar är tyvärr inte gratis utan tar en stor del av våra samlade resurser i
anspråk.
Den 24,9-miljarderssatsning som JAS-projektet innebär under 20 år skall
dock ställas i relation till att vi i dag kommer att anvisa 18 miljarder —-i samma
prisläge — till vårt militära försvar för nästa budgetår. 18 miljarder i år till det
militära försvaret skall jämföras med de 25 miljarder som JAS-projektet
kostar under 20 år i samma prisläge.
I samband med 1982 års försvarsbeslut ansåg vi socialdemokrater att
krigsorganisationens utveckling under de närmaste tio åren borde ges en
inriktning som kräver mindre resurser än den som blev riksdagens beslut.
Det är denna mindre resurskrävande inriktning som nu utskottsmajoriteten,
socialdemokrater och folkpartister, ställer sig bakom. För programplaneperioden
 innebär detta en besparing på i runda tal 1 000 milj. kr. i förhållande
till nuvarande ram. I botten ligger som tidigare ett besparingsmål på 8 000
milj. kr. under de närmaste tio åren för vår fredsorganisation. Även
moderaterna står bakom det besparingsmålet.
Detta är en tuff målsättning, men nödvändig, inte minst för försvaret. En
av orsakerna är som de flesta vet, men som Per Petersson glömde att nämna i
sitt anförande, de miserabla statsfinanser som ni i de borgerliga regeringarna
lyckades åstadkomma och lämna efter er efter era år vid makten. Om vi inte i
denna kammare lyckas att få ordning på statens finanser, ja då är det helt
 
 
 
andra storheter av vårt försvar, liksom andra väsentliga samhällsangelägenheter,
 som står på spel. Därför är det viktigt att även försvaret ingår i den
allmänna besparing som drabbar andra sektorer av samhället.
Säkert tänker många i dag: Hur kan ni socialdemokrater lägga fram ett
förslag om lägre, sänkta försvarskostnader? En enhällig ubåtsskyddskommission
 kräver ju ytterligare några hundra miljoner för skydd mot
gränskränkningar till sjöss.
Svaret på den frågan är: Låt oss nu inte i panik och upprördhet över det
inträffade göra något oöverlagt. Kommissionens krav på mera resurser till
ubåtsskyddet måste nu först utvärderas av de berörda myndigheterna och
regeringen. Först efter den processen bör riksdagens ställningstagande ske.
Att redan i dag göra några tvärsäkra uttalanden om huruvida det behövs nya
medel eller hur eventuella omdisponeringar skall gå till är icke i linje med den
planeringsfilosofi som vi numera använder oss av i försvaret. Den tid då våra
försvarskostnader bestämdes av partiledarna över huvudena på partierna vill
vi inte ha tillbaka. Låt oss därför i lugn och ro avvakta analysen av rapporten
och sedan få förslag om hur vi bäst och effektivast kan täppa till hålen i vårt
skydd mot gränskränkningar från ubåtar.
Det främsta beviset för vår vilja att värna vårt territorium är, som jag ser
det, statsministerns skarpa och klara uttalanden om vad som händer om nya
gränskränkningar sker.
Men låt mig återgå till de förändringar som blir en nödvändighet genom de
försvarsanslag vi rekommenderar.
Jag vet inte vad det är för matematik som folkpartiet har lärt sig. Hur är det
möjligt att med samma anslag som socialdemokraterna kunna ha utrymme
för samma krigsorganisation som moderaterna och centern? Då centern här,
jämfört med folkpartiet, vill anslå 500 milj. kr. mera för planeringsperioden
och moderaterna 1 000 milj. kr. mera, kan jag inte förstå hur folkpartiet kan
få in samma materielmängd och samma utbildningsmängd som de övriga
borgerliga partierna, men det är kanske en ekvation som ni bör lösa de tre
borgerliga partierna emellan.
De förändringar som blir en följd av vårt förslag är följande. Den 12:e
jaktdivisionen Draken kommer att utgå tidigare än som var beräknat.
Kanske många hade hoppats att den skulle få vara kvar. Men den äldre
materielen får inte göra oss till fångar. Om vi skall spara allt av det gamla
finns det ingen möjlighet att skaffa ny, modern materiel till försvaret.
När det gäller ställningstagandet till den 5:e Norrlandsbrigaden, för vilken
också en del förändringar kan ske, hoppas vi att den frågan på nytt skall få
aktualitet till hösten, när man ligger litet längre fram i planeringen. Därmed
är väl inte den 5:e Norrlandsbrigaden lika hotad, om jag får uttrycka mig så,
som den 12:e jaktdivisionen.
Frågan om hur många minröjningsfartyg som kan bli aktuella måste också
anstå till den fortsatta planeringen. Ubåtsskyddskommitténs förslag kommer
självfallet att vägas in i ett långsiktigt ställningstagande.
Herr talman! Den grundläggande inriktningen av det militära försvarets
Nr 132
Torsdagen den
28 april 1983
Totalförsvaret
39
 
 
 
 
 
Nr 132
Torsdagen den
28 april 1983
Totalförsvaret
 
utveckling kvarstår. Försvar mot invasion är liksom tidigare det militära
försvarets främsta uppgift.
I planeringen förutsätts att den styrka som en angripare kan avdela för ett
angrepp mot vårt land är begränsad på grund av att huvuddelen av hans
resurser måste avdelas mot en huvudmotståndare.
För att vår försvarsmakt skall vara krigsavhållande måste den därför vara
så uppbyggd att en operation mot vårt land kan väntas medföra så stora
uppoffringar i förluster och tid att ingen finner det lönsamt med en
ockupation.
Vi måste i fred och under neutralitet kunna upptäcka och avvisa
kränkningar av vårt territorium såväl under ytan som över ytan. För detta
behövs alltså ett förhållandevis starkt och allsidigt sammansatt försvar, som
har den allmänna värnplikten som grund.
Herr talman! Med det sagda vill jag än en gång yrka bifall till utskottets
hemställan och avslag på samtliga reservationer som är fogade till betänkandet.

Anf. 46 PER PETERSSON (m) replik:
Herr talman! Liksom jag tillhörde Olle Göransson 1978 års försvarskommitté.
 Olle Göransson vet också vilket omfattande arbete som bedrevs i den
kommittén, och jag räknar med att Olle Göransson på samma sätt som jag
redan då var helt klar över den svenska statens besvärliga ekonomiska
läge.
Därefter har Olle Göransson också varit med om att skriva under ett
betänkande där det sägs att det har blivit ett ytterligare skärpt utrikespolitiskt
läge. Regeringen sparar 200 milj. kr. till per år, och man vill inte ta ställning
till om det behövs nya pengar — vilket ubåtskommittén har krävt — när det
gäller skyddet av våra kuster. :
Jag tycker att Olle Göransson har kommit i ett helt ohållbart läge vad gäller
just försvarets möjligheter att klara sin uppgift, nämligen att vara krigsavhållande
 och att skydda vår neutralitet.
Anf. 47 ERIC HÄGELMARK (fp) replik:
Herr talman! Beträffande JAS-problematiken tänker jag inte nu ta upp
någon debatt med Olle Göransson, utan jag väntar väl tills Åke Gustavsson
har haft ordet. Men jag vill ändå ta upp frågan om anslagen. Det är riktigt att
vi står för samma försvarsram som socialdemokraterna, men vi önskar inte
använda pengarna på samma sätt. Vi anser att krigsorganisationen måste
bibehållas enligt 1982 års beslut. Och det finns ytterligare besparingsmöjligheter.
 Försvaret bygger för ungefär 1 miljard varje år. Här finns säkert
möjligheter att spara. Vi vet också att arméns fredsorganisation har en viss
överkapacitet som drar kostnader i förhållande till den krigsorganisation som
personalen skall utbildas och organiseras för. Här finns möjligheter till
rationaliseringar.
Vi har också sagt att vi vill direktrekrytera 2 000 värnpliktiga som skall
undandras från militär värnpliktsutbildning. Detta innebär besparingar, och
 
 
det innebär också en bättre effektivitet för civilförsvaret.
Om regeringen verkligen satte i gång med att klara ut den här
problematiken skulle man inom detta område kunna göra stora besparingar.
Det finns alltså, även med vår matematik, möjligheter att bibehålla en
krigsorganisation enligt tidigare beslut.
Anf. 48 OLLE GÖRANSSON (s) replik:
Herr talman! Per Petersson ifrågasätter om vårt försvar är krigsavhållande.
 Det är nog någonting som får stå för honom själv. Jag — och f. ö. hela det
socialdemokratiska partiet — anser att vårt försvar har en sådan kraft, en
sådan förmåga, — att det är krigsavhållande, så att vi kan fortsätta vår
alliansfria politik i fred för att därmed uppnå neutralitet i händelse av krig i
vår omvärld.
Eric Hägelmark försöker förklara ekvationen om hur pengarna enligt hans
förslag skall räcka till. Han talar om eventuellt möjliga besparingar inom
byggnadsverksamheten, när man bygger för 1 miljard, och säger att där finns
säkert pengar att ta. Ja, det finns det säkert. Men det vore bra om Eric
Hägelmark kunde säga hur mycket man kan spara och komma med konkreta
förslag i stället för att bara yxa till det.
När det gäller fredsorganisationen finns det en överkapacitet. Men jag
trodde att vi var överens om att vi skulle se till att under dessa år när vi har en
hög ungdomsarbetslöshet utnyttja detta för att utbilda flera värnpliktiga än
vad som var beräknat från början. Den målsättningen innebär, som herr
Hägelmark borde veta, att vi på det här viset kan kalla in 2500 fler
ungdomar.
Talet om att en del av våra ungdomar skulle direktutbildas till civilförsvaret
 har vi hört förut. Men vi tror inte på detta. För vad är det civilförsvaret
behöver? Jo, det är utbildade människor — inte i första hand unga, utan
människor som har lärt sig ett yrke, t. ex. en brandman eller ambulansman,
som har genomgått utbildning i räddningstjänst. Det har man tyvärr inte i den
ålder då den allmänna värnplikten inträder. Här gäller det alltså att se till att
få ett samband mellan det civila samhällets resurser och de behov som finns i
krigsorganisationen.
Anf. 49 ERIC HÄGELMARK (fp) replik:
Herr talman! Beträffande direktrekryteringen till civilförsvaret vill jag inte
ta upp någon debatt med Olle Göransson vid detta tillfälle. Min partikamrat
Kerstin Ekman kommer att ta upp den debatten och redogöra för den
problematiken.
Olle Göransson säger att det är vi som skall peka ut var dessa besparingar
skall göras. Det kan väl ändå inte vara riktigt. I mitt huvudanförande vädjade
jag till regeringen att inför nästa års budgetproposition på ett långt klarare
sätt än som skett i år redovisa vad man i olika sammanhang verkligen kan
göra för att spara på fredsdriften i syfte att hålla uppe krigsorganisationen.
Nr 132
Torsdagen den
28 april 1983
Totalförsvaret
41
 
 
 
 
Nr 132
Torsdagen den
28 april 1983
Totalförsvaret
42
Det är ju regeringen som skall redovisa besparingsmöjligheter. Det är den
som skall lägga fram förslag till utskottet och riksdagen, och inte, höll jag på
att säga, enskilda ledamöter i Sveriges riksdag.
Anf. 50 ULF ADELSOHN (m):
Herr talman! Årets försvarsdebatt förs i skuggan av händelserna på
Gåsefjärden 1981, Hårsfjärden 1982 och en lång rad mindre spektakulära,
men nog så betydelsefulla, ubåtskränkningar i svenska vatten.
Inte vid någon tidpunkt sedan andra världskriget har Sverige stått inför så
påtagliga hot. Det är inte fråga om enstaka försök att pröva den svenska
vaksamheten eller misstag av makter som sedan länge haft för vana att
spionera vid våra gränser. Nej, det är fråga om avsiktliga och med stor
konsekvens genomförda operativa manövrar — till råga på allt i de för vårt
försvar allra känsligaste kustområdena.
Regeringen tillsatte efter händelserna i Hårsfjärden den kommission som i
tisdags presenterade sina överväganden och slutsatser. Den har, herr talman,
gjort ett arbete av central betydelse för försvarsdebatten i vårt land. Den
öppenhet som präglat kommissionens redovisning och den noggrannhet som
präglat dess arbete måste få ett reservationslöst erkännande. Kommissionens
arbete är ett bra bevis på att Sverige menar allvar. Regeringens skarpa
protest på tisdagen, framförd till den sovjetiska regeringen, hemkallandet av
den svenska ambassadören i Moskva och nedfrysningen av förbindelserna
med Sovjetunionen har vårt fulla stöd. Sverige står enigt bakom regeringens
skarpa avståndstagande från de upptrappade och allt fräckare kränkningarna
av vårt lands integritet.
För att värna vår nationella suveränitet — grundvalen för vår alliansfria
politik och vår ställning som neutral nation — kan det bli nödvändigt att gå
mycket långt, vilket regeringen också har framhållit. Regeringen kan räkna
med vår uppslutning kring de insatser som kan bli nödvändiga i framtiden.

Sverige har protesterat förr, senast i samband med händelserna på
Gåsefjärden. Trots detta har kränkningarna tilltagit i omfattning. Vedertagna
 diplomatiska umgängesformer har ännu inte övertygat Sovjetunionens
ledning om vår förmåga att värna de svenska farvattnen. Därför måste orden
också kunna följas av handling. Sällan har det svenska försvarets betydelse
framstått så klart som i dessa dagar.
Ubåtskommissionen har redovisat stora brister i vår förmåga att skydda
oss mot kränkningar av främmande ubåtar. Det är delvis en följd av en
medveten, om än oriktig, prioritering av anslagen till marinen och
kustförsvaret. Det är delvis också en följd av bristande kännedom om
Warszawapaktens resurser. Men oavsett orsakerna är det ett nationellt
intresse att Sverige, så snart som det över huvud taget går, kraftigt förstärker
skyddet mot ubåtskränkningar.
Ubåtskommissionen är överens om att vi skall öka försvarets förmåga att
möta de nya hoten. Men den har inte tagit ställning till finansieringen.
 
 
 
Regeringen tycks dock anse att de ökade anslagen för ubåtsbekämpning skall
tas från andra delar av försvarets budget.
Vi moderater är här av en annan mening. Ubåtshotet speglar den ökade
spänningen inom vår del av världen. Det faktum att svenskt territorium
tilldrar sig ett så starkt intresse från Warszawapaktens sida skärper kraven på
hela vårt försvar.
Våra samlade försvarsinsatser måste prioriteras på ett sätt som motsvarar
den ökade spänning som ubåtskränkningarna i sig är ett uttryck för.
Vi kan med ökade insatser för ubåtsskyddet avvisa fler ubåtar och tvinga
upp en och annan. Men detta får inte ske till priset av att det uppstår luckor i
andra delar av vårt försvar, exempelvis en sämre bevakning av vårt luftrum
eller en ytterligare uttunning av vår försvarsberedskap i Norrland. Starka
skäl talar för att Warszawapakten, som så flagrant förbrutit sig mot alla
internationella spelregler och uppenbarligen har ett starkt intresse av vårt
territorium, kommer att utnyttja varje lucka som uppstår i vår beredskap.
Och det måste givetvis förhindras.
Det låter sig alltid lätt sägas att medel får tas fram genom omprioriteringar.
Vi måste då erinra oss att vi här talar om en huvudtitel som utsatts för större
besparingar än någon annan i vår statsbudget. Om alla andra områden de
senaste tio åren utsatts för samma besparings- och rationaliseringskrav som
försvaret, skulle vi i dag inte ha haft någon statsskuld. Det är mot denna
bakgrund man skall se svårigheterna till ytterligare omfördelning inom
försvarets ram.
De 250 miljoner som ubåtskommissionen bedömer vara nödvändiga till
ubåtsbekämpningen skall enligt vår mening anslås utöver gällande försvarsram.

Därtill kommer, herr talman, frågan om hur snabbt insatser kan ske.
Chefen för försvarsstaben har meddelat regeringen de svårigheter som
förorsakas av den föreslagna neddragningen av försvarsramen. Till detta kan
läggas att regeringen sagt att ytterligare 100 miljoner av försvarets pengar
kommer att hållas inne. Rena likviditetsproblem riskerar därigenom att
allvarligt försena insatserna för ett förstärkt ubåtsskydd, skriver försvarsstabschefen
 till försvarsministern.
Det skulle nu, herr talman, ytterligare understryka allvaret om regeringen
omedelbart lät genomföra de förstärkningar som chefen för försvarsstaben
har begärt.
Debatten här i kammaren har redovisat, och kommer även senare att
redovisa, de skilda åsikter som finns när det gäller anslagen till det svenska
försvaret. Vi har den stora förmånen att öppet kunna föra diskussioner av
detta slag. De senaste dagarnas händelser har visat att vår öppna debatt
bidrar till en stark nationell uppslutning kring vår säkerhets- och försvarspolitik
 när så är nödvändigt.
Jag vill således, herr talman, avslutningsvis understryka att vi den senaste
tiden återigen har fått bevis på Sveriges och svenska folkets fasta vilja att
målmedvetet, konsekvent och med all tillgänglig styrka slå vakt om vår
Nr 132
Torsdagen den
28 april 1983
Totalförsvaret
43
 
 
 
Nr 132
Torsdagen den
28 april 1983
Totalförsvaret
självständighet, om vår territoriella integritet liksom om vår alliansfria
ställning syftande till neutralitet i krig.
Sverige är ett litet land. Vi är en fredlig nation som bara önskar att få leva i
fred och vänskap med andra nationer.
Vi har trots detta under lång tid utsatts för militära provokationer. Vi har
reagerat i ord, och vi har reagerat i handling. Det är nu vår innerliga
förhoppning att vår reaktion skall visa sig vara nog. Den som i fortsättningen
inte respekterar våra gränser tar på sig ett mycket stort ansvar, såväl för våra
motåtgärder som för den ökade spänning i vår del av världen som måste bli
resultatet av fortsatta provokationer.
Herr talman! Vi skall vara rädda om den säkerhetspolitiska enigheten i
Sverige. Den är en ovärderlig tillgång i orostider, då vi utsätts för hot —
militärt eller politiskt. Tack vare enigheten över partigränserna har vår
neutralitetspolitik den fasthet och styrka som krävs för att vår svenska
trovärdighet skall bevaras.
Anf. 51 THORBJÖRN FÄLLDIN (c):
Herr talman! Det är en oerhört allvarlig kränkning av svenskt territorium
som har skett och som på ett förtjänstfullt sätt har klarlagts av ubåtskommissionen.
 Omfattningen och karaktären av denna kränkande verksamhet
kan ha tillfogat svenskt försvar och svenska säkerhetsintressen allvarlig
skada. Kommissionen har också klarlagt vem som bär ansvaret för denna
kränkning, och det var därför helt nödvändigt att Sverige i skarpaste möjliga
ordalag protesterade mot det inträffade hos Sovjets regering. Regeringen har
centerns fulla stöd för dessa vidtagna nödvändiga åtgärder.
Det är också värdefullt att statsministern har gjort fullt klart att inkräktare
i fortsättningen måste räkna med ren verkanseld och att ansvaret i så fall
faller på den som skickar ubåtar in på svenskt territorium.
De två senaste årens kraftiga ökning av ubåtskränkningarna i svenska
farvatten — som bl. a. ger besked om ny teknik och av allt att döma också en:
förskjutning i stormakternas strategiska intressen — har redan föranlett en
betydande upprustning av det svenska skyddet mot främmande ubåtar. Ny
modern materiel för ubåtsbekämpning håller på att anskaffas i enlighet med
förra årets försvarsbeslut.
Efter vad som nu har klarlagts framstår ändå det svenska skyddet mot
främmande ubåtar som otillräckligt. Det gäller resurserna för bekämpning av
ubåtar som har trängt in på svenskt vatten. Men det gäller i minst lika hög
grad den bevakning som skall förhindra att objudna gäster över huvud taget
kan ta sig in och vistas på svenskt område. I det senare fallet har inte bara den
neddragning av marinens resurser som har ägt rum ända sedan 1958
medverkat utan också avfolkningen av fyrar och skärgårdsöar.
Centern delar ubåtskommissionens uppfattning att marinen behöver
tillföras ytterligare medel av den omfattning som kommissionen har
föreslagit — i storleksordningen 250 milj. kr. — för att det skall bli möjligt att
göra de förstärkningar som är nödvändiga för att vi med framgång skall
kunna bedriva ubåtsjakt.
 
 
 
 
Herr talman! Jag vill säga att ingen i dag har ett fullständigt underlag för att
ta ställning till om detta kan ske, i någon mån genom omfördelning, och
därför har jag respekt för att regeringen inte har gett något besked i denna
fråga ännu så länge. Min bedömning är att det i allt väsentligt krävs friska
pengar. Jag hoppas att försvarsministern och regeringen så snart som möjligt
redovisar för riksdagen på vilket sätt denna förstärkta ubåtsjakt skall kunna
ske.
Slutligen, herr talman! Den nationella enighet som har kommit till uttryck i
denna fråga är av stor betydelse för den svenska säkerhetspolitiken. Om
denna enighet också skulle kunna bekräftas i en enighet när det gäller de nya
resurser som krävs för en framgångsrik ubåtsjakt är det min absoluta
övertygelse att det vore av samma värde både här hemma och utomlands.

Anf. 52 OLA ULLSTEN (fp):
Herr talman! Jag vill först hälsa den nye försvarsministern välkommen till
hans ämbete och till hans första större försvarspolitiska debatt i riksdagen.

Jag vill också passa på att gratulera försvarsministern till ett förnuftigt
beslut i flygplansfrågan.
Den svenska neutralitetspolitiken kräver ett starkt försvar — det är vi alla
överens om — och ett starkt försvar fordrar ett avancerat flygvapen.
Alternativet till JAS hade varit att köpa ett nytt stridsflygplan utifrån. Det är
ingen nödvändig förutsättning, herr talman, men det är en styrka för
trovärdigheten i den svenska neutralitetspolitiken att vi så långt som det över
huvud taget är möjligt kan tillverka våra egna vapen.
I ännu högre grad är det en styrka, om vi kan nå enighet mellan de
demokratiska partierna i riksdagen om behovet av och styrkan i ett svenskt
neutralitetsförsvar. Den åsiktsskillnad som finns i anslagsfrågan är inte
betydelsefull. Det rör sig om olika bedömningar av vad det nya flygplanssystemet
 kommer att kosta långt in på nästa århundrade. Regeringen gör en
bedömning, de tre icke-socialistiska partierna en annan. Endast framtiden
kommer att kunna utvisa vilken bedömning som är den rätta, och vi kommer
säkert att få tillfälle att komma tillbaka till den saken.
Herr talman! Det viktigaste för dagen är inte vare sig den debatt som förts i
JAS-frågan — den var nog så upphettad när den försiggick för ett år sedan, då
det faktiska beslutet egentligen fattades — eller det lilla som i dag skiljer. Det
viktiga är det som enar. Ännu en gång har de fyra demokratiska partierna
blivit eniga om att satsa på ett nytt svenskt flygplanssystem.
Därmed markeras också en grundläggande enighet om den svenska
neutralitetspolitiken. Det vi kallar för neutralitetspolitik är i själva verket étt
slags viljeförklaring; vi deklarerar vår vilja och vår beslutsamhet när det
gäller att stå utanför en väpnad konflikt i vår omgivning. Styrkan i denna
viljeförklaring ligger utan tvivel i omvärldens tilltro till den. Det är självklart
att denna tilltro blir starkare om omvärlden vet att neutralitetspolitiken har
Nr 132
Torsdagen den
28 april 1983
Totalförsvaret
45
 
 
 
 
Nr 132
Torsdagen den
28 april 1983
Totalförsvaret
46
ett starkt folkligt stöd och kompromisslöst omfattas av alla demokratiska
partier.
Vi har nu, herr talman, fått ännu en påminnelse om att vår neutralitetspolitik
 behöver värnas. Under lång tid och i allt större skala har
Sovjetunionen kränkt det svenska territoriet. Våg efter våg av sovjetiska
ubåtar har systematiskt utforskat våra kuster och skärgårdar. Grundstötningen
 av ubåt 137 kom uppenbarligen inte den sovjetiska ledningen vid. Det
gjorde inte heller den intensiva och nästan lika uppmärksammade jakten på
vad som nu bevisats vara sovjetiska ubåtar i Hårsfjärden. Det är inte ens
säkert att den skarpa protest som regeringen nu avgett med anledning av
ubåtskommissionens rapport kommer att få Sovjetunionen att avbryta sitt
systematiska spionerande i det alliansfria Sveriges territorialvatten, där de
militära skyddsområdena av naturliga skäl tycks tilldra sig det största
intresset.
Detta är det råa uttrycket för supermaktens arrogans. Sveriges alliansfrihet
 hyllas i skåltalen, men saboteras närhelst det passar Sovjets militära
intressen.
Så långt har det gått att vi tvingas medge att försvaret får använda vapen
mot främmande ubåtar på svenskt vatten även i syfte att sänka dem. Det
känns overkligt att detta skall behöva ske i fredstid. Ändå är det nödvändigt.
Varningarnas och protesternas väg har inte räckt till.
I sin s. k. fredsoffensiv har Sovjetunionens ledare förstått att skickligt
spela på den fria opinionen både i Sverige och i andra demokratier. När det
gagnar planeringen för krig struntar man högdraget, cyniskt och utan
misskund i hur samma opinioner reagerar.
Det som har inträffat har inte gjort det mindre viktigt att arbeta för freden.
Viljan till fred förblir mänsklighetens bästa försvar mot kriget. Men kanske
har det som har rapporterats fått många att inse att fredskampen kanske är
svårare att föra än man förut hade trott.
Genom att sätta sig över elementära folkrättsliga bestämmelser och regler
för umgänget stater emellan har Sovjet ännu en gång försvårat möjligheterna
till avspänning och uppriktiga samtal om ökad säkerhet.
Kränkningar av det slag som Sverige utsatts för måste avvisas med all kraft
på diplomatisk och politisk väg.
Men vår militära förmåga att stå emot främmande ubåtar på spionageuppdrag
 i Sverige måste också förstärkas.
Folkpartiet stödjer därför ubåtskommissionens eniga förslag till förstärkning
 av den svenska ubåtsjakten. Vi kommer att noga studera försvarsmaktens
 anslagskrav. Allt tal om vår vilja att försvara oss mot de sovjetiska
spionbåtarna kommer att verka som tomt prat, om vi inte är beredda att ge
försvaret resurser för att kraftigt förstärka sin ubåtsjakt.
Om försvaret skall ges nya uppgifter, måste det också ges nya resurser. Om
inte, måste man vara beredd att befria försvaret från andra viktiga uppgifter
och kostnader.
 
Herr talman! Regeringen har haft alla partiers stöd i sitt sätt att sköta
ubåtskränkningarna. Jag hoppas att vi också skall kunna bli eniga när det
gäller att dra de nödvändiga konsekvenserna av vad som har inträffat.
Anf. 533 LARS WERNER (vpk):
Herr talman! När ubåtskommissionens rapport presenterades i förrgår
visade den hur stormakternas teknologiska vapenutveckling fortgår och ökar
vår sårbarhet och osäkerhet. Rapporten visar också att stormakternas
militär- och kärnvapenstrategier i dag innesluter Sverige och hela det
nordiska området på ett helt annat sätt än tidigare. Främmande makter
respekterar inte vårt lands gränser. Gränskränkningarna har blivit allt
vanligare och allt allvarligare. Kommissionens rapport visar också att det
säkerhetspolitiska läget i Norden försämrats och understryker ytterligare hur
angeläget det är att dra Norden ut ur stormakternas militär- och kärnvapenstrategier.

Vårt parti har inte deltagit i kommissionens arbete. Trots många
frågetecken i rapporten menar vi efter att ha tagit del av ytterligare
information från regeringen att det finns — och fanns — fog för regeringens
skarpa protestnot till den sovjetiska regeringen.
Herr talman! Samtidigt finns det anledning att varna dem som försöker
använda denna allvarliga fråga för partipolitiska vinningar, för att slå sönder
enigheten och urholka den svenska neutralitetspolitiken och alliansfria
politiken, eller för att försöka slå mot fredsrörelsen.
Vilka slutsatser skall vi då dra av det skärpta världsläget, av stormaktsmotsättningarna,
 av de fortsatta militära rustningarna och kärnvapenupprustningen,
 av det försämrade säkerhetspolitiska läget i Norden och av
ubåtskommissionens rapport?
Nu som alltid finns det de som i första hand ropar efter höjda militäranslag,
nya miljoner och nya vapen. Militären försöker utnyttja och har redan
utnyttjat människors naturliga oro och kräver 4 miljarder kronor i ökade
militäranslag fram till 1989 — kanske också för att slippa en debatt om det
faktum att inte minst militärens eget agerande bidrog till misslyckandet i
Hårsfjärden. Kommissionens rapport medger att vårt lands kustförsvar och
gränsskydd försvagats under många år. Men rapporten visar också att antalet
kränkningar av svenska farvatten kontinuerligt ökat sedan 1960-talet, något
som knappast kan ha undgått militären och ansvariga politiker. Ändå
försvagade man år efter år kustförsvarets gränsskydd — inte ens 1982 års
försvarsbeslut innebar någon förändring. Vi hade förslag från vårt parti om
att stärka gränsskyddet.
Varför har kustförsvarets gränsskydd försvagats? Jo, bl. a. därför att man
då som nu har en övertro på flygets betydelse och därför genomdrev ett
miljardslukande flygplansprojekt, som slukade resurser från andra områden.
Då var det Viggen — i dag är det JAS. Därför är det en felsyn om man tror att
bara ökade militäranslag skulle lösa alla problem och öka vår säkerhet.
Det förändrade säkerhetspolitiska läget i Norden ställer nya krav på vårt
lands försvars- och fredspolitik. Vårt lands militära försvar, som är en dyr
Nr 132
Torsdagen den
28 april 1983
Totalförsvaret
47
 
 
 
Nr 132
Torsdagen den
28 april 1983
Totalförsvaret
48
stormaktskopia, måste radikalt förändras. Inom totalförsvarets ramar måste
resurser omfördelas — mer måste satsas på civilförsvar och ekonomiskt
försvar. Kustförsvarets gränsskydd måste få ökade resurser.
Men vi måste arbeta på olika plan. Vi måste arbeta för en levande
skärgård. Merparten av alla observationer av främmande ubåtar görs av
skärgårdsbefolkningen, och därför är också en levande skärgård ett viktigt
inslag i vårt lands säkerhetssystem.
1982 års försvarspolitiska beslut utformades dock efter samma gamla linje
som tidigare. Det har samma övertro på flygets betydelse och innehåller ett
nytt miljardslukande stridsflygplan. Detta trots att erfarenheterna av
Viggenprojektet och dess negativa konsekvenser för hela totalförsvaret
borde ha stämt till eftertanke. Men uppenbarligen har militären och flertalet
politiker i det här huset ännu inte dragit den slutsatsen. Hur går det annars att
förklara att man nu är i färd med att upprepa samma misstag som
tidigare?
För ett år sedan var det de borgerliga partierna som genomdrev
JAS-beslutet, mot våra och socialdemokraternas protester. Socialdemokraterna
 sade då att beslutet skulle omprövas efter en valseger. Säkert trodde
nog också många socialdemokratiska väljare att deras röster var en röst mot
JAS. I dag vet de bättre.
I dag är vårt parti ensamt om att gå emot JAS-projektet. Vårt parti ingår
tillsammans med andra i den starka opinion som finns emot JAS. Hela
fredsrörelsen, det socialdemokratiska ungdomsförbundet, det socialdemokratiska
 kvinnoförbundet och den socialdemokratiska broderskapsrörelsen
har deltagit i opinionskampen mot JAS. De är också representerade här i
riksdagen men har inte vunnit gehör inom sitt eget parti, som kommer att
tillsammans med de borgerliga genomdriva JAS-beslutet.
Varför säger då vårt parti nej till JAS-planet? För det första därför att det
för många år framöver binder oss vid dagens otidsenliga försvarssystem med
ett miljardslukande flygplansprojekt, som inskränker vår förmåga att vidta
förändringar och som riskerar att sluka resurser från andra angelägna
områden — som t. ex. ubåtsbekämpning — såsom skedde under det tidigare
Viggenprojektet.
För det andra säger vi nej därför att JAS-projektet är en mycket äventyrlig
ekonomisk affär. På mindre än ett år — utan att ett enda plan byggts — har
projektet redan sprängt kostnadsramarna. När man väl dragit i gång ett
sådant här projekt är det svårt att hoppa av.
Det kan och kommer förmodligen att uppstå situationer där angelägna
försvarssatsningar inte kan genomföras eller skjuts på framtiden därför att
JAS-projektet kostar så mycket och tar så stora resurser av militäranslagen i
anspråk. På samma sätt kan man faktiskt påstå att JAS-planet redan i dag tar
resurser från civila ändamål. Man säger från regeringens sida i andra
sammanhang att man saknar resurser t. ex. när det gäller att avskaffa de
lärarlösa lektionerna, att sänka matpriser och hyror, ja, t. o. m. att kunna
bekämpa arbetslösheten på det sätt som man helst skulle välja.
Svenska freds- och skiljedomsföreningen har gjort en sammanställning
 
 
 
 
som visar hur mycket annat man kunde få för JAS-miljarderna. Att t. ex.
hålla i gång Svappavaaragruvan i två år motsvarar knappt ett JAS-plan. Att
ta bort de lärarlösa lektionerna motsvarar ett halvt JAS-plan. Att höja
barnbidraget med 450 kr. per barn och år motsvarar fyra JAS-plan.
Uppräkningen kunde fortsätta.
När vi föreslår långsiktiga och mångåriga program för att skapa nya,
varaktiga arbeten — både inom industrin och inom den gemensamma sektorn
—får  vi ofta höra hur omöjligt detta är, av både tidsmässiga och ekonomiska
skäl.
Men när det gäller JAS-projektet finns det inga sådana förbehåll. Här
satsar man i ett enda beslut mer pengar än man någonsin satsat i ett och
samma beslut i kampen mot arbetslösheten. Ändå skapar JAS-planet inga
nya, varaktiga arbeten.
För det tredje säger vi nej till JAS-planet, därför att det knyter oss allt
närmare USA och NATO. Viktiga delar till planet kommer från USA.
Sverige skall vidare leverera delar till USA, och vi vet inte var och hur dessa
kommer att användas.
Detta strider enligt vår mening inte bara mot den traditionella neutralitets-
och fredspolitiken utan också mot våra bestämmelser för vapenexport.
Dessa tre skäl, menar vi, är vart och ett för sig tillräckligt starkt för att
kunna stoppa JAS-projektet. De tre skälen tillsammans och den breda
opinion som finns inte minst inom socialdemokratin och fackföreningsrörelsen
 borde definitivt kunna medverka till att JAS stoppas.
1982 års försvarsbeslut och JAS-förslaget bygger på en otidsenlig
uppfattning om försvarets organisation. Man har inte tagit hänsyn till det
radikalt förändrade säkerhetspolitiska mönstret i Norden och Europa i
dag.
Det innebär att det svenska försvaret också i fortsättningen blir en
stormaktskopia, och därmed får vi inte det försvar och den säkerhet som vi
borde ha. Vi blir tvärtom sårbara. Vår säkerhet och vår förmåga att skydda
vårt land och folk undergrävs.
Sverige har i dag internationellt sett ett gott anseende — och det med rätta —
tack vare vårt lands solidaritet med förtryckta länder och folk, vårt lands
engagemang när det gäller fred och nedrustning i FN och i andra
sammanhang. Trovärdigheten i fråga om våra nedrustningsinitiativ och
styrkan i vår kritik av andra länders rustningar blir ju inte starkare efter ett
svenskt beslut om att spendera miljarder på ett nytt stridsflygplan.
Om några timmar kommer en majoritet inom den socialdemokratiska
gruppen att tillsammans med de tre borgerliga partierna gå emot en stark
opinion och genomdriva JAS-beslutet här i kammaren. På kort sikt vinner
man alltså den striden. Men de som tror, eller hoppas på, att de därmed också
besegrar och knäcker fredsrörelsen misstar sig grundligt.
Vi inser betydelsen av vårt arbete, av att fredsrörelsens arbete måste
skärpas — kampen för fred och nedrustning kommer att gå vidare. Det är vi
som på längre sikt kommer att framstå som vinnare. Vilka framtidsperspektiv
 skulle annars möta oss?
4 Riksdagens protokoll 1982/83:132-133
Nr 132
Torsdagen den
28 april 1983
Totalförsvaret
49
 
 
 
 
 
Nr 132
Torsdagen den
28 april 1983
Totalförsvaret
50
Inom fredsrörelsen kommer man att öka sina ansträngningar. Man
kommer att fortsätta sitt arbete för att få bort Sverige och Norden från
stormakternas militär- och kärnvapenstrategier, för att göra Norden till en
kärnvapenfri zon och för att få bort alla kärnvapen från Europa och i övrigt
från hela världen, i syfte att på sikt upplösa militärpakterna.
Vi kommer att fortsätta kampen för en global nedrustning, ett svenskt
nedrustningsprogram och ett förändrat svenskt totalförsvar — för fred och
säkerhet. I dessa dagar — när all uppmärksamhet är koncentrerad till
ubåtskommissionens avslöjande rapport och när olika kretsar försöker skapa
opinion för ökade svenska rustningar — finns det anledning att varna för och
protestera emot dem som, både i och utanför det här huset, försöker piska
upp en ny, kall krigsstämning i vårt land.
De som agerar på det sättet skadar i grunden vårt lands säkerhetsintressen,
och de bidrar på inget sätt till att vi får en seriös debatt om dessa viktiga
frågor.
I detta anförande instämde Tommy Franzén, Eva Hjelmström, Margé
Ingvardsson, Tore Claeson, Inga Lantz, Oswald Söderqvist, Nils Berndtson,
Jörn Svensson, Alexander Chrisopoulos, Marie-Ann Johansson, Sonia
Thomasson, Per Israelsson, Hans Petersson i Hallstahammar, Birgitta Budd,
Bertil Måbrink, Sven Henricsson, Paul Lestander och John Andersson (alla
vpk).
Med anledning av att åhörare kastade ned flygblad i plenisalen yttrade
Anf. 54 TALMANNEN:
Jag har redan varnat åhörarna på läktaren.
Anf. 55 Försvarsminister ANDERS THUNBORG:
Herr talman! Dagens försvarsdebatt äger rum mot en mörk bakgrund.
Det internationella läget är spänt. Förhållandet mellan stormakterna har
gradvis försämrats. Det är i och för sig glädjande att man åter börjat
förhandla om strategiska och eurostrategiska vapen. Men möjligheterna att
få till stånd avspänning och en balanserad internationell nedrustning är långt
ifrån ljusa. Vi i Sverige får dock inte förtröttas i våra ansträngningar att
uppnå avspänning, rustningskontroll och nedrustning.
För Sveriges del har ubåtskommissionen lagt fast att svenskt territorium
har utsatts för en rad grova och systematiska kränkningar av utländska
ubåtar. Kränkningarna har berört vitala skärgårdsområden och militära
installationer.
I den svenska regeringens protest till Sovjetunionens regering framhålls
med skärpa att kränkningarna utgör ett allvarligt brott mot folkrättsliga
regler, vilkas upprätthållande är en förpliktelse och ett gemensamt intresse
för alla stater. Den svenska regeringens strävan är att upprätthålla lugnet och
stabiliteten i norra Europa. Regeringen utgår ifrån att alla berörda stater
 
 
omfattar denna målsättning och avstår från åtgärder som står i strid
därmed.
Vi hoppas att det budskapet når fram.
Det är vår skyldighet och vår bestämda föresats att med alla de medel som
vi har till vårt förfogande hävda Sveriges territoriella integritet.
Regeringen har redan tidigare beslutat om en skärpning av reglerna för
ingripanden mot kränkningar. Främmande ubåtar som påträffas i undervattensläge
 i svenskt inre vatten kommer i fortsättningen att tvingas upp till ytan
för identifiering. Om så bedöms nödvändigt skall vapenmakt tillgripas utan
föregående varning. Felbedömningar av våra avsikter kan därför i framtiden
komma att visa sig mycket kostsamma för den som planerar ovälkomna
besök i våra farvatten.
Herr talman! Det är en utomordentlig styrka att frågor som berör
nationens säkerhet kan avgöras under bred politisk och folklig uppslutning.
Ingen kan sålunda tvivla på vår nationella sammanhållning. Den breda
åsiktsgemenskapen gäller också de grundläggande principerna för Sveriges
utrikes- och neutralitetspolitik, såsom de kommit till uttryck i uppslutningen
kring den svenska noten för två dagar sedan och i uppslutningen kring de
säkerhetspolitiska bedömningarna i samband med 1982 års försvarsbeslut.
Grunden för vår säkerhetspolitik är alliansfriheten i fred, syftande till
neutralitet i krig. Det är en politik som har sin rot i våra historiska
erfarenheter och i vårt geografiska och strategiska läge. Det är en politik som
vi själva valt och vars innehåll vi själva bestämmer.
Vi står orubbligt fast vid den svenska neutralitetspolitiken. Vår politik
måste utformas så att den inte skapar vare sig misstro eller förväntningar.
Allra minst får den ge grund för misstanken att svenskt territorium i en
konflikt kan komma att användas av en annan stat.
Den svenska neutralitetspolitiken kräver en fast och konsekvent utrikespolitik
 och självständighet i våra bedömningar av omvärlden.
Men det räcker inte med vilja. Neutralitet och alliansfrihet får inte bli
tomma ord.
Det råder därför en bred enighet om att ett efter våra förhållanden starkt
och allsidigt sammansatt försvar är ett viktigt stöd till utrikespolitiken.
Omvärlden måste tro inte bara på vår vilja utan också på vår förmåga att i
handling hävda vår neutralitet, värna vårt territorium och avvisa kränkningar.
 Ubåtsskyddskommissionens rapport visar på en allvarlig lucka i vår
försvarsförmåga, och den luckan måste nu täppas till.
Ett starkt och allsidigt sammansatt försvar, byggt på den allmänna
värnplikten, kräver betydande uppoffringar av det svenska folket. Även om
försvarets relativa andel av våra samlade resurser — av vår bruttonationalprodukt
 — och av statsbudgeten sjunkit avsevärt sedan 1960-talet, så kan
bördan kännas tung, inte minst i tider av ekonomisk snålblåst. Men denna
uppoffring är i sig ett uttryck för beslutsamheten att fullfölja den utstakade
säkerhetspolitiken. Även det förhållandet att vi själva i stort utvecklar och
anskaffar vår försvarsmateriel är en viktig tillgång och en signal till
omvärlden. Därtill kommer att försvarsmaterielen skall kunna utnyttjas och
Nr 132
Torsdagen den
28 april 1983
Totalförsvaret
51
 
 
 
 
Nr 132
Torsdagen den
28 april 1983
Totalförsvaret
52
underhållas inom landet. Vi understryker därmed i praktisk handling att vi
inte i något läge kommer att söka stöd hos andra stater.
Riksdagen skall i dag ta ställning till regeringens förslag om fortsatt
utveckling av JAS-systemet. Det rådde i 1982 års försvarsbeslut full enighet
om det svenska luftförsvarets betydelse och om att Viggen-systemet behöver
ersättas med ett nytt system med början under 1990-talet.
Ur rent militär synpunkt räcker det om vi fattar beslut om ett nytt
flygplanssystem 1987/88. Men då skall vi ha klart för oss en sak: vid den
tidpunkten kommer det inte längre att finnas någon svensk utvecklingskapacitet.
 Då blir man tvungen att köpa ett plan utifrån, antingen i dess helhet
eller som licenstillverkning. Det finns ingenting som säger att ett sådant
alternativ blir billigare. Däremot medför ett utländskt alternativ att vi
förlorar kompetens och ökar vårt beroende av utlandet.
Regeringens beslut i JAS-frågan bygger på bedömningen att både JAS och
den allmänna värnplikten ryms inom den ekonomiska ram för försvaret som
angetts i årets budgetproposition.
Herr talman! Samtidigt anser jag att det är nödvändigt att försvaret också
är med och bär sin del av de besparingar som är nödvändiga för att sanera den
svenska ekonomin. Om vi inte kan uppnå samhällsekonomisk balans kan vi
till slut hamna i en beroendesituation, i förhållande till långivare och andra,
som i sig kan äventyra vår oberoende politik. 1982 års försvarsbeslut, med
den inriktning som anges i regeringens budgetproposition, ligger fast.
Regeringen ställer sig bakom ubåtsskyddskommissionens förslag till
åtgärder för att förstärka ubåtsskyddet. Förslagen är väl motiverade och
kommer att genomföras så snart som det är praktiskt möjligt.
Jag kommer inom kort att föreslå regeringen att överbefälhavaren ges
anvisningar om att kommissionens förslag skall ligga till grund för den nu
pågående försvarsplaneringen, dvs. för perioden 1984/85-1988/89.
Jag vill särskilt framhålla vikten av att alla berörda myndigheter inom
försvaret nu prioriterar åtgärder för att snabbt förbättra ubåtsskyddet. Vissa
ytterligare omprioriteringar enligt kommissionens förslag bör kunna ske
redan nu.
I det budgetförslag för försvaret som riksdagen nu skall ta ställning till
anmäls att regeringen avser att innehålla 100 milj. kr. av de prisregleringsmedel
 som skulle ha tilldelats försvaret. Detta förslag är ett led i de allmänna
besparingssträvandena.
Ubåtsskyddskommissionens militäre expert, Bror Stefenson, inkom i går
till regeringen med sina synpunkter vad gåller finansieringen av kommissionens
 förslag. Stefenson betonar att denna reduktion av tillgängliga medel —
tillsammans med devalvering, höjd dollarkurs och högre moms - lett till en
mycket besvärlig planeringssituation. Likviditeten kommer inom en nära
framtid att bli hårt ansträngd. Försvarsstabschefen anser att den aviserade
reduktionen med 100 milj. kr. av prisregleringsmedel inte bör verkställas.
Beslut om medlen för prisreglering kommer att fattas i juni månad, således
inom två månaders tid. Regeringen kommer nu att göra en analys av
planerings- och likviditetsläget inom försvaret, bl. a. av hur prisreglerings-
 
 
 
 
medlen bör disponeras. Regeringen kommer därvid att särskilt beakta hur
likviditetssituationen påverkar möjligheterna att genomföra kommissionens
förslag.
I en demokrati är det naturligt att det råder delade meningar om detaljerna
och avvägningarna när det gäller försvarets innehåll liksom naturligtvis den
exakta storleken på försvarsanslagen. Men i dessa dagar känns det särskilt
tillfredsställande att kunna konstatera att de olika förslag som riksdagen i dag
har att ta ställning till avspeglar åsiktsskillnader som trots allt är marginella.

Det är en utomordentlig styrka för den svenska försvarspolitiken.
Under detta anförande övertog andre vice talmannen ledningen av
kammarens förhandlingar.
Anf. 56 LARS WERNER (vpk) replik:
Herr talman! Försvarsministern säger att det går att utan större problem
vänta med ett beslut i flygplansfrågan fram till 1987. Det är samma argument
och samma diskussion som i Stockholms arbetarekommun för några dagar
sedan.
Han säger samtidigt att problemet då är att vi måste köpa eller
licenstillverka ett utländskt plan. Just detta är inget obestritt påstående, och
det är litet anmärkningsvärt att man också säger att det inte skulle vara bra
för vårt lands oberoende och neutralitet. Samtidigt sägs ju att viktiga delar av
JAS-planet kommer från andra länder, främst USA, något som även i detta
fall rimligen borde vara ett giltigt argument mot JAS-planet.
Argumentet blir ännu märkligare när regeringen samtidigt medger att
detta blir det sista svenska stridsflygplanet. Inte kan väl det betyda att vi
kommer att ompröva eller urholka vårt oberoende eller vår neutralitetspolitik?
 Jag tycker inte att det argumentet är särskilt bra. Det är ett något
konstruerat och ansträngt argument.
Vid andra tillfällen har man anfört sysselsättningsskäl. Jag skall då bara be
att få citera vad Olof Palme sade inför förra årets försvarspolitiska beslut och
i debatten om JAS-planet:
”Det har gjorts många beräkningar, och i en sådan vägs en miljard satsad
på militärutgifter mot en en miljard satsad på andra ändamål. Om man satsar
miljarden på sjukvård eller utbildning finner man att sysselsättningseffekten
blir mycket större än om man satsar miljarden på militärutgifter.”
Det påståendet står sig än i dag.
Försvarsministern kan inte vara omedveten om att det finns en stark
opinion mot JAS-projektet. Det är inte bara vårt parti och en grupp enskilda
socialdemokrater här i riksdagen som säger nej till JAS-planet. Det finns en
bred opinion inom socialdemokratin, inom ungdomsförbundet, inom
kvinnoförbundet, inom broderskapsrörelsen och hela den svenska fredsrörelsen,
 som jag tidigare refererade till.
Vad skall t. ex. de arbetslösa eller lågavlönade barnfamiljer som brottas
med matprishöjningar och höjda hyror tro, när de får höra att det inte finns
Nr 132
Torsdagen den
28 april 1983
Totalförsvaret
53
 
 
 
 
Nr 132
Torsdagen den
28 april 1983
Totalförsvaret
54
pengar att försvara dem mot arbetslöshet och ekonomisk kris samtidigt som
regeringen är beredd att satsa nästan 30 miljarder kronor på ett nytt militärt
stridsflygplan, trots att vi redan har ett modernt flygvapen? Med all rätt står
många människor frågande inför detta.
Det finns inga starka militära skäl för att i dag skaffa detta stridsflygplan.
Viggenplanet kommer att kunna leva upp till de krav som ställs fram till år
2000. JAS-projektet har forcerats, inte av militärpolitiska eller säkerhetspolitiska
 skäl utan främst av andra skäl, såsom krav från militärindustrins
sida.
Anf. 57 GÖTHE KNUTSON (m):
Herr talman! I denna ärendebehandling ingår också det ekonomiska
försvaret. Det utgör en viktig del av vårt totalförsvar. Det gäller försörjningsberedskapen,
 tryggandet av livsviktiga varor och produktion åt vårt folk
i en avspärrningssituation eller krig.
Beredskapslagringen av importerade insatsvaror har hittills varit den
dominerande beredskapsåtgärden. Självfallet är det fortfarande nödvändigt
att lagra vissa viktiga råvaror, särskilt olja. Lagring är emellertid dyr och
binder kapital. Samhällets ökade svåröverskådlighet och större importberoende
 även i fråga om halvfabrikat och komponenter medför också att andra
metoder än lagring måste sökas för att upprätthålla en god försörjningsberedskap.

Det kan därför i vissa fall vara nödvändigt att lämna finansiellt stöd till
sådan beredskapsviktig industri som har svårt att hävda sig i en internationell
konkurrens. Den typen av stöd bör dock begränsas och får inte komma i
konflikt med t. ex. våra internationella åtaganden. Sådant stöd skall
självfallet vara motiverat endast av beredskapsskäl.
Beredskapsåtgärderna inom ekonomiskt försvar bör så långt möjligt syfta
till att förbereda framställning av — och övergång i kristider till — inhemska
substitut för importerade varor. Detta arbete bör ske med utgångspunkt i att
standard och kvalitetskrav i kristider måste kunna sänkas betydligt.
Oljelagring ingår givetvis som en viktig del av försörjningsberedskapen. I
försvarsutskottets betänkande nr 10 behandlas dessa anslag. Där har vi
moderater i motionen 1796 också tagit hänsyn till den starkt sjunkande
oljekonsumtionen i vårt land under de senaste åren. Detta faktum — att
oljekonsumtionen minskar — bör leda till att vi kan minska lagringen eller
åtminstone lagringstakten. Regeringen har rättat sig efter detta och föreslår i
propositionen att oljeinköpen för kommande budgetår minskas med 300 000
kubikmeter i det tidigare uppsatta programmet, som nu stannar vid 600 000
kubikmeter.
Vi moderater finner det motiverat att något korrigera den av regeringen
och utskottsmajoriteten föreslagna anslagssumman för oljeinköp — detta dels
med hänsyn till det statsfinansiella läget, dels med tanke på det sjunkande
behovet och oljelagringskommitténs väntade rapport. En prutning med 100
milj. kr. är på sin plats, och vi föreslår därför i vår reservation till betänkande
nr 10 ett reservationsanslag på 994 985 000 kr. Kan vi för denna summa köpa
 
 
in och lagra 600 000 kubikmeter olja, är det bra. Och mycket talar för att
anslaget räcker, eftersom världsmarknadspriserna på olja har sjunkit, sedan
regeringen gjorde sin kostnadsberäkning.
Jag yrkar bifall till reservationen i försvarsutskottets betänkande nr 10.
Herr talman! Allt område innanför den svenska territorialvattengränsen
tillhör Sverige på samma sätt som all mark, alla berg, skogar, sjöar och
vattendrag innanför Sveriges gränser är suveränt svenskt område. Detta är
den svenska nationens hemvist. Här gäller svenska lagar. Här lever vårt folk i
demokratisk frihet. Detta är vårt land, vårt Sverige.
Det råder total enighet mellan våra demokratiska partier om att detta land
skall försvaras. Vi slår vakt om vår frihet, vårt nationella oberoende och vår
suveränitet som nation. Men vi utgör inte något hot mot någon. Vi vill ingen
annan nation något ont. Vi uppträder inte provokativt eller aggressivt mot
annat land. Ännu mindre kan vi tänka oss att inleda fientliga handlingar och
militära angrepp på en annan nation. Sverige är med andra ord en fredligt
sinnad nation. I högsta grad. Och vi försöker på olika sätt bidra till en fredlig
samexistens i vår värld.
Mot denna bakgrund är det desto mera provokativt och kränkande att den
store grannen på andra sidan Östersjön, Sovjetunionen, systematiskt och i
stor omfattning bedriver militär verksamhet i våra svenska territoriella
vatten. Det som nu klarlagts av ubåtskommissionen är något så allvarligt som
avsiktliga och självfallet olagliga utforskningar av det svenska sjöterritoriet.

Ubåtskommissionens rapport torde vara en obehaglig erinran till dem som
trott på Sovjetmaktens uppriktighet bakom allt dess tal om fredlig samverkan
och samexistens. Den som aningslöst svalt den kommunistiska fredspropagandan
 och sagt sig att Sverige inte varit eller är utsatt för något hot från öst,
även denne svensk måste i dag ha förstått att det brister i överensstämmelse
mellan Sovjetmaktens tal och handling. Sovjets fredspropaganda är —
antingen den uttalas på gator och torg eller från denna talarstol — ett otäckt
hyckleri.
Det borde i dag stå klart för alla och envar i vårt land att Sverige ständigt är
utsatt för hot. När sovjetiska ubåtsbesättningar opererar inne på svenskt
vatten och på svensk sjöbotten i våra skärgårdar, där det råder militära
skyddsbestämmelser, är det med vissa givna uppdrag. Man utforskar och
kartlägger, man övar sig och man förbereder.
Vad man förbereder är inte svårt att förstå.
I princip är det ingen skillnad om en främmande makt bedriver sådan
militär verksamhet i vårt sjöterritorium eller om man bedriver den på våra
landområden. Men kanske skulle det ha varit ännu mer uppskakande för oss
svenskar, om vi funnit att sovjetiska kompanier befunnit sig inne i den
sörmländska eller blekingska eller värmländska terrängen.
Kränkningarna av vårt territorium och brotten mot folkrätten är emellertid
 inte mindre, när de begås av ubåtar som döljer sig i skärgårdsfjärdar, än
om det vore exempelvis ett sovjetiskt arméförband som landsattes i svensk
terräng. Men jag misstänker, herr talman, att chocken för den svenska
Nr 132
Torsdagen den
28 april 1983
Totalförsvaret
3
 
 
 
Nr 132
Torsdagen den
28 april 1983
Totalförsvaret
56
allmänheten skulle ha varit ännu större, om man funnit ryska soldater på
svensk jord, än när den sovjetiska ubåten U 137 upptäcktes på ett grund i
Karlskrona skärgård eller när vi nu fått klart för oss att Sovjet-ubåtar
opererat inne vid vår marinbas på Muskö och kanske t. o. m. ända inne på
Stockholms ström.
Vad jag vill ha sagt med detta är att vissa delar av den svenska allmänheten
kanske trots allt ännu inte förstått hela vidden av det allvarliga som dessa
många ubåtskränkningar innebär. Och dess värre förefaller det som om vissa
företrädare för regeringen inte vill inse vad som nu krävs. Den intervju med
statsministern som socialdemokratiska Aftonbladet i går, onsdag, återgav är,
tycker jag, något oroväckande. Statsministern, som talat ytterligt resolut i
klarspråk gentemot Sovjet och dess kränkningar mot oss, dess fruktansvärda
tilltag, säger sig dock inte vilja ge marinen nödvändiga pengar utanför
försvarsramen. De minst 250 milj. kr. som krävs, utöver vad som anslagits
för ubåtsjakt och spaning under nu löpande femårsperiod, skall enligt
statsministern hämtas inom den begränsade anslagsram som föreligger.
Jag är övertygad om att inte bara vi moderater utan också en större del av
svenska folket ser denna snålhet som orimlig och direkt farlig för vår
säkerhetspolitik. Alla medborgare borde vara klara över att försvarets
anslagsramar redan i fjolårets beslut var hårt pressade. Vi moderater ville
öka ramen med ca 300 milj. kr. för vart och ett av de fem åren. I en sådan ram
skulle ökade resurser till ubåtsjakten inrymmas. Men den socialdemokratiska
 regeringen stod inte ens fast vid den begränsade ramen i fjolårets
femårsbeslut. Regeringen har redan ryckt undan 100 milj. kr. av årets anslag
och prutar nu ytterligare ca 200 miljoner för det kommande budgetåret.
Detta medför svårigheter inte bara för försvarsplaneringen. Det leder i
praktiken till att vi minskar slagkraften på flera avsnitt i vårt försvar. Så
kommer t. ex. en jaktdivision att försvinna, och en rad angelägna åtgärder
som skulle hålla vårt försvar intakt kan inte genomföras. I den moderata
försvarsmotionen 726 till årets riksdag, som återkommer i flera av våra
reservationer till det betänkande vi nu diskuterar, hävdar vi nödvändigheten
av åtminstone ett fasthållande av fjolårets försvarsbeslut och redovisar punkt
för punkt vårt alternativ till de socialdemokratiska nedskärningarna.
Jag ber, herr talman, att nu få yrka bifall till samtliga dessa reservationer
som vi moderater i försvarsutskottet undertecknat.
Anf. 58 ANDERS SVÄRD (c):
Herr talman! Till försvarsutskottets betänkande 1982/83:9 är bl. a. fogat
en reservation där Gunnar Björk i Gävle och jag yrkar på tilläggsdirektiv till
sårbarhetskommittén. Vi anser att sårbarhetskommittén bör få uppgiften att
också beakta de sociala aspekterna på datoriseringen. Men vi vill också
understryka vikten av att kommittén verkligen fullföljer sitt uppdrag inom
den angivna tidsramen.
Vårt samhälles sårbarhet har minskat och minskar fortfarande på många
områden genom teknisk och annan utveckling. Men ofta uppstår ny
 
 
 
 
sårbarhet, och det är inte alltid som vi är medvetna om detta förrän
problemen visar sig i praktiken. Centralisering leder ibland till effektivitet
och låga produktionskostnader, men samtidigt kan vi få en sårbarhetsökning
genom att — för att ta bara ett exempel — många fler blir utan bröd om
el-leveranserna till regionens enda bageri inte fungerar än om vi har många
lokala små bagerier. En stor anläggning är lättare att slå ut än många
små.
På datateknikens område är förhållandet detsamma. Om man har en
central anläggning för lönerutiner innebär det, vid allvarliga driftstörningar,
att hundratusentals människor kan bli utan lön i rätt tid i stället för att som
tidigare, om löneuträknaren blev sjuk, en arbetskamrat ordnade upp det
hela. I dag är detta nästan otänkbart genom en långtgående specialisering
och centralisering.”
Dessa exempel talar om direkta och avläsbara effekter på vår sårbarhet
vilka är negativa och alltför ofta ej kalkylerade följder av ”effektivisering” —
”kostnadsminskning” — och när det t. ex. gäller löner ”bättre uppföljningsrutiner”.
 Vi gör ofta alltför kortsiktiga kalkyler.
Centrala datoranläggningar som fullgör viktiga funktioner i olika processer
 är lätta att slå ut — just genom koncentrationen till en punkt. Vad innebär
dessa förhållanden för vår sårbarhet? Vilken osäkerhet skapar detta hos
människor inför våra möjligheter att klara oss som nation i ofredstider?
Men även på det sociala området måste man räkna med effekter av
genomgripande förändringar i vårt samhälle. Inte minst gäller detta
förändringar just genom datoriseringen. Människan som individ kan lätt
försvinna i de alltmer sofistikerade systemen.
Vi bör fråga oss: Hur går det med solidaritet och identifikation med ett
samhälle som blir alltmer svåröverskådligt? Kan den positiva sociala
kontrollen — som är så viktig — överleva i ett samhälle där kontrollsystem via
samkörda dataregister känns skrämmande?
Men vi bör också ställa oss frågor av följande karaktär: Vilka möjligheter
till påverkan i negativ riktning ges genom datoriseringen? Spridning av
felaktig information till utvalda grupper kan t. ex. lätt skapa oreda.
Selektiv propaganda och riktad information kan lätt göras till effektiva
medel för att skapa oro och misstänksamhet mellan månniskor. Möjligheten
till urval av informationsmottagare och motstridiga uppgifter till grupper som
i övrigt normalt har samma bakgrund för ställningstagande leder till
osäkerhet.
Identifikationen och samhörigheten med samhället och med medmänniskor
 sätts på prov —inte  minst i kristider. Ett alltför ”avmänskligat” samhälle
är säkert sårbarare i ovannämnda situationer än ett samhälle där individen
förstår och kan påverka vad som händer.
Herr talman! Våra kunskaper om dessa frågor behöver ökas — inte minst
bör vi fundera mer om de sociala sårbarhetsfaktorerna på grund av
datoriseringen. Det räcker inte alltid med ekonomiska kalkyler — de är
vanligtvis eller åtminstone ganske ofta alltför kortsiktiga.
Från centerns sida anser vi alltså dessa frågor så väsentliga att vi genom
Nr 132
Torsdagen den
28 april 1983
Totalförsvaret
57
 
 
Nr 132
Torsdagen den
28 april 1983
Totalförsvaret
58
tilläggsdirektiv till sårbarhetskommittén även vill få de sociala effekterna av
datoriseringen belysta. Därför, herr talman, yrkar jag bifall till reservation 1
vid försvarsutskottets betänkande 9.
Herr talman! Jag vill också ta upp ytterligare en fråga, i anledning av vad
som sägs i ett särskilt yttrande av folkpartisten Eric Hägelmark. Han skriver:
”Det är helt klart att arméns fredsorganisation har en överkapacitet som drar
stora kostnader i förhållande till den krigsorganisation den skall utbilda och
organisera. Här finns enligt mitt förmenande möjligheter till rationaliseringar.”

Här är det verkligen på sin plats med ett klarläggande. Är det I 3 i Örebro
som skall läggas ner, eller är det I 13 i Falun? Några andra förberedda
nedläggningar finns såvitt jag vet inte. För min del vill jag klart deklarera att
1982 års försvarspolitiska beslut skall följas. Där togs ju ställning till
fredsorganisationen.
I fråga om I 3, som jag av naturliga skäl bäst känner till, måste jag säga att
det är ganska märkligt att nedläggningstankar över huvud taget har varit
aktuella, inte minst med hänsyn till den rekryteringsbas i närområdet som är
ett faktum när det gäller I 3. Vidare utgör Örebroregionens strategiska
försvarspolitiska läge ett tillräckligt skäl i och för sig för att bevara I 3.
Herr talman! Jag vill alltså för min del slå fast att det är viktigt att 1982 års
försvarsbeslut skall äga tillämpning i vad avser fredsorganisationen. Det vore
naturligtvis skönt att veta att också övriga partiers företrädare, inte minst
folkpartiets, ställer upp bakom detta ställningstagande.
 
Anf. 59 PER PETERSSON (m) replik:
Herr talman! Anders Svärd har ju varit borta från försvarsutskottets arbete
ett tag den här våren, och det kan vara skälet till att han inte har haft
möjlighet att sätta sig in i vad utskottet har sagt i fråga om samhällets
sårbarhet vad gäller datorer och datasystem.
På s. 9 i försvarsutskottets betänkande har vi tagit upp just denna fråga,
och efter grundlig genomgång har vi också funnit att de frågor som Anders
Svärd talar för kan sårbarhetsberedningen behandla utan att man ger några
tilläggsdirektiv. Beredningen beräknas lämna sitt slutbetänkande redan
första halvåret 1984.
Anf. 60 ANDERS SVÄRD (c) replik:
Herr talman! Vi betraktar emellertid de här frågorna som så pass viktiga
att vi vill ha ett uttalande av både utskottet och kammaren, så att det inte är
beroende av kommitténs goda vilja om frågorna blir belysta. Detta är för
viktigt för att man skall chansa på att de kommer upp. Vi vill ha detta klart
utsagt av riksdagen. Det är skälet till vår reservation.
Anf. 61 ERIC HÄGELMARK (fp) replik:
Herr talman! Jag vill bara säga till Anders Svärd att jag inte på något ställe,
efter vad jag vet, har yrkat på att några förband skall läggas ner.
Däremot har jag sagt att arméns fredsorganisation har en överkapacitet
 
 
och att det inom organisationen finns möjlighet till rationaliseringar. Det är
sådana rationaliseringar som jag nästan förutsätter att regeringen på ett eller
annat sätt tar itu med. Det finns möjligheter att rationalisera på många olika
områden.
Härigenom finns kanske också möjligheter att försöka få en fredsorganisation
 som mera passar ihop med den krigsorganisation som armén har.
Jag har i detta skede inte på något sätt yrkat att några förband skall läggas
ned. Inför försvarsbeslutet 1982 fanns I 3 och K 1 här i Stockholm medi ÖB:s
planering när det gällde nedläggningar, men de togs bort ur denna planering.
Jag har inte någonstans föreslagit att de skall ingå i en planering som ÖB
eventuellt vidtar för ytterligare besparingar.
Anf. 62 ANDERS SVÄRD (c) replik:
Herr talman! I Eric Hägelmarks särskilda yttrande står det faktiskt: ”Det
är helt klart att arméns fredsorganisation har en överkapacitet som drar stora
kostnader i förhållande till den krigsorganisation den skall utbilda och
organisera. Här finns enligt mitt förmenande möjligheter till rationaliseringar.”

Om det inte är förband som skall läggas ner, vore det ganska bra att få veta
vilka andra typer av rationaliseringar som Eric Hägelmark tänker på och som
kan ha den digniteten att de är värda att nämna i ett särskilt yttrande till
försvarsutskottets betänkande.
Jag vill än en gång slå fast att den typ av rationalisering som en nedläggning
av I 3 innebär absolut inte kan accepteras. Det vore skönt om också Eric
Hägelmark kunde ge det beskedet.
Anf. 63 ERIC HÄGELMARK (fp) replik:
Herr talman! Det finns säkert möjligheter till rationaliseringar utan att
man behöver lägga ned förband, men vilka rationaliseringar det kan bli fråga
om kan jag inte på rak arm säga. Jag nämnde tidigare att fredsorganisationen
istörre omfattning än nu bör anpassas till arméns krigsorganisation. Där har
vi alltså möjligheter till besparingar.
I övrigt finns det andra områden där man måste bedriva viss sparverksamhet
 innan man går in för några ytterligare förbandsnedläggningar. Vi har,
som jag har nämnt tidigare, byggnationerna, som är ganska omfattande i
försvaret. Det byggs i försvaret för 1 miljard varje år. De flesta av dessa
byggen är faktiskt för fredsorganisationen. Här finns de största möjligheterna
 till besparing. Det gäller bara för regeringen att komma med preciseringar
i nästa års budget.
Andre vice talmannen anmälde att Anders Svärd anhållit att till
protokollet få antecknat att han inte ägde rätt till ytterligare replik.
Nr 132
Torsdagen den
28 april 1983
Totalförsvaret
59
 
 
 
Nr 132
Torsdagen den
28 april 1983
Totalförsvaret
 
Anf. 64 KERSTIN EKMAN (fp):
Herr talman! Vi har från folkpartiet i motion 1982/83:1797 krävt att man
vidtar åtgärder som leder till en föryngring av civilförsvaret. Det är inte
rimligt att vi accepterar att den del av vårt totalförsvar som skall ha till uppgift
att skydda och rädda liv ej får möjlighet att utbilda även yngre medborgare.
Vi i folkpartiet anser att det bästa sättet att lösa personalförsörjningen är att
införa totalförsvarsplikt. Denna bör vara könsneutral och utgå från
individens förutsättningar. Som en delreform på väg mot slutmålet anser vi
att en föryngring av civilförsvaret kan ske, om det varje år direktrekryteras ca
5 000 personer i åldern 20-25 år.
I det förslag som folkpartisterna lade fram till 1958 års försvarsutredning
gav man exempel på att 1 000-1 500 av dessa bör utgöras av kvinnor, 1 500 av
vapenfria män och 2 000 av värnpliktiga som förs till civilförsvaret i stället för
till det militära försvaret.
Genomför man en sådan föryngring skulle det också bli meningsfullt att
utbilda civilförsvarets manskap. Stannar personalen 30-35 år i civilförsvaret
är det motiverat med en utbildning. Detta skulle också innebära en
minskning av antalet grundutbildade inom det militära försvaret och ge
möjligheter till besparing. Det är oerhört viktigt att vi lyfter fram
civilförsvaret mycket mer än vad vi gör i dag. Befolkningsskyddet är så
betydelsefullt.
Herr talman! Jag yrkar bifall till reservation 2 i försvarsutskottets
betänkande.
Civilförsvaret har en stor uppgift att fylla när det gäller befolkningsskyddet.
 Det känns därför i detta sammanhang angeläget att anknyta till debatten
om anskaffning av flygplan och den debatt som förs om JAS. För att få ett så
effektivt skydd som möjligt krävs att man har ett förvarnings- och
alarmeringssystem. Ett utnyttjande av skyddsrum förutsätter förvarning och
alarmering. För detta används samma radarstationer och centraler som inom
flygvapnet. Stora brister finns i fråga om radartäckning på lägre höjder
liksom i fråga om uthållighet för systemet. Civilförsvarets behov av
uthållighet när det gäller radarstationer bör därför tillgodoses.
Man sätter ofta anskaffning av flygplan i motsatsförhållande till förstärkningar
 vad gäller befolkningsskyddet. Jag anser att om man vill öka
befolkningsskyddet är luftförsvaret sannolikt den del av det militära
försvaret som har största betydelsen. Ett eget luftförsvar kan sannolikt tvinga
en angripare att uppträda i ”vågor” för att minska egna förluster. Detta ger
möjligheter till förvarning och larm. Skulle vi sakna jaktflyg kan en angripare
flyga obehindrat över landet samtidigt som stora svårigheter uppstår att
larma befolkningen. För att uppnå högsta möjliga skydd för civilbefolkningen
 behövs ett system med luftförsvar, alarmering och befolkningsskydd.
Herr talman! Karin Ahrland och jag har väckt en motion där vi tar upp de
problem som finns för barnomsorgen i samband med att föräldrar gör övning
inom försvaret. Vårdnad av små barn är något som inte beaktas på rimligt
sätt, när beslut fattas om anstånd för repetitionsutbildning inom försvarsmakten
 och för övningar inom civilförsvaret. Det finns egentligen inga
 
 
 
bestämmelser på området. Det tycks vara så att anstånd beviljas för den som
är föräldraledig — alltså upp till tolv månader — men att omvårdnad av barn
efter detta inte ger anstånd. Det här problemet finns också inom försvarsmaktens
 grundutbildning.
Enskilda kommer ofta i kläm med nuvarande praxis. Klagomål har
framställts till jämställdhetskommittén. Uppgifter i massmedia och erfarenheter
 från personalvårdskonsulenter visar att det här problemet blir större
och större. Är det så att två föräldrar förvärvsarbetar och delar på
barnomsorgen blir det ofta stora problem för dem vid repetitionsövning.
Det finns fall som redovisats där kvinnan ensam får bära ansvaret för hela -
barnomsorgen. Hon måste begära tjänstledighet, om hon inte jobbar i ett
yrke där hon kan få deltid. Hon får då inte någon ersättning. Från
personalvårdshåll har det framförts att man just i en sådan situation borde ha
rätt till ersättning på motsvarande sätt som för vård av sjukt barn. Problemet
kan naturligtvis lösas om kommunen går in med barnomsorg under den
aktuella tiden, men är det så att kommunen inte kan erbjuda barnomsorg vid
den aktuella tidpunkten, bör anstånd med repetitionsutbildningen beviljas.

Problemen blir naturligtvis svårare ju senare den enskilde får besked om
tjänstgöring inom försvarsmakten eller civilförsvaret. Ju längre tid man har
på sig att förbereda andra former av barnomsorg, desto lättare blir det att
finna lösningar i de enskilda fallen. En ensamförälder, som har hela eller
huvuddelen av barnomsorgen, har självfallet de allra största svårigheterna.
En sådan förälder bör få anstånd vid upprepade tillfällen, om inte alternativ
barnomsorg kan ordnas.
Utskottet skriver i betänkandet att man anser att den fråga som Karin
Ahrland och jag tar upp i motion 1238 är viktig. Man talar också om att
utskottet tidigare har behandlat en annan folkpartimotion, där vi hävdade att
föräldraledighet och svårighet att ordna barntillsyn borde ge rätt till anstånd
vid första tjänstgöring och repetitionstjänstgöring inom försvarsmakten.
Utskottet nöjer sig dock med att det finns föreskrifter som i huvudsak skulle
tillgodose de synpunkter som fördes fram i den motionen och därför också
dem som finns i den nu aktuella motionen. Man anser också att eftersom
överbefälhavaren skall överväga frågan ytterligare och ta upp den med
chefen för försvarsdepartementet, så behövs det inte någon framställning till
regeringen.
Jag kan som motionär inte dela den uppfattningen. Detta är mycket
angeläget. Det är angeläget att något sker snabbt, eftersom det gäller barn
och föräldrar som kommer i en mycket besvärlig situation. Detta att
överbefälhavaren skall överväga frågan och sedan eventuellt gå vidare
hjälper inte de unga människor som i dag har bekymmer med barnomsorgen i
samband med att man skall fullgöra tjänstgöring inom försvaret. Det är heller
inte rimligt att acceptera, att om en man i en familj arbetar i förvärvslivet
medan kvinnan är hemma och vårdar barnen, så får mannen vid repetitionsutbildning
 full kompensation för inkomstbortfall under tjänstgöring. Om
kvinnan däremot genom sitt förvärvsarbete står för familjens inkomst medan
Nr 132
Torsdagen den
28 april 1983
 
Totalförsvaret
61
 
 
 
Nr 132
Torsdagen den
28 april 1983
Totalförsvaret
62
mannen vårdar barnen, erhåller familjen — om mannen är inkallad — endast
40 kr. per dag. Familjen kompenseras då inte för det bortfall i familjeinkomsten
 som uppstår då kvinnan lämnar sitt förvärvsarbete för att under
mannens bortovaro ta vårdnadsansvaret för barnen. Man bör verkligen inte
bestraffa en familj för att det är mannen som är hemma och vårdar barnen —
inte minst från jämställdhetssynpunkt är det angeläget att så inte sker.
Det hade därför varit riktigt om utskottet hade ansett att just denna aspekt
också skulle föras fram till regeringen för att man i samband med en
nödvändig översyn skall inse vikten av att inte diskriminera familjer som valt
att låta mannen ha huvudansvaret eller den dagliga vårdnaden av små
barn.
Herr talman! Jag yrkar bifall till motion 1238.
I detta anförande instämde Karin Ahrland (fp).
Anf. 65 NILS BERNDTSON (vpk):
Herr talman! När det gäller debatten om den militära flygplansproduktionen
 och sysselsättningen kan en nog så intressant iakttagelse göras.
Förespråkarna för satsning på militär flygplansproduktion betonar gärna att
endast försvarspolitiska och inte sysselsättningspolitiska bedömningar är
avgörande. Samma personer tvekar dock inte att i nästa ögonblick utnyttja
hotet om arbetslöshet för att få igenom sina krav på ökade satsningar på
militär flygplansproduktion. Detta, herr talman, är ett cyniskt spel med de
anställdas trygghet. Allvarliga försummelser när det gäller planering för
övergång till alternativ produktion utnyttjas som utpressning.
Planeringen för övergång till civil produktion är en mycket viktig fråga. Jag
skall dock endast kortfattat ta upp den i dag. Den har varit föremål för
åtskilliga debatter här i kammaren på grundval av motioner och interpellationen
 från vpk. Av den växande opinionens tryck har riksdagsmajoriteten
drivits från den ursprungligen totalt negativa hållningen till ett erkännande
av statens roll och medansvar för en sådan planering. Men det är tydligen det
längsta man vill gå. Några åtgärder som syftar till en sådan övergång vill man
inte medverka till.
I motion 1982/83:908 har jag tillsammans med flera andra vpk-ledamöter
ånyo begärt att ett program utarbetas för civilt utnyttjande av de resurser som
kan frigöras genom nedskärning av den militära flygplanstillverkningen och
för att trygga sysselsättningen inom den militära flygplansindustrin. I motion
2241, med anledning av JAS-propositionen, ställer också vpk kravet på
omedelbara åtgärder för en planmässig övergång från militär till civil
produktion inom svensk flygindustri.
Vi har tagit fasta på att det i den socialdemokratiska motionen inför
JAS-beslutet våren 1982 som ett villkor angavs: ”För den framtida
planeringen inom flygindustrin bör det klargöras att något nytt projekt för
utveckling av flygplan ej kan vara aktuellt när utvecklingsarbetet för JAS
börjar minska i 1990-talets början. Industrin måste därför inrikta arbetet mot
en på i huvudsak civil produktion baserad flygindustri.”
 
 
 
Vad har då försvarsutskottet, inkl. de socialdemokratiska ledamöterna, att
säga som svar på våra motionsyrkanden?
Utskottet anser att industrierna visat både vilja och förmåga att utnyttja
sina resurser för civila projekt. Liksom försvarsministern räknar man med att
de är införstådda med problemen och intensifierar sina ansträngningar att
minska beroendet av militär produktion. Och om denna inriktning fortsätter
bör statsmakterna, enligt utskottet, ”inte anvisa företagen hur planeringen
skall gå till eller söka utföra planeringen i deras ställe”.
Så står det faktiskt i utskottsbetänkandet. Jag ställer, herr talman, detta
mot vad försvarsutskottet anförde 1979. Då skrev utskottet:
”Utskottet vill för sin del understryka vikten av aktiva insatser på detta
område. Det är angeläget att regeringen låter utarbeta ett program för
omställning till civil produktion inom flygindustrin.”
Springer ni ifrån denna ståndpunkt i dag? Vad får det för följder? Skall
arbetare och tjänstemän inom den militära flygplansindustrin än en gång
tvingas uppleva hotet om arbetslöshet, när det projekt som ni ämnar
genomdriva i dag är slutfört? Eller skall hotet om arbetslöshet också då
utnyttjas som påtryckningsmedel för nya mångmiljardsatsningar? Att de
borgerliga vill ha en sådan situation kan jag möjligen förstå, men jag kan inte
begripa att socialdemokraterna går på det.
Det hänsynslösa spelet med anställda inom flygplansindustrin — där
Saab-Scania utgör en dominerande del — och regioner med starkt beroende
av denna verksamhet, där Linköping och Östergötland intar en särställning,
skall tydligen fortsätta. Begångna försummelser kommer att upprepas, om
inte opinionstrycket blir tillräckligt starkt för att framtvinga en ändrad
attityd. Det är en falsk föreställning att ett genomdrivande av JAS-projektet
skalllösa problemen. Faran är att planeringen för civil produktion ytterligare
fördröjs och att resurser som behövs för andra områden binds till den militära
tillverkningen. Försvarsutskottets inställning förstärker dessa farhågor.
Jag yrkar, herr talman, bifall till motionerna 908 och 2241, yrkande 3.
Vpk har i en motion tagit upp frågor som rör krigsmaterielexporten.
Denna motion kommer upp till behandling i annat sammanhang. I detta
betänkande behandlas de avsnitt som berör överförande av viktigare delar av
svensk krigsmaterielindustri i samhällets ägo och en plan för en successiv
övergång från militär till civil produktion inom den inhemska krigsmaterielindustrin.
 Jag vill kortfattat ta upp dessa frågor.
För ett överförande i samhällets ägo av krigsmaterielindustrin talar en rad
skäl. Insyn och kontroll skulle underlättas. Mäktiga kapitalägares intressen i
denna typ av industri skapar ett system som motverkar strävandena till
nedrustning. Det råder inga tvivel på att bakom krav på såväl vapenexport
som svensk upprustning finns starka privata kapitalintressen. Ett statligt
övertagande innebär givetvis inte en automatisk lösning av de problem jag
här pekat på. En lösning skulle dock underlättas, om privata vinstintressen
inte längre hade inflytandet över krigsmaterielindustrin.
De skäl som jag anfört för en planering för övergång från militär till civil
produktion inom flygindustrin har giltighet för krigsmaterielindustrin i
Nr 132
Torsdagen den
28 april 1983
Totalförsvaret
63
 
 
 
Nr 132
Torsdagen den
28 april 1983
Totalförsvaret
övrigt. Jag behöver därför inte ytterligare argumentera för detta motionskrav.

Försvarsutskottet yrkar avslag på motionsyrkandena. När det gäller
överförande i samhällets ägo av delar av krigsmaterielindustrin åberopar
utskottet ett tidigare uttalande från näringsutskottet. I detta uttalande söker
man bygga upp en argumentation emot en sådan åtgärd. Kontrollen kan
åstadkommas på andra sätt. Företagen har såväl krigsmaterieltillverkning
som civil produktion osv. Inga av dessa skäl kan utgöra ett hinder för ett
statligt övertagande. Men om man inte vill ändra på rådande förhållanden får
alla argument duga.
Ett statligt övertagande av krigsmaterielindustrin skulle inte heller
innebära att förutsättningarna för en omställning till civil produktion blir
enklare, hävdar näringsutskottet med försvarsutskottets instämmande.
Detta är väl ändå det verkliga provet på att argumenten endast nödtorftigt
skall stötta under den negativa hållning som utskottet intar till frågan.
För att återknyta till vad försvarsutskottet 1979 anförde rörande det
angelägna i att regeringen låter utarbeta ett program för omställning till civil
produktion inom flygindustrin, måste man säga att en sådan planering
givetvis skulle underlättas, om krigsmaterielindustrin vore i samhällets ägo.
Förekomsten av viss civil produktion jämsides med den militära kan inte
heller vara ett hinder utan en tillgång.
Jag yrkar, herr talman, bifall till motion 351.
Anf. 66 ROLAND BRÄNNSTRÖM (s):
Herr talman! För mindre än ett år sedan beslutade riksdagen efter
omfattande utredningar och lång debatt om riktlinjerna för försvars- och
säkerhetspolitiken. Beslutet omfattade femårsperioden 1982-1987. En
betydande enighet förelåg om såväl inriktning som kostnadsnivå.
Vi socialdemokrater, som då slogs för reservationerna och återhållsamheten,
 konstaterar att de borgerliga parterna nu ligger mycket nära eller under
då angivna ramar. Som vanligt markerade dock moderaterna då en större
beredvillighet att satsa resurser på försvaret än de andra partierna.
Samma markering finns även nu från moderat håll, bl. a. uttalad i
reservation 3, där de vänder sig emot den besparing på 100 milj. kr. av
prisregleringsmedel som föreslagits i budgetpropositionen och som utskottsmajoriteten
 ställt sig bakom. Jag kan inte förstå denna reaktion från
moderaterna mot en mycket rimlig begränsning av det ekonomiska
utrymmet, särskilt med tanke på att en betydligt större indragning av
prisregleringsmedel beslutades av riksdagen vid 1980/81 och 1981/82 års
riksmöten — då såvitt jag kan minnas med stöd av moderaterna.
Låt mig så övergå till att kortfattat behandla frågan om det militära
försvarets fortsatta utveckling. På några punkter markeras skillnaderna
mellan å ena sidan propositionens inriktning, som också är utskottets förslag,
och å andra sidan förslag från moderaterna, centern och folkpartiet.
Skillnaderna kan beskrivas på följande sätt.
Socialdemokraternas anpassning genom besparingar till den ram som
 
 
angesi vårt förslag ger i fortsättningen möjlighet att behålla ett väl balanserat
försvar. Detsamma kan även sägas om moderaternas förslag, som genom sin
högre ram ger utrymme för bibehållande av bl. a. den tolfte jaktdivisionen
och en femte Norrlandsbrigad. Den av moderaterna föreslagna ekonomiska
ramen anser vi däremot, bl. a. av samhällsekonomiska skäl, ej försvarbar.

Centerpartiets förslag överlåter till ÖB att inom en snävare ram än den
moderaterna föreslår behålla inriktningen mot en femte Norrlandsbrigad
samt att uppskjuta beslutet om den tolfte jaktdivisionen. Förslaget kan enligt
min mening betecknas som ”vilja men inte våga”. Därutöver torde ett
uppskov med beslutet om den tolfte jaktdivisionen vara det absolut sämsta
alternativet för såväl försvaret som berörd personal och samhällsekonomin.

Folkpartiets förslag slutligen visar på nytt att politik är det möjligas konst.
Inom samma ramar som vi socialdemokrater föreslår anser folkpartiet att
såväl den femte Norrlandsbrigaden som den tolfte jaktdivisionen kan
inrymmas. Visserligen läggs även här planeringsansvaret på ÖB, att i en
kommande programplan redovisa möjligheterna till måluppfyllelse. Hur är
detta möjligt? Vilka lösningar har folkpartiet?
Är det månne folkpartiets syn på värnplikten och direktrekryteringen till
andra uppgifter inom totalförsvaret som skall bereda plats för de materiella
innehåll som nu föreslås men ganska illa stämmer med anvisad ram? Eller är
det möjligen så att centern och folkpartiet har glömt de högt uppställda
sparmålen som innefattades i 1982 års försvarsbeslut.
Herr talman! Jag avser nu att övergå till att behandla de civila delarna av
totalförsvaret, främst då civilförsvaret, det ekonomiska försvaret och övrigt
totalförsvar. Inom utskottet råder en stor enighet om att grunden för
planeringen av civilförsvarsverksamheten de närmaste åren utgörs av 1982
års försvarsbeslut.
Liksom statsrådet anser vi att beslutet att stärka resurserna för befolkningsskyddet
 är en viktig del av försvarsbeslutet. Arbetet med att samordna
civilförsvaret med den kommunala verksamheten kommer att vara en
betydelsefull del av civilförsvarets verksamhet de närmaste åren.
Ett antal utredningar behandlar frågor som är av betydelse för denna
samordning. Den tidsplan som gäller för övergång till kommunal ledning och
planläggning bedömer utskottet som viktig, om de uppsatta målen skall
nås.
I 1982 års försvarsbeslut fastlades även inriktning och mål för det
ekonomiska försvaret under den närmaste femårsperioden. Budgetpropositionen
 återger dessa ställningstaganden. Motion 444 föreslår en ny målsättning
 för det ekonomiska försvaret. Denna nya målsättning skulle innefatta en
helhetssyn på folkförsörjningen. Under den tid denna nya helhetssyn
utarbetas skall resurser tilldelas det ekonomiska försvaret enligt överstyrelsens
 för ekonomiskt försvar förslag. Vid utskottets behandling av det
ekonomiska försvarets roll har utskottet ansett det svårt och olämpligt att
under pågående försvarsperiod ompröva målen för det ekonomiska försva-
5 Riksdagens protokoll 1982/83:132-133
Nr 132
Torsdagen den
28 april 1983
Totalförsvaret
65
 
 
 
Nr 132
Torsdagen den
28 april 1983
Totalförsvaret
ret. Utskottet förutsätter därmed att regeringen inför nästa försvarsbeslut,
liksom inför tidigare försvarsbeslut, prövar frågan om mål för totalförsvaret.

Så till sist en så liten fråga att den kunnat samla borgerligheten till en
gemensam reservation. Frågan gäller huruvida en resursförstärkning skulle
tilldelas civilförsvarsstyrelsen eller civilbefälhavarkanslierna. Utskottet gör
den bedömningen att den föreslagna förstärkningen är angelägen om
styrelsen på ett bra sätt skall kunna lösa sina arbetsuppgifter och för att de
ökade arbetsuppgifter för myndigheterna som följer av 1982 års försvarsbeslut
 skall kunna genomföras.
Utskottet gör dessutom den markeringen att de olika förslagen om var
förstärkningen bör sättas in ej skall ställas mot varandra. Utskottet
framhåller i stället vikten av att man förstärker personalen vid civilbefälhavarkanslierna.

Herr talman! Med det anförda yrkar jag bifall till utskottets hemställan på
samtliga punkter.
Vi har också att nu ta ställning till försvarsutskottets betänkande nr 10 om
vissa anslagsfrågor för det ekonomiska försvaret. Underlaget utgörs av
statsrådet Dahls förslag om medel för oljelagring m. m. som i prisläget i
november 1982 skulle svara mot inköp av ca 600 000 m? olja.
Den föreslagna volymen innebär en minskning i förhållande till oljelagringsprogrammet
 med ca 300 000 m?. Motivet för minskningen är den
sjunkande oljekonsumtionen och det statsfinansiella läget.
Med anledning av förslaget har två motioner väckts: vpk-motionen 1109,
som förordar att oljelagringsprogrammet skall ligga fast och den moderata
motionen 1796, som föreslår en ytterligare sänkning utöver den av
regeringen föreslagna medelsramen med 100 miljoner.
Moderaterna i utskottet har i en reservation uttryckt förhoppningen att de
tendenser till sjunkande oljepriser som förefanns skall möjliggöra att
lagringsmålet 600 000 m? skall uppnås även med det lägre anslaget.
Utskottsmajoriteten kan ej dela denna förhoppning, och den osäkerhet
beträffande lagringsmålet som blir en följd av moderaternas förslag kan ej
godtas. Utskottet uttalar i stället att den föreslagna inlagringsvolymen bör
eftersträvas även med en prisnivå som överstiger prisläget i november
1982.
Herr talman! Jag yrkar bifall till försvarsutskottets betänkande och avslag
på motion 1109 och på den till betänkandet fogade reservationen.
Så till slut en liten kommentar beträffande frågan om försvarsindustrin.
Vpk vill ju göra frågan om övergång till civil produktion i försvarsindustrin
till ett självändamål. Med andra ord är det viktigaste av allt, enligt vpk, att
dessa industrier snarast tillverkar annat än försvarsmateriel. Det är vi inte
beredda att ställa upp på. Tvärtom är det förhållandet att Sverige
upprätthåller en egen produktion av försvarsutrustning en viktig förutsättning
 för tilltron till den svenska neutralitetspolitiken. Det är väsentligt att
den industri som tillverkar utrustning för försvaret är föremål för stark
samhällelig insyn och kontroll. Men den kontrollen kan åstadkommas och
 
 
 
 
åstadkoms också på skilda sätt. Enligt utskottets mening bör det emellertid
inte förutsättas att staten har ägaransvaret för industrin i fråga.
Det bör vidare påpekas att den del av produktionen som avser
krigsmateriel är jämförelsevis liten i många företag. Att ett industriföretag
till någon del tillverkar krigsmateriel kan knappast vara ett tillräckligt skäl för
förstatligande av företaget i dess helhet. Att staten övertar endast delar av
tillverkningen vid ett företag torde i regel vara svårgenomförbart, särskilt i de
fall då krigsmaterielproduktionen är nära sammankopplad med civil
produktion. Ett förstatligande av krigsmaterielindustrin kan inte heller sägas
innebära att förutsättningen för en omställning till civilproduktion blir
bättre.
När vi upphandlar försvarsmateriel är det naturligtvis extra viktigt att
upphandling och leveranser sker på ett sådant sätt att vi i en krissituation inte
blir beroende av det land där vi upphandlar försvarsmateriel.
Anf. 67 PER PETERSSON (m) replik:
Herr talman! Jag vill först tacka Roland Brännström för hans positiva sätt
att uttala sig om moderaternas intresse för svensk säkerhetspolitik på kort
sikt och för vår framtida fred och frihet.
Roland Brännström sade att vi ett tidigare budgetår hade varit med om att
minska utgående priskompensationsindex. Det var i slutet av den förra
femårsperioden, när vi tillämpade nettoprisindex och utvecklingen vad gäller
köpkraft för försvaret var sådan att nettoprisindex gav överkompensation.
Det var i det läget som vi var med om att i någon mån minska den
överkompensationen.
Nu har vi fått ett nytt index, som Roland Brännström och jag så sent som
för tio månader sedan var helt överens om var ett rättvisande index. Men nu
säger åtminstone vissa socialdemokrater att man skall ta bort 100 milj. kr.
under innevarande budgetår.
Jag tycker det är förunderligt att — sedan man kommit fram till ett nytt och,
som man räknar med, rättvisande försvarsprisindex — man redan första året
skall förändra möjligheterna och se om index verkligen ger försvaret en
rättvis kompensation.
Anf. 68 ERIC HÄGELMARK (fp) replik:
Herr talman! Jag har vid ett par tillfällen tidigare i dag här i kammaren
redogjort för hur vi ser på problematiken med dessa anslag. Att vi inte har
kunnat precisera oss exakt är helt och hållet regeringens fel, eftersom
regeringen inte har preciserat någonting, utan bara sagt att man skall spara på
byggnation, repetitionsövningar och materielanskaffning. Men hur mycket
regeringen skall spara har den inte talat om, och det är detta saken gäller.
Hur mycket skall man spara?
Jag har i mitt huvudanförande i dag uppmanat regeringen att i nästa
budgetproposition spalta upp sparverksamheten, så att man kan planera
efter det. Jag håller fortfarande fast vid att det går att planera in såväl den
Nr 132
Torsdagen den
28 april 1983
Totalförsvaret
67
 
 
 
Nr 132
Torsdagen den
28 april 1983
Totalförsvaret
68
femte Norrlandsbrigaden som den tolfte jaktdivisionen. Det beror bara på
hur mycket man sparar på det som regeringen har angett.
Anf. 69 NILS BERNDTSON (vpk) replik:
Herr talman! Jag skall inte ta upp något resonemang med Roland
Brännström om självständigheten, eftersom alla vet att såväl Viggen som det
tilltänkta JAS-planet har mycket viktiga komponenter som importeras från
andra länder — särskilt oberoende lär vi inte bli genom satsningen på
JAS.
Roland Brännström säger att vpk vill göra övergången till civil produktion
till ett självändamål. Då förmodar jag att han menar att det skall låta litet
förklenande om vpk:s ståndpunkt. Är det inte ett ändamål som är gott nog —
att använda dessa väldiga resurser där samhället har plöjt ner miljarder för
andra angelägna sektorer i samhället? Är det inte också ett tillräckligt
ändamål att slå vakt om de anställda, som med sina arbetsinsatser har säkrat
de statliga beställningarna på militärflygplan, så att de får ett annat
perspektiv än arbetslöshet.
Detta är alltså en mycket viktig fråga — att planera för övergång till civil
produktion. Jag förutsätter ändå att socialdemokraterna menade något med
det villkor som skrevs in i motionen förra året. Man säger att det inte kan bli
ett nytt plan efter JAS och att industrin skall börja inrikta sig på civil
produktion. Det är ju detta som vi har drivit under mer än ett årtionde här i
riksdagen — att samhället måste delta aktivt i en sådan planering. Det var ett
framsteg som kunde noteras 1979, då man ändå erkände statens roll. Men när
jag läser försvarsutskottets betänkande i dag, så förefaller det som om man
håller på att falla tillbaka till den position man intog i början av 1970-talet, då
man viftade bort problemet med att det här var en fråga för företagen själva.
Jag är faktiskt oroad både av försvarsutskottets skrivning och av Roland
Brännströms anförande.
Anf. 70 ROLAND BRÄNNSTRÖM (s) replik:
Herr talman! Låt mig börja med att belysa frågan om indexmedlen. Det är
riktigt som Per Petersson säger, att vi hade ett annat system häromåret. Men
det var också ett betydligt större belopp som då drogs in, utan att protesterna
var särskilt stora. Att det just det året kanske rådde en speciell överkompensation
 för försvarets del berodde ju också på att det gick så dåligt för
svenska folket rent allmänt, vilket präglade en del av den borgerliga
regeringsperioden.
Min fråga till folkpartiet gällde egentligen en enda sak, Eric Hägelmark.
Det var huruvida direktrekryteringen till de civila delarna av totalförsvaret
var den stora lösningen på ert ekonomiska problem. Den frågan fick jag inte
något svar på, utan Eric Hägelmark värjde sig med precis samma argument
som tidigare i dag, nämligen att de praktiska problemen får lösas av dem som
skall handlägga frågan i ett senare skede.
Sedan till Nils Berndtson. Låt mig direkt säga att det inte på något sätt var
meningen att den inställning ni har när det gäller den civila produktionen
 
 
 
 
skulle uppfattas som förklenande. Men låt mig ändå belysa litet av de
problem som finns i frågeställningen. Om det vore så enkelt att de
försvarsmaterieltillverkande företagen i dag hade utrymme för eller tillgång
till civila produkter som vore möjliga att placera på en marknad, så är jag
ganska säker på att de parallellt med den nuvarande produktionen också
skulle inkluderas bland företagens produkter och marknadsföras. Jag menar
att det knappast föreligger någon naturlig regel som säger att det just i ett
skede där en tillverkning av en militär komponent — eller av en del till
försvarsverksamheten — tar slut, så blir det utrymme för och tillgång till en
civil produkt för direkt marknadsföring. Jag tror att det är betydligt svårare
än så.
De formuleringar som nu finns i utskottets skrivning belyser kanske till en
del dessa problem. Det förutsätts alltså en aktivitet och en målmedvetenhet
från företagens sida om de med framgång skall kunna lösa problemen. Vi har
inte ändrat vår grundsyn, även om inte formuleringen är ordagrant
densamma som tidigare.
Anf. 71 ERIC HÄGELMARK (fp) replik:
Herr talman! Direktrekryteringen till civilförsvaret skulle, som jag ser det,
innebära besparingar. Jag förutsätter naturligtvis då att utbildningen inom
civilförsvaret kommer att bli väsentligt billigare än inom det militära
försvaret till följd av kortare utbildningstid, lägre kapitalförslitning och
mindre förbrukning av förnödenheter. BI. a. bortfaller ammunitionsförbrukningen.
 Men det kanske ändå viktigaste i sammanhanget är att man får
ett bättre civilförsvar. Man kan utbilda även de värnpliktiga inom civilförsvaret,
 vilket knappast sker i dag, då man får personal som är över 47 år.
Jag har nyligen varit på CUFA i Revinge och sett vilka tunga jobb de har.
Röjdykning får exempelvis egentligen inte personal utföra som är över 40 år,
och det skulle inte civilförsvaret få syssla med — om man inte bryter mot
bestämmelserna, vilket man gör i dag.
Jag vill nämna en annan sak, som jag glömde i mitt förra inlägg och som jag
tyckte att Roland Brännström bagatelliserade, nämligen de fem tjänsterna
vid civilförsvarsstyrelsen. Vi har ansett att dessa fem tjänster behövs bättre
vid civilbefälhavarkanslierna. Den uppfattningen hade vi i utskottet förra
året, och vi har inte ändrat oss. När man nu anför att den tunga arbetsbördan
ligger på civilförsvarsstyrelsen just under de närmaste två tre åren och att
arbetsmängden sedan trappas ned igen, kan det väl vara vettigt med en
omorganisation sådan som den föreslagna.
Anf. 72 NILS BERNDTSON (vpk) replik:
Herr talman! Det var bra att Roland Brännström klargjorde innebörden av
sitt yttrande.
Han säger sedan: Om det vore så enkelt att det fanns andra objekt som tar
över när den militära produktionen upphör. Men det är ju kärnfrågan,
Roland Brännström. Det är inte enkelt. Man gör inte en omställning från den
Nr 132
Torsdagen den
28 april 1983
Totalförsvaret
69
 
 
Nr 132
Torsdagen den
28 april 1983
Totalförsvaret
70
ena dagen till den andra. Det är därför det krävs en långsiktig planering — och
det är där som statsmakterna bör gå in.
Viggenperioden borde ha använts mycket mer aktivt för att söka nya
objekt. Jag är övertygad om att det finns många områden i samhället där de
här resurserna skulle komma till god användning, men jag anser att man inte
ens har utnyttjat de resurser som finns i nära anslutning till flygplansindustrin.
 Linköping har exempelvis forskningsresurser, som säkert skulle
behöva sättas in i en sådan planering.
Jag skall erinra om vad den nya LO-ordföranden, som tillträder om någon
dag, sade just om satsningarna på JAS. Han sade: Industrin tar fram
flygplanen och staten betalar utvecklingskostnaderna och garanterar avsättningen.
 — Den typen av satsningar skulle kunna göras på en mängd andra
områden, inom energin, sjukvården, jordbruket, kollektivtrafiken, sade han
i en tidningsintervju.
Det är vad det handlar om: Väldiga resurser satsas nu på det militära
flyget. Man borde satsa någorlunda motsvarande resurser för att utveckla
teknik på andra angelägna områden. Då skulle vi inte behöva komma i den
situationen att arbetare och tjänstemän inom flygplansindustrin skulle hotas
av arbetslöshet den dag JAS-projektet är slutfört — om det kommer till stånd.
Enligt Roland Brännström och socialdemokraterna i övrigt skall det ju inte
följa någon ny flygplansproduktion efter JAS — och då måste det finnas
utarbetade planer, som kan sättas i verket för att säkra tryggheten och inte
minst utvecklingen i de bygder som har varit beroende av flygplanstillverkningen.

Anf. 73 ROLAND BRÄNNSTRÖM (s) replik:
Herr talman! Låt mig börja med frågan om direktrekrytering till
civilförsvaret. Jag tror att vi som följt debatten kan påminna oss att det inte
har framförts särskilt starka önskemål från dem som skall ha personalen om
att rekrytera ungdomar direkt till den verksamheten — just beroende på de
brister som finns i yrkeskunskap och erfarenhet hos dessa grupper. Jag tror
inte att detta är en särskilt framkomlig väg. Det går naturligtvis att bättra på
deras kunskaper genom en specialutbildning, men det finns ändå betydande
problem med en sådan rekrytering. Det är väl det som gör att folkpartiet står
ganska ensamt i sin uppfattning om att detta skulle vara en lösning både när
det gäller civilförsvarets behov av personal och när det gäller att vidta
sparåtgärder inom den militära verksamheten.
När det gäller de fem tjänsterna tror jag vi kan vara överens om att det just
nu behövs en förstärkning av planeringsresurserna i civilförsvarsstyrelsen.
Det framgår också av formuleringarna i utskottets skrivning att den
satsningen kan bedömas komma att trappas ned när planeringssvårigheterna
är övervunna. Då bör de resurserna kunna flyttas dit där de i nästa skede gör
den största nyttan.
Så tillbaka till materielindustrin och omställningsproblemen! I sak tror jag
inte Nils Berndtson och jag har särskilt mycket att vara oense om. Men den
framkomligaste vägen är enligt min mening att det anges att det måste vara en
 
 
 
 
klar målsättning men också ett huvudansvar för dem som leder den här typen
av industrier att utifrån vetskapen om att det nu påbörjade flygplansprojektet
 är det sista verkligen aktivt arbeta för att öka den civila produktionen
inom den sektor där de är mest kunniga och kanske också rikta in sig på andra
produkter. Jag tror inte det är så lätt som man ibland ger sken av; jag tror inte
att man kan vänta till den tidpunkt då en militär produkt skall avlösas av en
civil och tro att den då finns. Jag tror inte heller — det är kanske på den
punkten våra synsätt skiljer sig åt — att det går att utifrån centrala direktiv och
statsmakternas beslut styra inriktningen av ett företags produktion och möte
med de marknader som man i dag inte känner till.
Jag delar däremot helt uppfattningen att det vore värdefullt om man kunde
förmå till sådana satsningar inom andra sektorer som leder till långsiktiga
projekt och därigenom utveckla både teknikkunnande och sysselsättningsmöjligheter.
 På den punkten har jag ingen annan uppfattning än den som Stig
Malm har givit uttryck för.
Andre vice talmannen anmälde att Nils Berndtson och Eric Hägelmark
anhållit att till protokollet få antecknat att de inte ägde rätt till ytterligare.
repliker.
Anf. 74 ANITA BRÅKENHIELM (m).
Herr talman! I 1982 års försvarsbeslut ingick beslutet om ett nytt svenskt
flygplan som ersättning för Viggensystemet. Beslutet om JAS fattades efter
ett långvarigt och noggrant utredningsarbete under vilket flera andra
modeller diskuterades och förkastades. Alla de som varit engagerade i frågan
känner väl till att tidpunkten för beslutet, som försvarsministern redan
påtalat, dikterades av viljan att även i fortsättningen satsa på ett svenskutvecklat
 och såvitt möjligt av utlandet oberoende flygplanssystem.
Just viljan att även i fortsättningen utrusta det svenska försvaret med ett
inhemskt flygplan har utan tvivel stor betydelse för trovärdigheten i vår
säkerhetspolitik. Beslutet har betydelse inte enbart för vår säkerhetspolitiska
trovärdighet utan också för förtroendet för svensk industri, teknologisk
forskning och utveckling. Utan tvivel har även de civila delarna av vår
avancerade verkstadsindustri oumbärlig nytta av att behålla den teknologiska
 kompetens och forskning som en flygindustri inom landet innebär.
I en reservation till 1982 års försvarsbeslut hävdade socialdemokraterna att
det fanns betydande brister i beslutsunderlaget för JAS-beslutet. Om man får
tro den plädering som dåvarande oppositionsledaren, numera statsministern,
 Olof Palme i debatten framförde hänförde sig bristerna huvudsakligen
till att projektet troligen skulle bli mycket dyrare än regeringen och FMV
beräknat och än man vid förhandlingar med industrigruppen JAS och efter
godkännande av överbefälhavaren och materielverket beträffande prestanda
etc. kommit fram till.
Olof Palme pekade bl. a. på att behovet av att modifiera flygplanet i en
framtida förändrad stridsmiljö kunde bli aktuellt redan under 1990-talet och
sade: ”——— är slutsatsen alldeles klar: Den kostnadsram som ställts upp kan
Nr 132
Torsdagen den
28 april 1983
Totalförsvaret
7n
 
 
Nr 132
j Torsdagen den
28 april 1983
Totalförsvaret
Nn
icke hållas.” Den allmänna socialdemokratiska bedömningen var enligt Olof
Palme att projektet skulle bli ungefär 4 miljarder dyrare än regeringen
angivit.
Samtidigt pläderade han och andra socialdemokrater under debatten för
socialdemokraternas s.k. sju villkor. Dessa var uppfyllda redan vid
beslutstillfället, t. ex. villkoret om statens nyttjanderätt till innovationer i
samband med JAS, villkoret om full insyn från statens sida i tekniskt och
ekonomiskt avseende och villkoret att planet skulle uppfylla de krav på
prestanda som överbefälhavaren ställt.
Att ett par av kraven, bl. a. det om handlingsfrihet att senare uppfylla nya
prestandakrav och möjligheten att inrymma fördyringar inom flygvapnets
ram, genom senare socialdemokratiskt dikterade beslut numera inte är så
lätta att uppfylla är en annan sak, dock anmärkningsvärd.
Ett av kraven, att det hela skulle hålla sig inom en ram av 24,9 miljarder
under de 20 åren i stället för dåvarande riksdagsmajoritetens krav på 25,7
miljarder, syntes något ologiskt med tanke på de huvudsakliga angreppen,
nämligen att projektet inte skulle kunna hålla sig inom ramarna. Dessa gällde
nämligen bedömningen att projektet skulle bli väsentligt dyrare än regeringen
 och FMV angivit. Nåväl, efter valet och regeringsskiftet lovade den nya
regeringen i sin regeringsförklaring en ekonomisk analys av JAS-projektet.
På grundval av denna analys — som inom parentes inte visat några nya fakta
alls — gör man bedömningen att de ekonomiska villkoren i huvudsak
uppfyllts.
I proposition 119 om riktlinjer för JAS-projektet anger försvarsminister
Anders Thunborg att analysen redovisat osäkerheter. På grund av de
osäkerheter som finns i bedömningen förordar statsrådet att ramen skall
sänkas till 24,9 miljarder. Det är ett mycket ovanligt ställningstagande att
man på grund av osäkerhet i beräkningar sänker kostnadsutrymmet. Det kan
ju vara en händelse som ser ut som en tanke att projektet efter denna nya
ekonomiska analys hamnar på just det belopp som förordades i den
socialdemokratiska partimotionen 1982. Jag misstänker att det i stället är en
ny variant av det gamla problemet om vem som kom först, hönan eller ägget.
Man bestämmer svaret och rättar frågorna därefter. Denna slutsats stärks av
att man i nästa andetag reserverar 800 milj. kr. — just skillnaden mellan den
ursprungliga ramen och den nya — som planeringsmässigt frigörs inom
flygvapnets ram för just den osäkerhet som granskningen visat på.
Föredragande statsrådet konstaterar därefter att man kan fortsätta planera
JAS som det tidigare var tänkt.
Visserligen kommer en brasklapp, också den grundad på icke alls den nya
ekonomiska analysen utan det beslutsunderlag som förelåg redan vid
JAS-beslutet 1982: Om man drar ner på leveranstakten under senare delen
av 1990-talet, kan man komma ner just till det belopp som överbefälhavaren
redan under 1982 just under sådana omständigheter funnit vara godtagbart.
För att visa hur stor osäkerheten om de 800 miljonerna är ger man också
överbefälhavaren och chefen för flygvapnet i uppdrag att inkomma med
förslag om hur projektet skall kunna minskas med de 800 miljonerna.
 
 
Deni våras för socialdemokraterna så viktiga senareläggningen av beslutet
och den ekonomiska analysen som gav precis samma beslutsunderlag som
fanns från början var alltså inget annat än politiska piruetter. För vem? Den
frågan får säkert utskottets majoritetstalesman här i debatten ta itu med.
Detta är inte min sak.
Huvudsaken är nu att grundbeslutet om en ny svensk flygplansplattform
efter Viggensystemet står fast. Faktum är att vi här står inför ett beslut om att
satsa på en svensk JAS, en såvitt möjligt liksom tidigare svenska flygplanssystem
 av utlandet oberoende plattform för 1990-talet och senare.
Beslutet är redan fattat en gång. Det kommer nu att fattas en gång till och
faktiskt med samma majestätiska procedur som ett grundlagsbeslut, dvs. av
två på varandra följande riksdagar med val däremellan. Eftertrycket i
beslutet blir inte sämre av det faktum att riksdagen, tyvärr, i samband med
valet bytte majoritet.
Den sänkning av den totala försvarsramen som Per Petersson tidigare i
denna debatt påtalat och som vi moderater reserverat oss emot ger tyvärr för
flygvapnets del den effekten att den 12:e jaktdivisionen måste utgå.
Därutöver förutsätts att om- och tillbyggnaden av stridsledningssystemet och
basorganisationen för flygvapnet senareläggs. Risk finns också att man på
grund av de sänkta försvarsramarna kommer att tvingas att i framtiden välja
mellan den i försvarsbeslutet förutsagda moderniseringen av Drakendivisionerna
 resp. delar av beväpningsprogrammet för Jaktviggen.
Allt detta leder under 1980-talet till risk för obalans och reducerad
försvarseffekt. Detta kommer att accentueras, om man nu inom den
reducerade totala flygvapenramen måste avstå reserver för att gardera
JAS-ramen. Dessa reserver borde ha bibehållits för att garantera den
handlingsfrihet som av så många efterlysts för framtiden.
Det blir uppenbarligen svårare att bibehålla handlingsfrihet också i vad
gäller JAS, t. ex. möjligheten att klara den av Olof Palme i förra vårens
försvarsdebatt efterlysta handlingsfriheten för beredskap till anpassning i en
förändrad stridsmiljö, som den tekniska utvecklingen kan tvinga fram.
I den nya propositionen om JAS görs också det något beklämmande
konstaterandet att man får vara beredd att sänka ambitionsnivån beträffande
utrustning, antal flygplan m. m., beroende på dollarkursen. I den moderata
motion, som väckts med anledning av propositionen och där vi uttalar oss för
ett bibehållande av den JAS-ram, som 1982 års försvarsbeslut innebar,
påpekar vi att luftförsvarets värnkraft inte får göras till något, som är
beroende av valutakursförändringar.
Jag vill, herr talman, dock återkomma till värdet av den principiella
enighet som råder mellan de i försvarsutskottet ingående partierna i vad
gäller säkerhetspolitiken och de krav den ställer för framtiden. Tyvärr är
dock enigheten fullständig enbart när det gäller ord och målsättning. När det
gäller att sätta makt bakom orden och ge vårt försvar de redskap det behöver
för att uppfylla de krav som ställts är enigheten på vissa punkter något
mindre.
Man brukar högtidligt tala om vårt utsatta geostrategiska läge. Vill man
Nr 132
Torsdagen den
28 april 1983
Totalförsvaret
73
Nr 132
Torsdagen den
28 april 1983
Totalförsvaret
14
uttrycka det på ett språk för vanligt folk, kan man säga att vi ligger väldigt illa
till. Utanför denna kammare kan det säkert uttryckas än mera folkligt och
drastiskt. Vi bor där vi bor med ansvar för ett stort landområde mellan de två
supermaktsblockens intresseområden. Den ena supermakten nosar närgånget
 i våra skärgårdar. Just nu befinner sig Sveriges säkerhetspolitik än en gång
i blixtbelysning och i centrum för ett stort intresse från vår omvärld.
Att vi vid detta tillfälle i stor enighet och för andra gången fattar beslut om
en svensk satsning på ett framtida svenskt luftförsvar bör gynna vår
säkerhetspolitiska trovärdighet. Det hade dock varit ännu bättre om Sveriges
riksdag i dag kunnat stå fast vid 1982 års försvarsbeslut, både i vad gäller
totalramen och i fråga om ramen för JAS.
Jag yrkar, herr talman, bifall till de moderata reservationerna och till den
gemensamma borgerliga reservationen 7, alla med Per Petersson som första
namn.
Under detta anförande övertog tredje vice talmannen ledningen av
kammarens förhandlingar.
Anf. 75 ÅKE GUSTAVSSON (s):
Herr talman! Jag skall kommentera några yttranden som har fällts under
debattens gång. Gunnar Björk i Gävle sade att socialdemokraterna har sagt
under valrörelsen att vi inte skall ha något JAS. Eric Hägelmark sade att de
preciseringar som socialdemokraterna begärde våren 1982 inte kommer att
ge sig förrän fram emot år 2000.
Nils Berndtson sade att socialdemokraterna håller på att falla tillbaka till
den position som intogs i början av 1970-talet beträffande civil produktion.

Och nu kommenterade Anita Bråkenhielm i sitt anförande de sju
socialdemokratiska villkoren i JAS-beslutet.
Låt mig därför börja med att redovisa vad socialdemokraterna krävde i sin
partimotion våren 1972, något som sedan också fullföljts genom den av den
socialdemokratiska regeringen lagda propositionen.
Det första villkoret som vi från socialdemokratins sida uppställde för
JAS-projektet var att några löften om framtida anslagshöjningar för
försvarsmakten inte får ges. Det är ett ställningstagande som riksdagen har
att göra, och riksdagsmajoritetens ställningstagande har de ansvariga
myndigheterna att rätta sig efter. Det är alltså den linje som fullt ut följs
genom att regeringen nu lägger en proposition. Denna innehåller inte heller
några bindningar om framtida anslagsökningar för försvarsmakten.
I den andra punkten heter det att JAS-projektet skall hålla sig inom den av
överbefälhavaren anvisade ramen på 24,9 miljarder i prisläge februari 1981
fram till sekelskiftet. Den borgerliga riksdagsmajoriteten hade, enligt den
borgerliga regeringens förslag, ökat ramen med 800 milj. kr. ÖB har därefter
fått pröva om det går att sänka ramen, och enligt propositionen har ÖB nu,
om riksdagen följer propositionen, att inkomma till regeringen med förslag
 
 
 
 
om vilka åtgärder som behöver vidtas för att man skall kunna klara den här
nedpressningen.
Den tredje punkten innebar att projektets prestanda långsiktigt skall svara
mot vad som enligt överbefälhavarens och flygvapenschefens bedömning
behövs. Därvid skall luftförsvarsuppgiften vara det centrala. Detta har
numera accepterats av såväl chefen för flygvapnet som överbefälhavaren.
Däremot hade chefen för marinen vid den aktuella tidpunkten en reservation,
 enligt vilken han ville ha ytterligare utvecklingsmöjligheter för
flygplanet. Detta ställningstagande kan nu anses ha fallit under bordet.
Det fjärde kravet var att projektets realiserbarhet— som vi då konstaterade
var oklar — kontinuerligt måste granskas av de ansvariga militära myndigheterna.
 Vi sade också att staten måste ha full insyn i tekniskt och ekonomiskt
avseende, och om allvarliga problem uppstår måste staten ha rätt att avbryta
projektet. Det innebär också att industrin i avtalet måste utfästa sig att ta en
icke oväsentlig ekonomisk risk i detta sammanhang. Det som har hänt är att
när avtalet ingicks, så tvingades industrin att ta denna ekonomiska risk.
Jag vill utöver detta understryka att det är oerhört viktigt att man från
statsmakternas sida och från myndigheternas sida verkligen har en ordentlig
kontroll i både tekniskt och ekonomiskt avseende. Alldeles speciellt gäller
detta i början av projektet, när det håller på att ”sätta sig”. Misstag som görs i
början är oftast dyrare än misstag som görs i slutet av en beställning som
denna.
I den femte punkten sades, att skulle fördyringar uppstå, t. ex. genom att
de militära myndigheterna ställer krav på modifieringar, måste kostnaderna
betalas inom ramen för flygvapnets anslag. Jag tror det är väldigt viktigt dels
att militären själv har den här pressen på sig, att det inte går att komma och
vittja svenska folket på ytterligare en massa pengar, dels att också industrin
inser att man måste ha en ordentlig styrning. Detta innebär i klartext att det
inte får bli så att det uppkommer en snedbalans inom försvaret, om
kostnaderna för projektet överskrids. Vi måste se till att man håller projektet
inom de angivna ramarna.
I den sjätte punkten sägs att staten måste ha fri nyttjanderätt till
teknologiska innovationer och övrigt underlag av likartad natur som kan
framkomma under arbetet med JAS-projektet. Genom det avtal som senare
har träffats med industrin har man också lyckats åstadkomma detta.
Det här var några exempel på de oklarheter som har klarats ut, men vilka
Eric Hägelmark sade skulle bli utklarade först år 2000. Jag kan dessutom
konstatera att ett annat exempel på osäkerheter som klarats ut så sent som i
höstas rör vilken typ av vinge man skulle ha på flygplanet.
En ökad säkerhet har vidare kunnat ernås genom studierna av den typ av
motor som man skall ha på flygplanet. Det har alltså nu gett en ökad säkerhet
i förhållande till hur situationen var under våren.
Den sjunde punkten skall jag kommentera litet mer ingående. Den rör i
stor utsträckning det som Nils Berndtson var inne på i sitt anförande. Vi
socialdemokrater har sagt att för den framtida planeringen inom flygindustrin
 bör det klargöras att något nytt projekt för utveckling av flygplan inte
Nr 132
Torsdagen den
28 april 1983
Totalförsvaret
18
 
Nr 132
Torsdagen den
28 april 1983
Totalförsvaret
76
kan vara aktuellt då utvecklingsarbetena börjar minska vid 1990-talets
början. Industrin måste därför inrikta arbetet mot en flygindustri som är
baserad på huvudsakligen civil produktion.
I utskottets skrivning konstateras med hänvisning till denna punkt i den
socialdemokratiska partimotionen följande: ”Vidare angavs att industrin
därför måste inrikta arbetet mot en flygindustri som är baserad på i huvudsak
civil produktion. Det framstår mot denna bakgrund som nödvändigt att
företagen har en långsiktig och förutseende planering som särskilt gäller
deras personella resurser.” Vi konstaterar i utskottet att detta är en
utveckling som pågår när det gäller inriktning på civil produktion. Sedan
säger vi: ”Under förutsättning att denna inriktning på omställning till civil
produktion fortsätter bör statsmakterna inte anvisa företagen hur planeringen
 skall gå till eller söka utföra planeringen i deras ställe.”
Jag menar att Nils Berndtson har fel i sak när han jämför med hur det såg ut
i början av 1970-talet då såväl Saab som Volvo Flygmotor i huvudsak var
inriktade på att tillgodose de militära behoven. I dag har Volvo Flygmotor
genomgått en snabb utveckling mot en ökad civil produktion. Ett sådant
exempel är deltagandet i det europeiska rymdprojektet. Ett annat exempel
är företagets satsningar på kollektivtrafiksidan.
Saab genomgår motsvarande utveckling. Ett exempel är det s. k. Saab
Fairchild-projektet som innebär att Saab för sin del har satsat ungefär 1
miljard kronor i utvecklingskostnader. Detta är satsningar som inte har skett
tidigare.
Men självfallet finns det inte någon anledning för oss socialdemokrater att
säga att vi är nöjda med detta. Att det kan räcka. Denna utveckling måste
fortsätta. Det är nödvändigt att så sker. Jag vill understryka det. Om det inte
sker kommer man i bl. a. Linköping att ställas inför mycket allvarliga
problem den dag man skall hitta på arbetsuppgifter åt personalen. Först
uppstår problemen tidsmässigt på utvecklingssidan när JAS-projektet
lämnar planeringsstadiet. Därefter kommer självfallet nästa steg att få direkt
verkan ute på verkstadsgolvet.
Jag vill också i anslutning till detta säga att det är oerhört angeläget att
industrin själv tar ansvar för och söker att genomföra kompensationsaffärer i
så stor utsträckning som möjligt. Det är glädjande och visar en helt annan
handlingskraft hos den nuvarande regeringen — jämfört med den tidigare - att
också regeringen nu har tagit denna fråga på allvar och inrättat ett
interdepartementalt organ som arbetar tillsammans med myndigheterna och
industrin för att stimulera fram projekt på den civila sidan. Dessutom har
förre förbundsordföranden i Metall, Bert Lundin, knutits som särskilt
sakkunnig till industridepartementet just för att arbeta med dessa frågor.
Men lyckas man inte med denna inriktning på en fortsatt övergång kan
statsmakterna självfallet aldrig frånhända sig sitt ansvar. Därför är utskottets
skrivning villkorad. Utskottet har skrivit att ”under förutsättning att denna
inriktning på omställning till civil produktion fortsätter” bör inte statsmakterna
 gå in. Men sker inte detta står statsmakterna självfallet helt fria att
pröva denna fråga igen.
 
 
 
 
 
Under detta anförande övertog andre vice talmannen ledningen av
kammarens förhandlingar.
Anf. 76 GUNNAR BJÖRK i Gävle (c) replik:
Herr talman! I fråga om de olika krav som socialdemokraterna ställer,
tycker jag att man istort sett inte står närmare ett klarläggande än man gjorde
i fjol. Man vet fortfarande lika litet om dollarkursens utveckling i slutet av
1990-talet, som då ansågs vara ett huvudnummer. På den punkten tycker jag
inte man har vunnit särskilt mycket alls. Vad socialdemokraterna har
medverkat till är att förhala frågan ytterligare ett år. Det är bra att man nu
äntligen är beredd att ta sitt politiska ansvar.
Jag tycker att det som hände under valrörelsen ändå är litet allvarligt. Då
gick socialdemokraterna medvetet ut och felinformerade. Jag säger detta
därför att jag har läst en tidning som heter Här kommer facket, som under
valrörelsen utdelades till unga LO-medlemmar och i yrkesskolorna. I en
ledare som är signerad av Gunnar Nilsson säger man mycket klart ut att man
vill ha ett svenskt flygplan, men man säger nej till JAS — för dyrt och för
dåligt.
Sanningen är alltså att det socialdemokratiska partiet medvetet har
desinformerat i valrörelsen. Det stämmer inte med det Åke Gustavsson säger
nu, och det stämmer heller inte med vad propositionen säger, nämligen att
socialdemokraterna tog ställning redan i fjol. Jag tycker att man borde ha
varit så pass ärlig att man hade informerat sitt folk som var ute och jobbade i
valrörelsen om var man verkligen stod.
Detta har i sin tur lett till att det finns grupper som tror att socialdemokraterna
 har varit emot detta hela tiden, och det har bidragit till att det har
blivit splittring i denna fråga.
Beträffande den ekonomiska nivån är det fel att försöka inbilla folk att
man sparar 800 milj. kr. Det är en laborering med pengar, som inte är sakligt
hållbar när man börjar analysera den.
Till sist vill jag säga om projektering av civila delar att den nuvarande
regeringen har varit rent av sölig. Industridepartementet har ju inte alls gjort
särskilt mycket under vintern. Det har tagit nästan ett halvår innan man har
kommit i gång. På den punkten lades grunden på den tidigare regeringens tid.
Det är tack vare de initiativen som man nu ändå har kommit i gång litet lätt i
industridepartementet.
Anf. 77 NILS BERNDTSON (vpk) replik:
Herr talman! Åke Gustavsson tog fasta på att jag befarar att socialdemokraterna
 håller på att falla tillbaka till vad man sade i början av 1970-talet. Jag
skall ge litet historik för att belysa vad jag menar.
När vi hade motionerat i denna fråga förklarade man från näringsutskottet:
 ”Det primära ansvaret för företagens produktionsinriktning måste åvila
företagen själva. Från samhällets sida kan det dock vara motiverat att delta i
en planering och eventuellt att i speciella fall bidra till att underlätta
övergången till civil produktion.”
Nr 132
Torsdagen den
28 april 1983
Totalförsvaret
TH
 
 
 
Nr 132
Torsdagen den
28 april 1983
Totalförsvaret
78
Så flyttades genom opinionens tryck positionerna fram, så att försvarsutskottet
 1979 sade att man ville ”understryka vikten av aktiva insatser på detta
område. Det är angeläget att regeringen låter utarbeta ett program för
omställning till civil produktion inom flygindustrin.”
När jag läser vad försvarsutskottet skriver i dag tycker jag mig finna att
man kommer tillbaka till att det ankommer på industrin att planera.
Visst skall man ställa oerhört hårda krav på företag och företagsägare som
har kammat hem väldiga och säkra vinster på den militära flygplansproduktionen,
 men jag menar att det inte fritar statmakterna från ansvar. Hur
många skattemiljarder har plöjts ner i flygplansindustrin? Har inte statsmakterna
 ett särskilt ansvar för att dessa resurser också kommer till användning
på angelägna områden i samhället? Har inte statsmakterna ett särskilt ansvar
för tryggheten för arbetare och tjänstemän som genom sitt arbete har säkrat
genomförandet av statliga beslut? Jag förnekar inte att det i dag förekommer
en ökad civil produktion, men fortfarande har den militära produktionen en
mycket stor tyngd, och det är denna produktion som skall ersättas. Det
behöver man planera för redan nu.
Anf. 78 ERIC HÄGELMARK (fp) replik:
Herr talman! En av huvudinvändningarna från socialdemokraterna i
riksdagsdebatten inför fjolårets JAS-beslut gällde osäkerheten om vilka
modifieringsbehov, t. ex. på motorn, som kan bli en följd av en allvarligare
hotbild fram emot sekelskiftet. Inget materiel har presenterats som skulle
kunna ge anledning till en annan bedömning än den som då gjordes. I den
analys som har utförts inom försvarsdepartementet tas denna fråga inte ens
upp, utan den analysen gäller egentligen enbart dollarkursen och ekonomiska
 ramar. Däremot har ÖB och flygvapenchefen sagt att JAS även i
grundutförandet fyller de operativa kraven. Men det sade ÖB och chefen för
flygvapnet redan före fjolårets beslut.
Socialdemokratin var den gången inte beredd att godta den tolkningen,
vilket jag har visat genom att återge ett par citat från Olof Palme på just
denna punkt. Av dessa citat, som återfinns i mitt huvudanförande, framgår
att Olof Palme förra året bl. a. uttalade en bestämd varning. Han jämförde
t. o. m. JAS med den då nyligen sänkta kryssaren General Belgrano, därmed
antydande att JAS skulle vara omodernt redan mycket tidigt. Så är inte fallet.
Jag behöver kanske inte orda så mycket mer om detta.
När det gäller den proposition som ligger till grund för det betänkande som
vi nu behandlar är den viktiga frågan att vii dag kan fatta ett beslut som i stort
sett är ganska lika det förra. Det är egentligen bara dessa 800 milj. kr. som
kanske är litet underligt placerade. Vi hoppas på ett beslut. Det är det som vi
är mest betjänta av, nu och för framtiden.
Anf. 799 ÅKE GUSTAVSSON (s) replik:
Herr talman! Jag vet inte riktigt vad som är huvudfrågan i de repliker som
jag har fått. Jag börjar med Gunnar Björk i Gävle.
Han påstår att vi har förhalat frågan och, underförstått, att det skall ha gett
 
 
 
 
en mängd negativa konsekvenser. Så är inte fallet. Det faktum att det mitt
under det att industrin förhandlade med myndigheterna låg en socialdemokratisk
 motion på riksdagens bord påverkade utformningen av avtalet. Den
statssekreterare som under denna tid jobbade hos den centerpartistiske
försvarsministern var mycket angelägen om att inför utskottet understryka
detta faktum när det gäller socialdemokraternas motion våren 1982.
Det är fel att säga att socialdemokraterna hade tagit ställning i sak före
valet. Det hade vi inte. Vi ville ha en ytterligare prövning och få klarlagt bl. a.
den tekniska osäkerheten, som självfallet skulle kunna leda till allvarliga
ekonomiska konsekvenser.
Det är inte fel att säga att man sparar 800 milj. kr. Vi är beredda att vidta
åtgärder för att hålla kostnaderna nere. Det exemplifieras också i propositionen.
 Där sägs t.ex. att man kan tvingas dra in skolversionen av
flygplanet.
Det är intressant att notera att det enda Gunnar Björk har att peka på i sin
argumentering är en skrift från valrörelsen. Han säger att vi då felinformerade
 medvetet och systematiskt. Om det i denna skrift ges intrycket att
socialdemokraterna vid den tidpunkten sade nej till flygplanet är det fel. Vi
hade frågan uppe till diskussion, men hade inte fattat något beslut. Jag tror å
andra sidan att detta är det enda exempel av denna typ som Gunnar Björk
kan finna.
Självfallet åvilar, Nils Berndtson, det primära ansvaret alltid företagen
själva. Men samtidigt är det självklart att staten skall vara beredd att göra
aktiva insatser för att underlätta en övergång till civil produktion.
Vi har nu fått en ökad aktivitet från regeringens sida. Jag håller med
Gunnar Björk om att det tog litet lång tid — ett halvt år efter det att den
tidigare regeringen hade lagt grunden. Men det var just denna grund som
gjorde att det tog så lång tid. Samhället måste självfallet alltid vara berett att
stimulera sysselsättningen också i detta fall. De satsningar som nu måste ske
på kompensationsaffärssidan för att stimulera en övergång till civil produktion
 måste fullföljas. Såväl Saab som Volvo Flygmotor har en helt annan
situation i dag när det gäller andelen civil produktion i förhållande till den
som man hade i början av 1970-talet.
Till slut vill jag säga till Eric Hägelmark att jag vidhåller — och det framgår
om man läser våra sju punkter i partimotionen — att en stor del av de
osäkerheter som förelåg vid det tillfället har vi kommit till rätta med. Jag
hänvisade dels till motorn, dels till vingproblemet, eller den s. k. Rockwellvingen.

Självfallet skall jag å andra sidan inte förneka att det fortfarande kvarligger
osäkerheter. En sådan är, som Eric Hägelmark just påpekade, valutakurserna.
 Men vi får leva med att sådana osäkerheter kommer att föreligga vid
varje stort beslut. Och just när det kvarstår osäkerheter är skälet desto
starkare att ha en så hård styrning som över huvud taget är möjlig. Därför är
det viktigt att t. ex. överbefälhavaren tvingas att göra en kontinuerlig
rapportering till regeringen. Det är också nödvändigt att regeringen för sin
Nr 132
Torsdagen den
28 april 1983
Totalförsvaret
79
 
 
Nr 132
Torsdagen den
28 april 1983
Totalförsvaret
 
del har ett ordentligt grepp över projektets utveckling, och det hoppas och
tror jag att den har.
Anf. 80 GUNNAR BJÖRK i Gävle (c) replik:
Herr talman! Det är bra att Åke Gustavsson tar avstånd från det
valmaterial som delades ut. Det var inte någon liten sak, om det rör sig om
den tidning som delades ut till alla LO-medlemmar under 33 år och till alla
yrkesskolor. I denna tidning ger man sken av att socialdemokraterna säger
nej till JAS. Genom sitt inlägg här har Åke Gustavsson visat att man
medvetet gått ut med desinformation.
Min kritik när det gäller beslutet är att socialdemokraterna redan i fjol
hade fullgod insyn i arbetet. De hade full tillgång till allt material. Det jag
reagerar mest över är det inlägg som nuvarande statsminister Palme hade i
fjolårets debatt, där han gjorde en rad påståenden, som Eric Hägelmark nu
har visat inte är särskilt bärkraftiga.
När det gäller industrin skall man komma ihåg att icke-socialistiska
regeringar — såväl mittenregeringar som regeringar med en moderat
försvarsminister — har pressat svensk industri hårdare än vad som gjordes
beträffande Viggenaffären. De garanterade vinster som industrin hade under
den tid socialdemokraterna gjorde flygplansaffärer har ändå pressats mycket
hårt nu. Det är viktigt att komma ihåg att industrin har pressats hårdare än i
något tidigare fall där socialdemokraterna har lett flygplansupphandling.
Anf. 81 NILS BERNDTSON (vpk) replik:
Herr talman! Åke Gustavsson säger att de satsningar som har skett på civil
produktion måste fullföljas, och det är väl det minsta man kan säga. Jag vill
fråga: Ser inte Åke Gustavsson en risk i att en ny mångmiljardsatsning på det
nya flygplanet kan bryta utvecklingen mot ökad civil produktion? Vi får inte
glömma att en del av de civila satsningar som har förekommit kom till vid den
tidpunkt när diskussionen stod om huruvida Viggen skulle få någon
efterföljare eller ej. Vi vet också från Viggentiden att man från företagens
sida ofta sade: Vi har inte möjligheter eller resurser att satsa på både
flygplanet och en alternativ produktion.
Jag tror att Åke Gustavsson snart nog skall se att det behöver göras
insatser, för att det som redan är påbörjat i fråga om civil produktion inte
skall falla tillbaka.
Åke Gustavsson talar om att utskottets skrivning är villkorad. Jag förstår
det så, att när man säger att under förutsättning att denna inriktning på
omställning till civil produktion fortsätter, så bör statsmakterna inte anvisa
företagen hur planeringen skall gå till eller söka utföra planeringen i deras
ställe. Då drar jag den slutsatsen att om inte denna inriktning fortsätter, är
Åke Gustavsson alltså beredd att förorda statliga insatser. Min fråga är då:
Vad skall ske innan Åke Gustavsson anser det motiverat med statliga insatser
för en planering?
 
 
 
 
Anf. 82 ERIC HÄGELMARK (fp) replik:
Herr talman! Till Åke Gustavsson: Kraven i de sju punkterna, som det har
talats så mycket om och som Åke Gustavsson redogjorde för här, uppfylldes i
stort sett redan förra året. Hade socialdemokraterna då haft ungefär samma
goda vilja som de har i dag att lösa det här problemet, hade beslutet kunnat
fattas, och den önskvärda utvecklingen hade redan kunnat börja. Det är vad
som kanske hade varit nödvändigt i det här sammanhanget för att få en
division klar till 1992.
Anf. 83 ÅKE GUSTAVSSON (s) replik:
Herr talman! Först till Gunnar Björk i Gävle. Han påstår att socialdemokraterna
 medvetet gått ut med desinformation. Jag fick en lapp i min hand
där det står att den artikel som Gunnar Björk åberopar stått i en tidning där
några ungdomar intervjuades och någon uttalade sig om SSU:s offentliga
ställningstagande. Så i det här fallet kommer inte desinformationen från mig,
i varje fall inte i den här debatten, utan man får nog söka till vänster om mig
geografiskt, dock inte politiskt.
Till Nils Berndtson: Jag vill svara ärligt och uppriktigt på frågan om det inte
finns risk för att en ny mångmiljardsatsning bryter en utveckling mot civil
produktion. Svaret på den frågan är ja. Därför är det desto viktigare att
statsmakterna trycker på och att företagen själva jagar civila produkter, inte
minst när det gäller att utnyttja möjligheten till t. ex. kompensationsaffärer.
Det är självfallet också sant att pengar som satsas på det civila området ger
flera arbetstillfällen och motsvarande satsningar på det militära. Det finns
många undersökningar som visar detta. Det kan man knappast förneka.
Sanningen i dag är att de här projekten inte är närliggande, så man kan inte
nå den effekten i det här konkreta fallet. Det skall man ha klart för sig.
Jag delar självfallet Nils Berndtsons oro på den här punkten. Det är ett av
skälen till att jag för min del vill understryka vikten av villkoringen i
skrivningen från utskottets sida.
Nils Berndtson frågade vad man skall göra för att Åke Gustavsson ändå
skall uppfatta det här och kräva insatser. Det som gjort att man har en
annorlunda attityd till detta är att utvecklingen vänts och att man inte gjort
någonting från industrins sida.
Allra sist till Eric Hägelmark: Det är tredje gången som vi diskuterar
socialdemokraternas sju punkter och andra gången som jag skall redogöra
för dem för Eric Hägelmark. Jag menar alltså att kraven i de sju punkterna till
en viss del uppfylldes förra året beroende på att vi från oppositionen ställde
krav. Delvis kom de att uppfyllas först vid ett senare tillfälle.
Chefen för flygvapnet tog för sin del inte ställning till hur man skulle ha det
med vindkonfigurationen förrän hösten 1982. Motionen väcktes våren 1982.
Ökad säkerhet har också vunnits på motorsidan. Men självfallet kvarstår
osäkerhet när det gäller valutakursutvecklingen. Det finns ju ingen som kan
förneka det. Att vi skulle nå säkerhet på den punkten har vi från
socialdemokratiskt håll inte räknat med. Det är ganska uppenbart, eller hur
Eric Hägelmark?
6 Riksdagens protokoll 1982/83:132-133
Nr 132
Torsdagen den
28 april 1983
 
Totalförsvaret
81
 
Nr 132
Torsdagen den
28 april 1983
 
Totalförsvaret
82
Andre vice talmannen anmälde att Nils Berndtson och Eric Hägelmark
anhållit att till protokollet få antecknat att de inte ägde rätt till ytterligare
repliker.
Anf. 84 OLLE AULIN (m):
Herr talman! Den senaste tiden har präglats av aktioner och demonstrationer
 för freden. Vi har alla ett ansvar för den fredliga utvecklingen i
världen. Hotet om förödande krig vilar tungt över människorna. De känner
oro och osäkerhet och vill uttrycka denna oro genom att aktivt delta i vad de
menar vara fredsbevarande aktioner.
Man kan emellertid fråga sig om de framkomstvägar som många av
demonstranterna använder sig av är de rätta för att nå målet, en fredlig värld i
frihet. Nåja, ordet frihet är det alltför många som tappat bort i förkunnelsen.

Hur skall mant. ex. få dem som har ansvaret för lagstiftningen att lyssna på
budskapet, om man själv använder sig av olagliga medel, som man gjorde
härförleden ute på Lidingö och som vi i dag tre gånger har upplevt att man
gjort från kammarens åhörarläktare?
Når vi snabbare resultat för världsfreden genom att Sverige genomför en
separat nedrustning? Detta krävs ju av många av fredsorganisationerna. Jag
menar att vi då i stället skapar obalanser och därmed ökar riskerna för krig i
vårt område.
Alltför många inom fredsorganisationerna har låtit sin idealitet vilseföra
dem om vad verkligheten kräver av oss i fråga om vaksamhet, beredskap och
resurser i ett starkt totalförsvar för att i vår oroliga värld skydda landets frihet
och fred. Sveriges militärgeografiska läge mellan maktblocken ställer därvid
särskilda krav på oss. Ubåtskommissionens rapport talar sitt tydliga språk i
det hänseendet.
Det är därför i högsta grad tillfredsställande att de borgerliga partierna och
socialdemokraterna är överens om huvudlinjerna i den svenska säkerhetspolitiken.
 I propositionen gör emellertid den socialdemokratiska regeringen
ett viktigt avsteg från förra årets försvarsbeslut genom att nu föreslå ett ännu
lägre anslag än vad man själv önskade för ett år sedan i en reservation. Detta
är märkligt, om vi ser på alla de riktiga konstateranden som görs i
propositionen om de krav som måste ställas på försvaret och jämför detta
med de medel som ställs till förfogande.
”Kapprustningens tempo har ytterligare stegrats”, säger departementschefen.
 Vilken är då slutsatsen för det svenska försvaret? Knappast att man
bör minska de redan snålt tilltagna anslagen. Det skadar inte att än en gång
erinra om att försvarets andel av statsbudgeten under de senaste tio åren har
minskat avsevärt. Budgetåret 1971/72 var det 13 20 av statens utgifter som
gick till försvarsdepartementet och nu är det mindre än 8 9.
”Det svenska territoriet skall skyddas mot kränkningar med alla tillgängliga
 medel”, sägs det vidare i propositionen. Men hur omfattande blir de
medlen? Att ubåtskommissionens betänkande måste följas upp med ett
 
 
 
 
medelstillskott utanför de ramar till försvaret som vi i dag anslår står för mig
helt klart.
I propositionen sägs vidare att förtroendet för vår vilja och vår förmåga —
jag understryker vår förmåga — att i krig bevara vår neutralitet måste
vidmakthållas. Men, herr talman, hur vidmakthåller man vår förmåga, när
medlen att lösa uppgifterna blir otillräckliga?
I debatten hör man ibland påståenden från dem som är negativa till det
militära försvaret att vi måste ”omrusta”. Maj Britt Theorin har tidigare fört
sådan talan. Man menar då att medel skall tas från det militära försvaret och
föras över till civilförsvar och ekonomiskt försvar. Låt mig från början säga
ifrån att ansvariga företrädare för dessa viktiga områden av totalförsvaret
inte själva för ett sådant resonemang. Naturligt nog, eftersom resonemanget
innebär en total felsyn när det gäller sammanhangen mellan totalförsvarets
olika grenar.
Som framhålls i den moderata partimotionen är möjligheterna för t. ex.
civilförsvaret att genomföra sina uppgifter starkt beroende av den miljö i
vilken räddningsinsatserna skall ske. Det betyder att civilförsvaret för sina
insatser är beroende av det militära försvarets möjligheter att lösa sina
uppgifter. Ett otillräckligt luftförsvar t.ex. gör det mycket svårt för
civilförsvaret att genomföra sina undsättningsinsatser. Är invasionsförsvaret
svagt påverkar detta civilförsvarets möjligheter att genomföra omflyttningar
och utrymningar från hotade områden. Omvänt är trovärdigheten i det
militära försvaret beroende av att soldaterna vid fronten vet att civilförsvaret
kan verka för att skydda de hemmavarande. De brister som alltjämt finns
inom civilförsvaret måste självfallet avhjälpas, men inte genom att ta av det
militära försvaret och därigenom minska dettas möjligheter att avhålla från
angrepp.
De brister som vi moderater finner vara särskilt allvarliga inom civilförsvaret
 är den otillräckliga beredskapen till snabb mobilisering av utbildade
och väl utrustade civilförsvarsenheter, som direkt efter mobilisering kan
påbörja sina uppgifter. Civilförsvaret måste nämligen redan i ett inledande
bekämpningsskede — kanske innan de militära förbanden mobiliserats —
kunna träda i verksamhet för varnings-, skydds- och räddningsuppgifter.
Allvarliga brister redovisas emellertid i den nuvarande krigsorganisationen
avseende personalrekrytering, utbildning och materielförsörjning. Vi anser
därför att kraftfulla åtgärder måste sättas in för att ge civilförsvarets
krigsorganisation den stadga och mobiliseringsberedskap som är önskvärd.
Av detta skäl har vi kunnat tillstyrka av departementschefen föreslagen
förstärkning av civilförsvarsstyrelsens organisation. Jag vill säga till Roland
Brännström att det i denna fråga inte föreligger något motsatsförhållande
mellan propositionens huvudyrkanden och reservationen med vår ståndpunkt
 när det gäller civilbefälhavarkanslierna.
Utskottet understryker särskilt vikten av en god beredskap inom
civilförsvaret även i det övergångsskede som befolkningsskyddet nu står
inför. Civilförsvaret har varit utsatt för en lång följd av organisationsförändringar
 under senare år. Den kommunalisering av civilförsvaret som nu
Nr 132
Torsdagen den
28 april 1983
Totalförsvaret
 
83
Nr 132
Torsdagen den
28 april 1983
Totalförsvaret
förestår och där försöksverksamhet pågår i Malmöhus län och Kopparbergs
län innebär svåra påfrestningar på organisationen centralt, regionalt och
lokalt. Det finns anledning att understryka att länsstyrelsernas försvarsenheter
 i detta omorganisationsskede måste ha tillfredsställande resurser för sin
planering för att beredskapen i fältorganisationen inte skall nedgå katastrofalt.
 Att inteckna kommande eventuella besparingar inom den regionala
ledningen genom att i länsstyrelseorganisationen låta försvarsenheterna
drabbas av höga besparingskrav nu vore förödande för beredskapen inom
civilförsvaret.
När det gäller frågan om hur det framtida planläggningsarbetet för
civilförsvaret bör ske har vi moderater velat understryka att det bör ske på ett
sådant sätt att samordningsvinsterna vid övergripande regional planering
tillvaratas, samtidigt som man tillgodogör sig den lokala kunskapen om
fredssamhällets räddningstjänst. Vi har också velat understryka att de
ekonomiska konsekvenserna av ett ändrat planläggningsansvar noga bör
belysas. Det blir, herr talman, anledning att återkomma till dessa frågor när
försöksverksamheten avslutats och riksdagen föreläggs ett slutligt förslag
nästa år.
Jag kommer så till reservation 12, där de borgerliga reservanterna finner
det angeläget att förra årets ställningstagande till en successiv utbyggnad av
den högre regionala ledningen inom det civila försvaret följs upp. Vi menar
att minst tre tjänster bör tillföras civilbefälhavarkanslierna det kommande
budgetåret. Det är alltså en klarare markering än i propositionen, som på
denna punkt är mera svävande. Jag yrkar bifall till reservation 12.
De frivilliga försvarsorganisationerna utgör en ovärderlig tillgång för
totalförsvaret. Genom deras verksamhet ges försvaret möjligheter att mot en
ofta mycket ringa ersättning orientera, utbilda och krigsplacera tiotusentals
män och kvinnor inom totalförsvaret. Det är därför tillfredsställande att
utskottet i stor enighet dels föreslagit ytterligare 5 milj. kr. till frivilligorganisationerna,
 dels uttalat att i samband med prisregleringen ytterligare medel
bör kunna tillföras för angelägen verksamhet. Till denna angelägna
verksamhet bör, menar jag, framför allt räknas utbildning av personal för
krigsplacering med A- och B-kontrakt inom områden där vakanserna i dag är
särskilt stora.
Till sist några ord om reservation 11. I en trepartimotion av Göran Allmér
m. fl. har yrkats att riksdagen skall besluta om ett anslag på 100 000 kr. till
hemvärnets centrala förtroendenämnd att uppföras under rubriken ”Vissa
nämnder m. m. inom det militära försvaret”. Vi reservanter menar att
motionen bör bifallas och anslaget föras upp under denna rubrik. Jag yrkar
bifall till reservation 11.
Anf. 85 HOLGER BERGMAN (s):
Herr talman! I försvarsutskottets betänkande nr9 behandlas under
punkten 9 anslaget Frivilliga försvarsorganisationer m.m. samt ett nytt
förslagsanslag benämnt Vissa nämnder m. m. inom det militära försvaret.
 
 
 
Jag tänker i mitt anförande något kommentera de här två anslagsposterna.

Såväl 1978 års försvarskommitté som försvarsutskottet underströk inför
förra årets försvarsbeslut betydelsen för totalförsvaret av de frivilliga
försvarsorganisationernas verksamhet.
Den dåvarande försvarsministern tillsatte också efter förslag från försvarskommittén
 en utredning med uppgift att se över förmånssystemet för frivillig
tjänstgöring. Kommittén har antagit namnet frivilligförmånskommittén
(FFMK).
I budgetpropositionen 1982/83 anför överbefälhavaren, och jag citerar:
”Frivilligverksamheten är så betydelsefull att den även i fortsättningen
kommer att prioriteras. Stor uppmärksamhet behöver ägnas åt rekrytering
såväl av medlemmar som till utbildning.”
I budgetpropositionen föreslås att anslaget under F 16. Frivilliga försvarsorganisationer
 m. m. räknas upp till 64,3 milj. kr. Det skulle innebära att för
budgetåret 1983/84 ungefär lika stora resurser ställdes till frivilligorganisationernas
 förfogande som under innevarande budgetår.
Nu fortsätter intresset för frivillig försvarsverksamhet att öka. Flera
organisationer anmäler ökat medlemsantal och ökning av verksamhetsvolymen.

Mot bakgrund av detta och statsmakternas stora uppskattning av
frivilligorganisationernas verksamhet har ett helt enigt försvarsutskott på
överbefälhavarens inrådan beslutat föreslå ett i förhållande till budgetpropositionen
 med 5 milj. kr. förhöjt anslag till frivilliga försvarsorganisationer.
 ;
Som framgår av utskottsbetänkandet avses den här ökningen av anslaget
inte öka utgifterna för det militära försvaret, eftersom regeringen föreslås
beakta detta i samband med prisregleringen för budgetåret.
När det gäller anslaget F 18. Vissa nämnder m. m. inom det militära
försvaret finns en reservation, nr 11, från de tre borgerliga partierna. I
reservationen föreslås bifall till motion 1982/83:1789.
I mitt tycke är den här reservationen helt onödig. I sak är ju majoriteten
och reservanterna helt ense, nämligen att 100000 kr. skall ställas till
hemvärnets centrala förtroendenämnds förfogande för de uppgifter som
angivits i motionen. Åsiktsskillnaden gäller från vilket anslag pengarna skall
utgå.
Vi socialdemokrater vill i likhet med överbefälhavaren att pengarna skall
utgå från anslaget B 1. Arméförband: Ledning och förbandsverksamhet.
Chefen för armén är också beredd att ställa de här medlen till förfogande från
detta anslag. Reservanterna däremot vill att medlen utgår från anslaget F 18
och så att säga öronmärkes.
Herr talman! Jag yrkar avslag på reservation 11 och bifall till hemställan i
försvarsutskottets betänkande nr 9 i dess helhet.
Nr 132
Torsdagen den
28 april 1983
Totalförsvaret
85
 
Nr 132
Torsdagen den
28 april 1983
Totalförsvaret
Anf. 86 EVERT SVENSSON (s):
Herr talman! Det finns två huvudmotiv för att i dag säga nej till JAS 39
Gripen: dels kostnadsaspekten, dels de militärpolitiska övervägandena.
Vårt beslut i dag, liksom riksdagens beslut den 4 juni 1982, med borgerlig
majoritet i riksdagen, binder oss för en militärindustriell satsning av enorma
mått som sträcker sig långt in på år 2000. Få av oss här i kammaren kommer
att som riksdagsledamöter få bära kostnadsansvaret. Beslutet i dag gäller
framför allt den yngre generationen, varav många inte ens har rösträtt i dag. I
första hand gäller bindningen fram till år 2000, medan ungefär hälften av
beslutet kräver en fortsättning efter år 2000.
Hur dyrt JAS 39 Gripen blir vet vi inte. Ramen är 24,9 milj. kr. i prisläget
februari 1981. I dag lär väl ramen vara omkring 30 milj. kr. — men då har man
fått pruta på några plan för att så att säga med skohornet få in de övriga i
ramen. Reserverna för en eventuell utveckling av planet är också utomordentligt
 små. Att det återstår en del framgår av att det i budgetpropositionen
begärts ett anslag på några hundra miljoner för utveckling av planet. Det är
alltså inte färdigt ännu, och jag misstänker att kostnaderna kommer att stiga -
ytterligare. Vi kan manövreras in i en tvångssituation som ingen av oss i ett ”
sådant läge kan komma ur.
Sedan kommer frågan att uppstå om hur många plan vi skall ha efter år
2000. Här hör man olika siffror. Om detta vore det inte så mycket att säga,
om inte JAS-projektet skulle kräva ett visst antal plan för att det hela över
huvud taget skall bli ekonomiskt försvarbart per styck. Här menar jag att ett
licenstillverkat plan skulle ge oss mycket större flexibilitet.
I detta sammanhang har två argument förekommit. Det ena handlar om att
det gäller att tillverka ett svenskt plan. Sanningen är emellertid att det inte är
något svensktillverkat plan. Ca en tredjedel är importerad. Och ett
licenstillverkat plan kan innebära lika mycket av svensktillverkade delar —
det beror helt enkelt på hur avtalen utformas, hur långt man når på den
punkten. Detta kan alltså inte vara något huvudargument.
Det andra argumentet gäller vår neutralitet. Om neutraliteten är beroende
av ett nationellt tillverkat plan, då kan många andra länder som kallar sig
neutrala inte vara det — få har ju egen flygplanstillverkning. Och eftersom
detta plan av många anses som det sista svensktillverkade flygplanet, skulle
dessutom den svenska neutraliteten inte kunna gälla fram på 2000-talet.
Ett tredje argument är sysselsättningen. Här är, som vi vet, sanningen den
att en satsning inom militärindustrin ger färre jobb än en satsning på civil
produktion. Varje krona som används till civila uppgifter ger mer arbete.
Jag tror i själva verket att försvarsutskottets förslag i dag är ett resultat av
det militärindustriella komplex som Eisenhower talade om när han avgick.
Och SIPRI:s chef Frank Barnaby tillade att det också finns ett vetenskapligtbyråkratiskt
 komplex. Allt detta har naturligtvis varit verksamt i det här
fallet.
Man kan också säga att utvecklingen har tvingat fram ett beslut. Det är
svårare i dag — det medges — att stoppa detta plan än det var för tre kvarts år
sedan, dvs. i juni 1982. Hade tolv ledamöter från de borgerliga partierna då
 
 
 
markerat sin tveksamhet och röstat med den socialdemokratiska reservationen,
 hade naturligtvis läget varit ett annat i dag. Men från den kanten hördes
inte ett knyst. Ingen frisinnad och ingen annan heller hördes av.
När jag här har pläderat för en större flexibilitet beror det också på att jag
tror att JAS 39 Gripen binder så mycket pengar att det kan bli svårt att
kombinera försvaret med nya vapen. Vi hör i dag om ubåtsförsvaret. Det är
bara ett tecken på vad som kan komma. Detta gäller naturligtvis också
kombinationen inom luftförsvarets ram.
I vårt försvarspolitiska resonemang intar värnplikten en central ställning.
Från demokratisk utgångspunkt är värnplikten oerhört viktig. Om vi helt
eller delvis riskerar värnplikten, är priset alldeles för högt. Det kan också
innebära flera tusen årsarbetare och därmed öka arbetslösheten.
Vi befinner oss i en utomordentligt allvarlig ekonomisk situation. Själv
känner jag oro för de sociala reformer vi så mödosamt har byggt upp i vårt
land. Vi har inte obegränsat med pengar, vi har i själva verket stora
utlandsskulder och ett budgetunderskott som går utöver allt vad vi har
kunnat tänka oss tidigare. Försvarskostnaderna har ju inte någon speciell
budget, dess värre, som inte behöver vägas in i den allmänna ekonomiska
bedömningen.
Till detta, herr talman, vill jag foga några ytterligare synpunkter.
Först och främst vill jag framöver se att anslaget till fredsarbetet ökar.
Detta kan vara oberoende av JAS Gripen-beslutet, men det är helt
nödvändigt att opinionen för nedrustning, social rättvisa och fred drivs med
stor intensitet. Från socialdemokratins sida har vi krävt 1 Joo av försvarskostnaderna.
 Jag önskar att vi får en årlig utveckling den närmaste tiden fram
emot detta mål.
En annan fråga gäller alternativ till militär produktion, dvs. civil
produktion. Här är utskottet svagt i sin skrivning, och jag yrkar bifall till vår
motion 2250, yrkande 2, som innebär en beställning, att industrin senast 1987
skall redovisa en plan för omställning till civil produktion — med tanke på att
detta är den sista ”svensktillverkade” plan som vi skall röra oss med, om vi
fattar det här beslutet i dag.
Här vill jag tillfoga, att det också är nödvändigt att arbeta fram en
nedrustningsplan. Detta arbete syftar till att vi skall ha en plan färdig när man
internationellt kommer fram till en nedrustning. En sådan plan kan också
utgöra en påtryckning på det internationella nedrustningsarbetet, som ju
sannerligen går trögt men som inger oss förhoppningar om framtiden.
Till slut en reflexion. Här har staten tillsammans med industrin satsat stora
belopp för att arbeta fram en avancerad produkt. Det borde kunna ske även i
andra industriella frågor, och vi bör söka oss fram efter dessa linjer inom
andra områden.
Inom Broderskapsrörelsen, som jag närmast representerar här i dag, har vi
hävdat att de samlade försvarskostnaderna bör minskas. Civilförsvaret och
det ekonomiska försvaret bör ökas. Det betyder att det militära försvaret
måste minskas så mycket att vi ändå får en minskning när det gäller det totala
Nr 132
Torsdagen den
28 april 1983
Totalförsvaret
87
Nr 132
Torsdagen den
28 april 1983
Totalförsvaret
88
försvaret. Vi har en utveckling åt det hållet, och jag hälsar det med glädje,
men det behöver ytterligare understrykas.
Jag befarar nämligen att JAS 39 Gripen kommer att lägga hinder i vägen
för en framtida utveckling i denna riktning. Eftersom vi ur militär synpunkt
inte behöver fatta ett beslut i dag — det har vitsordats från flera håll — borde vi
kunna använda tiden fram till 1987 till att ta en ny omgång och förbereda en
annan fördelning av de olika försvarsdelarna.
Jag yrkar alltså, herr talman, bifall till motion 2250, yrkandena 1 och
2
I detta anförande instämde Barbro Nilsson i Örnsköldsvik (s).
Anf. 87 PER PETERSSON (m) replik:
Herr talman! De uttalanden som Evert Svensson här gör om JASprojektet
 och hur det har handlagts av både hans partikamrater och oss andra
i försvarsutskottet innebär mycket hårda omdömen. Det är också, som jag
tycker, mycket illa underbyggda omdömen. Vi har på ett utomordentligt
ingående sätt granskat projektet. Det är ett stort projekt, det är vi också
medvetna om — sett ur försvarets synpunkt, sett ur säkerhetspolitikens
synpunkt, sett ur svensk allmän synpunkt.
När nu regeringen, även den socialdemokratisk, har lagt en proposition,
som innebär att man ansluter sig i stort till det beslut riksdagen fattade i fjol,
tycker jag att det — efter den grundliga utredning som har gjorts — är
förvånande att Evert Svensson anser sig ha sakkunskap att helt utdöma
projektet.
Anf. 88 GUNNAR BJÖRK i Gävle (c) replik:
Herr talman! Evert Svensson har på ett skickligt sätt tagit upp just de
invändningar somi den offentliga debatten riktats mot JAS-projektet. En del
av dem grundar sig, enligt min uppfattning, på missuppfattningar.
När det till att börja med gäller kostnadssidan låter 25 miljarder väldigt
mycket. Men då skall man veta att det är fråga om 18 budgetar på ca 20
miljarder vardera, dvs. totalt ca 400 miljarder. Och det gäller alltså 25
miljarder av 400 — och det är i det sammanhanget kostnaden skall ses.
Sedan blir jag något förvånad när Evert Svensson föreslår ett licenstillverkat
 plan. Jag är också förvånad över att han säger att det skulle kunna ge
ungefär lika mycket jobb som JAS-projektet. Det är mycket riktigt att vi ur
försvarets synpunkt skulle ha kunnat fattat beslutet något senare, men
sanningen är att vi då inte hade haft något alternativ när det gäller att försöka
få det gjort i Sverige. Det skulle nämligen ha inneburit att vi hade måst lägga
ned svensk flygplansindustri med 11000 anställda — och det var inte
huvudsyftet med planen, utan det är försvarspolitiska skäl som är det
viktiga.
Men då hade endast alternativet med utlandsköp varit kvar — och jag har
mycket svårt att förstå att Evert Svensson vill medvetet försätta sig i totalt
beroende avt. ex. den nuvarande Reagan-administrationen. Jag vill inte sitta
 
 
 
i knät på NATO-styrkorna, vilket ett sådant beslut skulle innebära. Därför är
det viktigt att beslutet blev fattat. Jag beklagar att Evert Svensson utgår från
att licenstillverkning skulle kunna vara ett alternativ.
Anf. 89 EVERT SVENSSON (s) replik:
Herr talman! Det är självklart att det har skett en politisk bedömning. Jag
vill säga det som en replik till utskottets värderade ordförande. Men jag har
varit med och följt utvecklingen från den tidpunkt då man anslog pengar till
utveckling av ett nytt plan, och jag vet att det hela har arbetat sig fram. Till
slut kommer man till en situation då man måste fatta beslut — och det är klart
att det är ett militärindustriellt komplex som fungerar här. Det kan man inte
komma ifrån. Det betyder inte att det inte också har gjorts en politisk
bedömning — och jag har naturligtvis all respekt för den.
Gunnar Björk i Gävle tog upp frågan om de svensktillverkade planen. Men
vi behöver inte nu fatta beslut om hur vi skall ha det på den punkten. Men jag
är också medveten om — vilket jag förmodar att alla är — att man måste tänka
sig ett importerat plan, om vi inte får det i Linköping tillverkade JAS-planet.
Det måste i så fall vara ett licenstillverkat plan. Vi kommer att stå inför den
situationen i nästa omgång — men det är inget nytt i sammanhanget.
Det väsentliga i sammanhanget, menar jag, är att vi därigenom skulle bli
mycket mindre beroende av antalet plan. JAS-projektet är av den karaktären
att vi måste ha en stor serie för att priset per styck skall kunna försvaras.
Sedan bara en liten reflexion: Jag tycker att det är fel om enbart
försvarsutskottets ledamöter skall få delta i debatten. Även om jag inte är så
kunnig som Per Petersson eller andra i försvarsutskottet, har jag följt frågan
ganska väl. Men jag kan naturligtvis inte säga annat än att jag är lekman.
Anf. 90 MAJ-LIS LÖÖW (s):
Herr talman! Jag är en av de tolv socialdemokrater som i motion 2250 yrkat
att riksdagen skall uppskjuta beslutet om ett eventuellt nytt flygplanssystem
till 1987. Det innebär att vi yrkar avslag på proposition 1982/83:119.
Vår första utgångspunkt för ett uppskjutande av beslutet är att det av
militärpolitiska skäl inte är nödvändigt att redan nu fatta beslut om vilket
flygplanssystem som skall ersätta Viggen i slutet av 1990-talet.
Det andra skälet är att vi fortfarande tycker att det finns så stor
militärpolitisk, teknisk och ekonomisk osäkerhet att frågan om ett nytt
flygplan skulle vinna på att diskuteras i samband med 1987 års försvarsbeslut.

Vi har i vår motion redogjort för våra invändningar, och jag skall bara
mycket kort beröra dem här.
Den första gäller ekonomin. Vi har att fatta detta beslut i en tid då
osäkerheten om den ekonomiska utvecklingen här i landet är större än
någonsin. Möjligheten att satsa behövliga resurser prövas noga på varje
område. Detta måste också gälla försvarskostnaderna.
Även om man nu anser sig kunna visa att JAS ryms inom de ekonomiska
ramar som gäller för pågående försvarsbeslut, vet vi litet om vilka ramar som
Nr 132
Torsdagen den
28 april 1983
 
Totalförsvaret
89
Nr 132
Torsdagen den
28 april 1983
Totalförsvaret
blir möjliga för nästa försvarsbeslut. Vi anser inte att man kan binda sig på
det sätt som sägs i den till propositionen fogade analysen. Där konstateras att
ett beslut om JAS förutsätter att statsmakterna är beredda att tilldela
försvaret i stort sett oförändrade resurser. Vi binder också stora delar av
försvarsbudgeten. Inte minst de senaste dagarna har vi påmints om att det
också måste finnas utrymme för flexibilitet, för oförutsedda händelser, inom
försvarsramarna.
Den andra invändningen gäller tekniken. Vi har bl. a. påpekat att det rör
sig om en oprövad motor, och även analysen säger att ”säkerheten i
motorutvecklingsprogrammet är mycket svår att överblicka”.
Den tredje gäller den militärpolitiska bedömningen, som också hänger
ihop med den snabba tekniska utvecklingen. Vi menar att ju längre man
väntar med att bestämma sig för typ av flygplan, antalet flygplan, beväpning
osv., desto större chans har man att bedöma vilken roll flygplanen skall ha i
ett samlat luftförsvar, som ju också består av många andra komponenter.
Herr talman! Vi vet av erfarenhet att flygplansprojekt alltid hittills blivit
dyrare än beräknat. Framför allt vet vi i dag mycket litet om hur många plan
vi kommer att ha möjlighet att anskaffa efter år 2000. Ytterligare
beställningar efter sekelskiftet förutsätts dock för att kostnaderna per plan
skall bli försvarbara, även om det avtal och de kostnadsberäkningar som nu
finns fram till år 2000 skulle hålla.
Även om jag som motståndare till det här beslutet naturligtvis uppskattar
att ytterligare — och inte oväsentliga — ansträngningar har gjorts för att pressa
kostnader, förhandla fram bindande åtaganden från industrigruppen osv, vill
jag också gärna säga att vi samtidigt måste vara medvetna om att det ger
ytterst små marginaler för modifiering och utveckling under projektets
gång.
Det finns utan tvivel en stor opinion utanför det här huset mot
JAS-projektet. Det har vi nog alla i den här kammaren på ett eller annat sätt
erfarit. Den opinionen ser med all rätt detta beslut som den sista chansen att
stoppa JAS. De demonstrationer som vi fått uppleva här i huset i dag har
emellertid mera skadat än gynnat saken. De har varit till skada för dem som
den senaste tiden på ett just sätt intensifierat sitt opinionsarbete med bl. a.
uttalanden, brev och kort till oss riksdagsledamöter.
Tyvärr får nog den opinionen uppleva att detta arbete inte blev
framgångsrikt när vi snart kommer till votering. Många har ställt sitt hopp till
socialdemokraterna. Därför kommer kanske också den omedelbara besvikelsen
 att riktas mot socialdemokraterna. Jag hörde dessutom i tidningskrönikan
 i morse att det t. o. m. finns borgerliga tidningar som inte drar sig för
att blåsa under uppfattningen att det är socialdemokraterna som nu driver
igenom JAS-beslutet. Det tycker jag är oförskämt.
Jag vill bara påpeka två saker.
För det första: Det var tre borgerliga partier som med knapp majoritet
drev igenom det första beslutet om att starta JAS-projektet, säkert väl
medvetna om att det ytterligare skulle försvåra att senare avbryta projektet.

 
 
 
 
För det andra: Socialdemokraterna är det enda parti där det har
förekommit en fri och öppen debatt såväl i den här frågan som i andra
försvarsfrågor.
Vi har t. ex. aldrig sett skymten av debatt från kvinnor och ungdomar i
centern eller folkpartiet i denna fråga. Den som vill vara med i försvarsdebatten
 och påverka bör överväga i vilket parti man har störst chans att bli
hörd. Att sedan majoriteten vinner över minoriteten hör till vanliga
demokratiska regler.
Så långt vårt yrkande om att riksdagen skall avslå propositionen och
uppskjuta flygplansdiskussionen till 1987 års försvarsbeslut. Dessutom vill
jag ta upp ett par andra saker.
Inte utan en viss förvåning har jag hört att vpk har för avsikt att lägga ned
sina röster, när vi så småningom kommer att ta ställning till hur mycket det
JAS-projekt som majoriteten sannolikt röstar fram skall få kosta. Vpk
förlitar sig alltså på att de socialdemokrater som är emot JAS skall se till att
rösta fram ett billigare alternativ. För man kan väl inte vara likgiltig till hur
mycket vi satsar på ett projekt, även om man i första hand inte vill ha det
alls.
Om man ville två sina händer och inte alls ha med JAS att göra, skulle jag
till nöds kunna förstå detta ställningstagande. Men nu kräver vpk i ett annat
motionsyrkande att få vara med i den fempartikommitté som skall följa
JAS-upphandlingen. Då tycker jag att man också borde vara med och ta
ansvar för hur stora ramar för projektet som denna kommitté skall ha att
arbeta med. För oss socialdemokratiska motionärer som yrkar på ett
uppskjutande av flygplansbeslutet är det självklart att vi — om vi inte får gehör
för detta — kommer att stödja den lägre, socialdemokratiska ramen.
Herr talman! Så till den sista delen av vårt motionsyrkande. Vi har i ett
andrahandsyrkande krävt att riksdagen för ett godkännande av JASprojektet
 skall ställa som villkor att industrin 1987 redovisar en plan för
omställning till civil produktion. Utskottet vill nu att riksdagen godkänner
vad föredraganden har förordat om flygindustrins ansträngningar att minska
sitt beroende av militär produktion. Utskottet hänvisar till vad som sades i
den socialdemokratiska partimotionen förra året, nämligen att det ”för den
framtida planeringen inom flygindustrin borde klargöras att något nytt
projekt för utveckling av ett militärt flygplan inte kan vara aktuellt när
utvecklingsarbetena för JAS börjar minska vid 1990-talets början”.
Det är ett bra uttalande, som helt visst förtjänar att citeras, vilket också
skett i kammaren flera gånger i dag. Men det är ett uttalande, som stått i en
motion som en gång i den här kammaren avslagits av en borgerlig majoritet.
Därför kan man knappast luta sig mot det i dag, när man vill avslå vårt
motionsyrkande. Jag noterar också att eftersom det inte uttrycks någon
annan mening från utskottet än vad som står på s. 28 i betänkandet, har
tydligen också den borgerliga delen av försvarsutskottet varit med på att
bygga argumentationen i huvudsak på de s.k. sju villkoren i den
socialdemokratiska motion man en gång avslog.
Nåväl, herr talman, detta är kanske mera att notera som kuriosa. Det
Nr 132
Torsdagen den
28 april 1983
 
Totalförsvaret
91
 
Nr 132
Torsdagen den :
28 april 1983
Totalförsvaret
92
allvarliga är emellertid att det faktiskt inte finns något uttalande från
riksdagen som understryker att flygindustrin inte kan räkna med något nytt
militärt flygplansprojekt efter JAS. Det finns heller inget uttalande i
propositionen att förlita sig till. Statsrådet utgår från att industrin skall
intensifiera sina ansträngningar att minska beroendet av militär produktion.
Enligt vår mening kan man inte så totalt förlita sig till industrins goda
vilja.
Vi menar i stället att det är just nu, när man förhandlar och beslutar om
detta projekt, som man kan skriva in garantier för en omställning till civil
produktion. I betänkandet sägs att statsmakterna inte kan anvisa hur
planeringen skall gå till. Vi är ute efter att statsmakterna skall anvisa att det
skall bli en planering. Annars kan vi mycket väl återigen hamna i den
situationen att tvingas in i ett nytt flygplansprojekt av sysselsättningsskäl. Vi
motionärer tyckte att det var rimligt att begära att industrin skulle kunna
redovisa en sådan plan till 1987.
Herr talman! Med detta vill jag yrka bifall till motion 2250 av Evert
Svensson m. fl.
I detta anförande instämde Margareta Persson, Gerd Engman, Margareta
Winberg och Lena Öhrsvik (alla s).
Kammaren beslöt att förhandlingarna skulle fortsättas kl. 19.30.
88 Anmäldes och bordlades
Redogörelse
1982/83:23 Redogörelse från svenska delegationen vid Europarådets parlamentariska
 (rådgivande) församling rörande församlingsmötena under
tiden april 1982-januari 1983 (34:e sessionen)
98 Anmäldes och bordlades
Förslagen
1982/83:24 Riksdagens förvaltningsstyrelses förslag om säkerhetsskyddet i
riksdagen
1982/83:25 Riksdagens förvaltningsstyrelses förslag om organisationen av
riksdagens förvaltningskontor
108 Anmäldes och bordlades
Motionerna
1982/83:2412 av Olle Grahn och Hugo Bergdahl
1982/83:2413 av Göran Riegnell
Ändring i sjölagen (1891:35 s. 1) m. m. (begränsning av redares ansvar,
befordran av passagerare) (prop. 1982/83:159)
 
 
 
11 $ Meddelande om interpellationer
Meddelades att följande interpellationer framställts
den 27 april
1982/83:130 av Ivar Franzén (c) till statsrådet Birgitta Dahl om ökad satsning
på etanol baserad på inhemska råvaror:
Blyinblandningen i bensinen är ett stort miljö- och hälsoproblem.
Effektiviteten i det svenska jordbruket och en minskad konsumtion av
baslivsmedel har medfört att vi i dag har ett betydande överskott av bl. a.
spannmål.
Sverige har samtidigt en stor nettoimport av protein, och importen utgörs i
huvudsak av högvärdigt protein, som mycket väl kan användas som
människoföda. Detta försämrar vår bytesbalans, och betydande mängder
värdefullt protein konsumeras som djurfoder.
Dessa förhållanden kan vi komma till rätta med genom att en omfattande
produktion av etanol med spannmål eller sockerbetor som råvara kommer
till stånd.
Det är sannolikt möjligt att blanda upp till 10 26 etanol i bensinen utan att
vare sig förändra bilmotorerna eller skada motorerna. Denna etanolinblandning
 höjer oktantalet och kan i huvudsak ersätta blyinblandningen. Det
hälsovådliga blyutsläppet försvinner eller reduceras kraftigt.
Vi har ungefär 1 miljon ton spannmål som vi i dag har svårigheter att
avsätta på exportmarknaden. Utnyttjar vi denna spannmål för produktion av
etanol, räcker det till ca 5 20 inblandning i den bensin som vi f.n.
använder.
Samtidigt kan vi ur denna spannmål ta vara på protein motsvarande
ungefär nuvarande import av protein.
Det finns alltså minst tre mycket viktiga motiv för en omfattande satsning
på produktion av etanol. För att produktionen skall bli lönsam krävs att
etanol producerad på inhemsk råvara blir helt skattefri. Centern har till
innevarande riksmöte motionerat om detta.
Med hänvisning till det anförda hemställer jag att till energiministern få
rikta följande fråga:
Vilka åtgärder avser regeringen att vidtaga för att främja en omfattande
satsning på produktion av etanol baserad på inhemska råvaror?
den 28 april
1982/83:131 av Per Stenmarck (m) till jordbruksministern om sandsugningen
utanför Skanör:
Sedan ett flertal år tillbaka pågår sandsugning i havet utanför Skanör-Falsterbo.
 Sanden har ansetts vara av god kvalitet, och den har därför använts
som en viktig ingrediens vid glastillverkning.
Nr 132
Torsdagen den
28 april 1983
 
Meddelande om
interpellationer
93
Nr 132
Torsdagen den
28 april 1983
Meddelande om '
interpellationer
94
Verksamheten har pågått i flera år, med Vellinge kommuns godkännande,
eftersom nackdelarna tidigare inte har ansetts vara särskilt stora.
Under senare år har stränderna på de ställen där sandsugning utförts blivit
allvarligt skadade. Allt fler är av den uppfattningen att sandsugningen är
anledningen till skadorna. Huruvida det verkligen föreligger något samband,
är givetvis svårt att bevisa. Av de mätningar som årligen görs har inga säkra
slutsatser kunnat dras. Många menar att mätningstekniken inte är tillfredsställande.
 Bland de förtroendevalda inom Vellinge kommun torde det i dag
råda politisk enighet om att sandsugningen måste upphöra.
Konsekvensen är att de företag som utför sandsugningen — och som nu inte
längre får göra det på kommunens vatten — i stället fått tillstånd att bedriva
samma verksamhet på statens vatten. Därmed finns det en uppenbar risk för
skador på stränderna även fortsättningsvis.
Sandtillströmningen till sandrevlarna vid Skanör har beräknats till 100 000
kubikmeter per år. Under en följd av år har Vellinge kommun begränsat
uttaget på kommunens vatten till 60 000 kubikmeter. Därmed har man ansett
att en betryggande marginal funnits.
Till detta kommer emellertid att statens industriverk beviljat uttag med
32 000 kubikmeter per år på allmänt vatten. Det totala uttaget har därmed
inneburit att marginalen mellan uppskattad tillförsel och utförsel av sand
blivit väldigt liten.
Vellinge kommunfullmäktige har därför, efter en motion av dåvarande
ordföranden i kommunstyrelsen, beslutat att sandsugning på kommunens
vatten, i detta område, skall upphöra samt att man skall verka för ett stopp
för sandsugningen även på allmänt vatten.
Som framhållits anses det fortfarande osäkert om det är just sandsugningen
 som orsakat skadorna på stränderna i Skanör. Men sunt förnuft säger att
sannolikheten är stor för att det finns ett uppenbart samband.
Vad som är fullständigt klart är att havet slukar upp stränderna i en
oroväckande hastighet. Omedelbara åtgärder är därför nödvändiga. Stora
värden för zoologi, biologi och rekreation står på spel.
En lämplig åtgärd vore därför att införa ett tioårigt stopp vad gäller
sandsugning över huvud taget i berörda område. Under denna tid bör
noggranna och jämförbara mätningar göras av bl. a. Sveriges geologiska
undersökning (SGU). Ett så långvarigt stopp skulle — förhoppningsvis —
också ge naturen en möjlighet att läka skadorna.
Mot denna bakgrund ber jag att få ställa följande fråga till jordbruksministern:

Är regeringen beredd att medverka till ett tioårigt stopp vad gäller den
sandsugning som i dag bedrivs på icke-kommunalt vatten utanför Skanör?

1982/83:132 av Britta Hammarbacken (c) till industriministern om en
anläggning för utvinning av etanol i Närke:
Under hela efterkrigstiden har utnyttjandet av de svenska alunskifferfö-
 
 
 
 
rekomsterna varit aktuellt. Intresset har knutits till energiinnehållet för
utvinning av petroleumprodukter, uran, metanol etc. Utvinning av andra
råvaror har också undersökts i ett omfattande FoU-program vid Ranstadsverket.

Alunskiffrarna är en ”fattig” råvara, vilket lett till att de stora projekten
stupat på bristande ekonomiska förutsättningar.
Till detta kommer den ökande medvetenheten om att slå vakt om miljön.
Alunskiffrarna är lokaliserade till mycket känsliga områden ur miljösynpunkt.
 Radonavgången från skiffer och skifferavfall är ett problem som fått
ökande aktualitet.
Beträffande alunskiffrarna i Närke har enligt tidningsuppgifter planerna
på en exploatering återupptagits. Eftersom Närkes alunskifferlager på vissa
håll är kerogenrika, är det detta energiinnehåll som nu är intressant som bas
för metanoltillverkning. Detta skulle innebära oacceptabla påfrestningar
både på den lokala miljön och även på befintligt näringsliv. Det aktuella
området är nu bl. a. bördig jordbruksbygd.
I Sverige finns i dag intressanta försök vid anläggningar för etanolutvinning
ur biomassa.
Med anledning av ovanstående vill jag fråga industriministern följande:
Vilken är regeringens inställning i denna fråga?
Är industriministern beredd att verka för att en anläggning för etanolutvinning
 etableras i området?
1982/83:133 av Jens Eriksson (m) till industriministern om finansieringen av
fiskebåtar:
Svenskt fiske har nu börjat finna sin form. Efter det att fiskezoner utlades
1978 kan man nu bilda sig en uppfattning om kvoter och fisktillgångar. Det
går även att göra en bedömning framåt i tiden om vad som är tillgängligt för
svenskt fiske. Avtalen med våra grannländer följer ett mönster, där man kan
förutse att om ändringar kommer in i bilden, bör de i så fall tillföra Sverige
större andelar av tillgängliga kvoter med hänsyn till vår vattenareal,
reproduktion och vårt traditionella fiske.
I det sammanhanget bör nämnas att Sverige äger 37 Zo av Östersjön, men
att vårt torskfiske där uppgick till endast 11,5 90 av det totala uttaget 1981
och att det 1982 var ännu lägre. Av sill/strömming har vi 1983 25,5 20. Det är
likadant i västerhavet, där vi äger hälften av Kattegatt men endast har 9 96 av
vittlingen, 11 26 av rödspottan och 40 96 av torsken. I Skagerrak har vi endast
14 90 av torsken, 9,5 96 av koljan, 4 20 av rödspottan och 9,7 96 av vittlingen.
Skagerrak förvaltas gemensamt av Norge, Danmark och Sverige, och vi
borde därför rimligen ha en tredjedel av fisktillgångarna. Men vi fiskar inte
upp våra kvoter, och det är svårt att då kräva mer.
Vi saknar fångstkapacitet att ta upp våra kvoter, och ändå importerar vi
fisk och fiskprodukter för mer än 1 miljard kronor. Vi har importbehov av
alla arter med undantag av sill/strömming, varav vi exporterar ungefär två
tredjedelar av vår fångst på 130 000 ton.
Nr 132
Torsdagen den
28 april 1983
Meddelande om
interpellationer
9”
Nr 132
Torsdagen den
28 april 1983
Meddelande om
interpellationer
96
Vi har fått ett fungerande normprissystem, som nu är inne på sitt andra
budgetår och som tekniskt fungerat bra. Ett normprissystem ger yrkets
utövare en trygghet, som man tidigare saknat, och det har gett yrkesfisket en
tro på framtiden som man inte haft tidigare. Detta har tagit sig uttryck i att
fiskarna är beredda att satsa på nya båtar men också på bättre begagnade och
på så sätt förnya och förbättra en fiskeflotta, som i flera lågkonjunkturer
berövats det bästa båtmaterialet och är i ett oacceptabelt föråldrat skick. En
viss vilja till nyetablering kan också förmärkas, och mot bakgrund av vad jag
tidigare anfört är detta positivt.
Men det finns ett men. De fiskerilån som finns att tillgå är fördelaktiga men
alldeles otillräckliga. Rationaliseringsbidrag utgår med 10 96 vid anskaffning
av nya fartyg och lån, och bidrag utgår med sammanlagt högst 1 milj. kr. per
båt. Utöver lån lämnas kreditgaranti, men det är ganska dyra lån. Till
fiskeristyrelsens förfogande står årligen endast 25 milj. kr., och med tanke på
behovet för de normala ägarbyten som sker, motorbyten och andra
förbättringar, vartill utgår lån, blir summan att investera i nya fartyg liten.
Om man betänker att en fiskebåt i storleken 60-80 fot kostar mellan 3 och 6
milj. kr., blir dels lånebeloppet per fartyg alldeles för litet, dels tillgänglig
lånesumma otillräcklig. Detta har haft till följd att båtar beställs i Danmark,
där danska staten subventionerar räntan, så att räntesatsen är nere i 8 90.
Amorteringstiden är åtta och ett halvt år. Båtarna kan byggas i Sverige till
samma eller rent av något lägre pris.
Att förnya fiskeflottan i Sverige är positivt, och nyetableringar är
välkomna inom de sektorer där vi har kvoter och avsättning. Varje fiskare på
havet ger sysselsättning åt flera personer i land i beredningsindustri och
service av olika slag. Om båtarna kunde byggas i Sverige, och om flera kunde
få möjlighet att beställa nya båtar utan att ta alltför stora belopp av
tillgängliga medel för fiskerilån, vore det till gagn för vår sysselsättning,
handelsbalans, folkförsörjning, och det skulle bidra till en levande skärgård.

När det sker byggnation på svenska varv för handelsflottans räkning
erhåller beställaren förmåner som inte fisket har, trots att det borde vara lika
värdefullt att få bygga fiskebåtar i Sverige som fraktfartyg. Om kravet för att
erhålla stöd vid beställning av fartyg vid svenska varv sänktes, så att det
omfattade fartyg mindre än 300 bruttoton, som reglerna är f. n., skulle stödet
kunna innefatta även fiskefartyg.
Mot bakgrund av vad jag anfört anhåller jag att till industriministern få
ställa följande frågor:
1. Ser industriministern någon möjlighet att genom fördelaktiga lån
underlätta för beställarna av fiskefartyg, så att de kan bygga sina fiskebåtar i
Sverige på samma sätt som sker i andra länder och som förekommer i Sverige
beträffande handelsfartyg?
2. Är industriministern beredd att medverka till att förordningen om stöd
till varvsföretag m. m. kan komma att gälla även fiskefartyg?
3. Om svaret på någon eller på bägge frågorna är ja, när kan sådana
åtgärder förväntas?
 
 
12 $ Meddelande om frågor
Meddelades att följande frågor framställts
den 28 april
1982/83:461 av Jan-Erik Wikström (fp) till arbetsmarknadsministern om
sjukskrivning som facklig stridsåtgärd:
Under de senaste veckorna har stora delar av Dagens Nyheters landsortsupplaga
 ej nått prenumeranterna, då osedvanligt många grafiker varit
sjukskrivna. Det tycks röra sig om en lokalt mycket begränsad epidemi, och
jag har övervägt att fråga socialministern hur han bedömer smittorisken.
Men med hänsyn till att alla tycks inse att det egentligen rör sig om en facklig
stridsåtgärd vill jag i stället fråga arbetsmarknadsministern:
Hur ser arbetsmarknadsministern på sjukskrivning som en facklig
stridsåtgärd?
1982/83:462 av Anders Svärd (c) till kommunikationsministern om handläggningen
 av ärenden om lokal och regional persontrafik:
Ansvaret för lokal och regional persontrafik är uppdelat på länshuvudmän.
 Föredragande statsrådet föreslår i proposition 1982/83:100 att ställningstaganden
 från samtliga huvudmän beträffande aktuella trafiksvaga
bandelar skall föreligga före utgången av år 1984. Härigenom kan varje
huvudman beredas tillräckligt rådrum inför val av trafikform:
Uppgifter från länshuvudmän tyder emellertid på att transportrådet
föreskriver kortare utredningstider än statsrådet synes förutsätta.
Med anledning av det anförda vill jag fråga kommunikationsministern:
Avser statsrådet att vidtaga åtgärder för att tillförsäkra länshuvudmännen
inflytande och tillräckligt rådrum när det gäller val av trafikform?
1982/83:463 av Per Unckel (m) till socialministern om åtgärder för att undvika
utnyttjande av sjukpenningförsäkringen vid fackliga stridsåtgärder:
Just nu pågår konflikt på Dagens Nyheter/Expressen. Konflikten bekostas
med allmänna medel. Mot denna bakgrund ber jag att till statsrådet och
chefen för socialdepartementet få ställa följande fråga:
Vilka förändringar i lagen om allmän försäkring anser statsrådet påkallade
för att undvika att sjukförsäkringen utnyttjas för att finansiera fackliga
stridsåtgärder?
1982/83:464 av Kenth Skårvik (fp) till statsrådet Bengt Göransson om
åtgärder för att stimulera inrättande av skolkonferenser:
När riksdagen 1980 fattade beslut om skolkonferenser, var syftet att ge
elever och föräldrar ett visst mått av medinflytande.
7 Riksdagens protokoll 1982/83:132-133
Nr 132
Torsdagen den
28 april 1983
Meddelande om
frågor
”
Nr 132
Torsdagen den
28 april 1983
Meddelande om
frågor
98
På många håll i landet har man ännu inte inrättat några skolkonferenser,
trots att snart tre år förflutit sedan beslutet togs.
Med anledning av det anförda vill jag fråga statsrådet:
Vilka åtgärder avser statsrådet vidta för att stimulera inrättande av
skolkonferenser?
1982/83:465 av Grethe Lundblad (s) till jordbruksministern om formerna för
offentlig rekommendation om användningen av handelsgödsel:
I ett gemensamt pressmeddelande har lantbruksnämnderna i Skåne
tillsammans med Supra AB och Lantmännen ekon. fören. samt en
representant för lantbruksuniversitetet offentliggjort prognoser för årets
användning av handelsgödsel. I stort sett rekommenderar man oförändrad
mängd, men på grund av det rikliga vårregnet i södra Sverige som sköljt bort
kväverester i marken föreslås ökade mängder handelsgödsel i bl. a. norra
Skåne och Halland.
Mot bakgrund av att miljöskador uppkommit till följd av riklig gödsling
inom dessa områden ber jag att till jordbruksministern få ställa följande
fråga:
Avser jordbruksministern vidtaga åtgärder för att offentliga rådgivningsorgan
 för jordbruket inte i framtiden förenar sig med produktions- och
försäljningsföretag för handelsgödsel i en rekommendation om ökad
användning av handelsgödsel inom känsliga områden?
138 Kammaren åtskildes kl. 17.56.
In fidem
SUNE K. JOHANSSON
ISolveig Gemert
 
 
 
 
1982/83
132-133
154
Förteckning över talare
(Siffrorna avser sida i protokollen)
Torsdagen den 28 april
Kl. 12.00
Talmannen 20, 21, 24, 27, 37, 50
Adelsohn, Ulf (m) 42
Ahrland, Karin (fp) 11, 13, 15
Andersson, Sten, socialminister 17, 19, 20
Aulin, Olle (m) 82
Bergman, Holger (s) 84
Berndtson, Nils (vpk) 62, 68, 69, 77, 80
Björk, Gunnar, i Gävle (c) 24, 77, 80, 88
Bråkenhielm, Anita (m) 71
Brännström, Roland (s) 64, 68, 70
Ekman, Kerstin (fp) 60
Fälldin, Thorbjörn (c) 44
Gustavsson, Åke (s) 74, 78, 81
Göransson, Olle (s) 36, 37, 41
Hjelm-Wallén, Lena, utbildningsminister 3, 6, 7, 8, 9, 10, 13, 15
Hägelmark, Eric (fp) 27, 40, 41, 58, 59, 67, 69, 78, 81
Israelsson, Karin (c) 16
Knutson, Göthe (m) 54
Lantz, Inga (vpk) 18, 19, 20, 21
Lööw, Maj-Lis (s) 89
Petersson, Per (m) 21, 40, 58, 67, 88
Rydén, Rune (m) 12, 14, 15
Svensson, Evert (s) 86, 89
Svärd, Anders (c) 56, 58, 59
Söderqvist, Oswald (vpk) 32
Thunborg, Anders, försvarsminister 50
Ullenhag, Jörgen (fp) 5, 7, 8, 9, 10
Ullsten, Ola (fp) 45
Unckel, Per (m) 4, 6, 8, 9, 10
Werner, Lars (vpk) 47, 53
Kl. 19.30
Talmannen 126, 153
Andersson, Ingrid (s) 110
Andersson, John (vpk) 143
Bergdahl, Hugo (fp) 138
Brunander, Lennart (c) 113, 121, 123
Bråkenhielm, Anita (m) 102
Ekman, Kerstin (fp) 128, 130
 
 
Gard, Margareta (m) 127, 130, 131
Gustavsson, Åke (s) 103
Häll, Karl-Erik (s) 140
Johansson, Birgitta (s) 144, 145
Johansson, Olof (c) 135, 137, 138, 145
Lestander, Paul (vpk) 124
Lindh, Anna (s) 101
Lorentzon, Sven Eric (m) 112, 120, 123
Lööw, Maj-Lis (s) 100
Mathsson, Karl-Gustaf (s) 149, 151
Mårtensson, Iris (s) 108, 109, 110
Nilsson, Lennart (s) 129, 130, 131
Petersson, Hans, i Hallstahammar (vpk) 147, 150, 151
Rydén, Rune (m) 107, 109, 110
Stensson, Börje (fp) 115, 122, 124
Strömberg, Håkan (s) 117, 122, 124
Svensson, Jörn (vpk) 139
Svensson, Sten (m) 132, 137, 138
Svärd, Anders (c) 146
Söderqvist, Oswald (vpk) 99, 100
1982/83
132-133
155
 
 
minab/gotab Stockholm 1983 75639
