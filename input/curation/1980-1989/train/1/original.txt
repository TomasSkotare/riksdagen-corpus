Anders G Högmark talar om att man måste ta upp många olika områden
när det gäller regionalpolitiken. Jag håller med om det. Det är också därför
som man i budgetpropositionen på praktiskt taget alla områden, från alla
departement, pratar om gemensamma insatser som skall göra det bättre i
skogslänen. Det är därför man har denna samlade syn, som aldrig har funnits
tidigare i en budgetproposition.
Talet om att det skulle förbättra situationen i glesbygden om vi skulle slopa
vad Anders G Högmark kallar för yrkesförbudet för förskollärare att starta
eget för vård av barn förstår jag inte. Anders G Högmark anförde som
exempel att en elektriker ju får arbeta privat. Det är faktiskt litet skillnad,
Anders G Högmark, på det arbetsmaterial som en elektriker och en
förskollärare i så fall har — här är det mänskligt material det är fråga om. Det
är på denna punkt vi skiljer oss åt: Vi tycker inte att man skall tjäna pengar på
att vårda människor.
Anf. 138 GÖREL THURDIN (c) replik:
Herr talman! Marianne Stålberg talar så fint, så kan Marianne Stålberg
påverka den nuvarande regeringen tror jag säkert att det kommer att bli
förbättringar. Vi tycks ju ha samma förhoppningar när det gäller att förbättra
situationen för de här länen, och framför allt då när det gäller utlokaliseringsdelen.

När det gäller kommunal skatteutjämning måste jag be att få tala om att
centerpartiet har lagt fram ett eget förslag, där man förstärker de län som är
mest utsatta. Och det gör man utan att försämra budgeten!
Slutligen vill jag säga att årets budget har den ekonomisk-politiska
strategin att regeringen ger i ena änden och tar tillbaka i den andra.
Genomsnittet räddar så att säga regeringen. Regionalpolitiska satsningar blir
på något sätt utan effekt i vissa sammanhang, just därför att man har den här
strategin.
Anf. 139 ANDERS G HÖGMARK (m) replik:
Herr talman! Det är så sant att regeringen pratar. Den pratar, precis som
Marianne Stålberg sade, i varje bilaga i budgetpropositionen om regionalpolitiken.
 Men man är inte närvarande här i kammaren. Man föreslår väldigt
litet konkret.
Det finns inslag i skatteutjämningen — jag talar då om de 10-13 miljarder
som finns i skatteutjämningssystemet — som bör reformeras. Det finns
måhända inslag i Kjell-Olof Feldts förslag som kan diskuteras och som
kanske är bättre än det nuvarande systemet, även om förslaget har många
brister, vilket framfördes inte minst av ledande, tunga socialdemokratiska
landstings- och kommunalråd när man hade samling i andrakammarsalen
före juluppehållet. Det var en stor manifestation, där många socialdemokrater
 instämde i Kjell-Olof Feldts oro.
Men min fråga gällde: På vilket sätt anser Marianne Stålberg och
regeringen att de specialdestinerade medlen, som är av storleksordningen
45-50 miljarder, har någon regionalpolitisk profil? Ur den pärm jag har på
mitt rum skulle jag kunna läsa upp kommun för kommun från norr till söder
och konstatera att man just i små kommuner i glesbygd betalar in nästan
 
Prot. 1986/87:65
S februari 1987
Allmänpolitisk debatt
131
