<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2000</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2000</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200001--2</head>
          <docDate when="2000">2000</docDate>
        </div>
      </front>
      <body>
        <div>
          <note n="b400ef28">
            Det justerade protokollet beräknas utkomma om 3 veckor
          </note>
          <note n="2a730aa5">
            Protokoll
          </note>
          <note n="285e93f4">
            2000/01:2
          </note>
          <note n="5db5b80d">
            --------------------------------------------------------------------------------
          </note>
          <note n="c2c033c3">
            Efter gudstjänst i Storkyrkan, där predikan hölls av missionsföreståndare
            Krister Andersson, öppnades riksmötet i kammarens plenisal enligt
            det program som fogats till detta protokoll.
          </note>
          <note n="f349ab46">
            1 § Öppnande av riksmötet
          </note>
          <note type="speaker" n="3719c1e2">
            Anf. 1 TALMANNEN:
          </note>
          <u who="unknown" xml:id="i-1a27896eec3b31b8-0" n="834df5ac">
            <seg n="6c2bec6b">
              Jag hemställer att Eders Majestät måtte förklara
            </seg>
          </u>
          <note n="2e7e37f7">
            2000/01 års riksmöte för öppnat.
          </note>
          <note type="speaker" n="731377fa">
            Anf. 2 HANS MAJESTÄT KONUNGEN:
          </note>
          <u who="unknown" xml:id="i-60f287ea07184d26-0" n="834df5ac">
            <seg n="ab2920db">
              Fru talman! Ärade riksdagsledamöter! I år har vi tagit steget
              in i ett nytt årtusende. Vi har försökt summera det gångna seklet
              och millenniet. Samtidigt blickar vi framåt för att bedöma framtiden.
              Det är svårt. Och resultatet varierar alltefter den utgångspunkt
              som var och en har. Som en gemensam ledstjärna för oss svenskar
              framstår emellertid önskan att befästa och fördjupa vår demokrati.
              Vi vill också vårda vår nationella integritet samtidigt som vi
              finner vår plats i en vidare gemenskap.
            </seg>
            <seg n="79477e1a">
              Vår parlamentariska demokrati har långa traditioner och är i
              dag en central garant för vår identitet. När ombuden till riksdag
              och kommun väljs ger svenska folket dem sitt förtroende. Samtidigt
              tar de personligt ansvar för fattade beslut. Detta innebär dock
              inte att den enskilde medborgaren fråntas eget ansvar och handlingsfrihet.
            </seg>
            <seg n="284480ce">
              Som riksdagsledamöter har ni en svår uppgift. Ni ska både se
              till nationens bästa och värna om den enskilde individens rättigheter
              och möjligheter. Ni förutsätts kunna lösa dagsaktuella problem
              och samtidigt förutse långsiktiga konsekvenser av de beslut ni
              fattar.
            </seg>
            <seg n="859cca6b">
              Så här i inledningen av årtusendet har det i den allmänna debatten
              utkristalliserats vissa övergripande frågor som svenska folket
              ser som viktiga för framtiden.
            </seg>
            <seg n="4204e80d">
              Fred och säkerhet i Europa men även i mera avlägsna delar av
              världen är ett allt överskuggande mål på samma sätt som en rättvis
              fördelning av jordens resurser.
            </seg>
            <seg n="7928fd3c">
              Miljöfrågorna, som intresserar mig särskilt, är av avgörande
              betydelse, inte enbart för oss utan också för kommande generationer.
              Tillgång till rent vatten är livsavgörande för alla människor.
            </seg>
            <seg n="78a68862">
              Nödvändigheten att besegra vår tids svåra sjukdomar är en viktig
              målsättning för den medicinska forskningen.
            </seg>
            <seg n="d9359f00">
              Migration mellan olika länder, frivillig eller ofrivillig, kräver
              särskild omsorg för att underlätta en smidig integration.
            </seg>
            <seg n="66823903">
              Skolor, högre utbildning och forskning ska hela tiden anpassas
              efter aktuella och kommande behov.
            </seg>
            <seg n="4de6f852">
              Allt detta och mycket därtill är frågor som vi medborgare hoppas
              att våra folkvalda ska ta ställning till. Arbetet kan många gånger
              vara både tungt och kanske otacksamt.
            </seg>
            <seg n="fdb9a65f">
              Sveriges riksdag utgör hjärtat i vår demokratiska process. Vi
              kommer att följa er ansvarsfulla verksamhet med stort intresse
              och engagemang under det nya året. Jag önskar er, valda ombud
              för Sveriges folk, lycka och välgång i ert viktiga värv.
            </seg>
          </u>
          <note n="83aca70c">
            Härmed förklarar jag 2000/01 års riksmöte öppnat.
          </note>
          <note n="67d6e5f6">
            2 § Regeringsförklaring
          </note>
          <note n="5eb30f88">
            Anf. 3 Statsminister GÖRAN PERS-
          </note>
          <note n="074ea890">
            SON (s):
          </note>
          <note n="148e0263">
            Eders Majestäter, Eders Kungliga Högheter, fru talman, ledamöter
            av Sveriges riksdag!
          </note>
          <u who="unknown" xml:id="i-93e4293edcea2cd7-0" n="834df5ac">
            <seg n="2146c708">
              I dag öppnas det nya millenniets första riksmöte.
            </seg>
            <seg n="3b3655de">
              Det kan ske i en känsla av ödmjukhet och stark framtidstro.
            </seg>
            <seg n="9b8b9a15">
              Massarbetslösheten är bruten. Tillväxten är hög.
            </seg>
            <seg n="1430e363">
              Sverige intar en tätposition i den nya ekonomin. Vi är väl förberedda
              för framtiden.
            </seg>
            <seg n="5cd211d2">
              Förutsättningarna för att bedriva en aktiv ekonomisk politik
              är bättre än på länge. För första gången på närmare ett decennium
              dikteras inte längre de folkvaldas beslut av underskottens tvingande
              politik.
            </seg>
            <seg n="5ab57c08">
              I dag kan vi välja.
            </seg>
            <seg n="4d219432">
              Politiken ska inriktas på att överbrygga de klyftor som ännu
              skiljer människor åt i vårt land. Kraften ska inriktas på att
              öka tryggheten för alla och därmed människors frihet. Barnen ska
              sättas i centrum för politiken.
            </seg>
            <seg n="34431fed">
              Det är tid för reformer.
            </seg>
            <seg n="3f5ffec6">
              Det är i tron på människan och hennes förmåga att utvecklas i
              solidaritet med andra som vi formar vår vision. Valet står inte
              mellan tillväxt och rättvisa. Vi är övertygade om att utveckling
              och jämlikhet är varandras förutsättningar. Utvecklingen blir
              starkare när alla ges möjlighet att bidra till den, och när alla
              får del av dess frukter.
            </seg>
            <seg n="4629d4cd">
              I globaliseringens tid delas denna insikt av alltfler progressiva
              regeringar. Det inger hopp och optimism inför framtiden.
            </seg>
            <seg n="cd18ea3d">
              En uppgift som kommer att dominera detta riksdagsår är att vi
              tar över ordförandeskapet i den europeiska unionen den 1 januari
              år 2001. Tre områden är särskilt prioriterade.
            </seg>
            <seg n="22e853cc">
              För det första: Utvidgningen av EU är vår generations möjlighet
              att säkra fred och frihet, demokrati och välstånd i hela Europa.
              Sverige vill aktivt driva utvidgningsförhandlingarna vidare med
              målet att under vårt ordförandeskap åstadkomma avgörande framsteg.
              Utvidgningen kommer att påverka vårt närområde mer än något annat.
              Kombinationen av mogna välfärdsstater och unga, snabbt växande
              demokratier runt Östersjön innebär unika möjligheter till utveckling
              i vår del av Europa.
            </seg>
            <seg n="435abde9">
              För det andra: Full sysselsättning är i dag EU:s viktigaste ekonomiska
              och sociala mål. Den europeiska arbetslösheten ska betvingas.
              Både ekonomiska reformer och ökad social delaktighet krävs. Sysselsättningstoppmötet
              i Helsingfors i mars 2001 ska staka ut vägen för det fortsatta
              arbetet. I syfte att göra Europa till världens mest dynamiska,
              konkurrenskraftiga och kunskapsintensiva ekonomi utvecklas nu
              ett samarbete där medlemsländernas nationella politik jämförs
              inbördes och globalt.
            </seg>
            <seg n="868d7257">
              För det tredje: Miljöfrågorna kommer att starkt prägla det svenska
              ordförandeskapet. EU:s arbete med att förhindra klimatförändringar
              prioriteras, liksom arbetet med en starkare lagstiftning mot kemikalieutsläpp.
              Miljötoppmötet i Göteborg i juni ska anta en långsiktig strategi
              för ekologiskt hållbar utveckling inom unionen.
            </seg>
            <seg n="c98644ea">
              Endast med öppenhet och demokrati kan EU bli en union nära medborgarna.
              Ett jämställdhetsperspektiv ska genomsyra all EU:s verksamhet.
              Konsumenternas ställning ska stärkas. En forskargrupp tillsätts
              för att studera övergripande frågor och stimulera en folklig dialog
              kring framtidens Europaunion.
            </seg>
            <seg n="19b613ec">
              Sverige kommer att fortsätta arbeta med att utveckla EU:s civila
              och militära förmåga att hantera kriser och förebygga konflikter.
              Samarbetet mellan
            </seg>
            <seg n="1991c6f4">
              EU och Ryssland ska främjas. Särskilt uppmärksammas kärnsäkerhet
              och miljö, kampen mot organiserad brottslighet och situationen
              i Kaliningrad.
            </seg>
            <seg n="2ddfb8db">
              Inför och under det svenska ordförandeskapet kommer regeringen
              att ha löpande kontakter med riksdagens partier. Vi vill se en
              nära samverkan mellan olika aktörer som kan sprida kunskap och
              information om det europeiska samarbetet. Det svenska ordförandeskapet
              ger oss samtidigt en unik möjlighet att visa upp det bästa av
              vårt land.
            </seg>
            <seg n="b8a3a2f1">
              Fattigdom och förtryck, flyktingströmmar, krig och kärnvapen
              utmanar oss varhelst vi lever i världen.
            </seg>
            <seg n="df80b9ca">
              Hoten kan bara mötas i samverkan och solidaritet.
            </seg>
            <seg n="757f551a">
              Ingen nation kan avsvära sig ansvaret.
            </seg>
            <seg n="6808d2b7">
              Samtidigt rymmer globaliseringen stora möjligheter att sprida
              välstånd och demokrati till alla. Därför var FN:s millennietoppmöte
              så viktigt. Slutsatserna kommer att ligga till grund för den fortsatta
              reformeringen av Förenta nationerna. För Sverige liksom för andra
              medlemsländer gäller det nu att leva upp till sina åtaganden.
              Målet är alla folks frihet, hela världens fred.
            </seg>
            <seg n="e7511f4d">
              Det svenska biståndet ökar snabbt med den ökande tillväxten i
              vårt land. Regeringen strävar efter att nå enprocentsmålet för
              biståndet.
            </seg>
            <seg n="48bbbc31">
              Handelsministern ges i uppdrag att leda en arbetsgrupp som ska
              formulera en samlad svensk globaliseringspolitik. Sverige kommer
              att verka för att förhandlingarna inom världshandelsorganisationen
            </seg>
            <seg n="7bda0ec2">
              WTO återupptas. Reformeringen och effektiviseringen av det nordiska
              samarbetet fortsätter.
            </seg>
            <seg n="0e05875c">
              Sveriges militära alliansfrihet, syftande till att vi ska kunna
              vara neutrala i händelse av krig i vårt närområde, består. Totalförsvarets
              reformering fortgår.
            </seg>
            <seg n="3e6c998b">
              Förmågan till insatser utomlands för att förebygga, dämpa och
              lösa konflikter är central. Sveriges deltagande i EU:s arbete
              med att förebygga och hantera kriser ska också ses som ett bidrag
              till FN och det globala fredsarbetet.
            </seg>
            <seg n="92373b47">
              Alla människors lika värde utgör grunden för demokratin. Men
              demokratin kan aldrig tas för given.
            </seg>
            <seg n="81d5595c">
              Den måste ständigt vinnas på nytt, för varje ny generation. Diskussionen
              om demokratins grundläggande värden måste hållas levande. Dess
              praktiska uttryck i ideella organisationer, folkrörelser och lokala
              utvecklingsgrupper, liksom i nya framväxande nätverk, måste bejakas.
              Arbetet med att öka ungdomars inflytande fortsätter. Demokratiutredningens
              slutsatser diskuteras i ett omfattande rådslag. Särskilt stöd
              lämnas till lokal demokratiutveckling. En integrationspolitisk
              maktutredning arbetar.
            </seg>
            <seg n="052ed69b">
              Kampen för människovärdet - mot rasism, antisemitism och främlingsfientlighet
              - är en av vår tids ödesfrågor. Det är en kamp som bara kan vinnas
              med aktiv handling och mångas engagemang. En nationell handlingsplan
              presenteras. Breda insatser görs för att höja kompetensen inom
              rättsväsendet. Projektet EXIT
            </seg>
            <seg n="8549e8c3">
              ges fortsatt stöd.
            </seg>
            <seg n="6b24e07c">
              Helsingforss internationella forum för Förintelsen får årliga
              uppföljningar. Nästa konferens, Helsingforss forum om insikt och
              humanism - i kamp mot intolerans, hålls den 29-30 januari 2001.
              Den kommer att handla om konkret förebyggande arbete för en större
              ömsesidig förståelse mellan människor i vardagen.
            </seg>
            <seg n="7eb84a1b">
              Målet är att precisera det internationella samarbetet och att
              öka kunskapen och handlingsberedskapen bland de yrkesgrupper som
              ofta har att hantera personer i antidemokratiska rörelser.
            </seg>
            <seg n="8f799a0a">
              Fru talman! Vi har anledning att vara stolta över
            </seg>
            <seg n="f888e533">
              Sverige, men vi är inte nöjda. Så länge tryggheten inte är för
              alla, så länge minsta orättvisa råder, så länge har en socialdemokratisk
              regering en självklar uppgift.
            </seg>
            <seg n="31a68297">
              Vården, skolan och omsorgen ska hålla hög och jämn kvalitet i
              hela landet. Välfärden ska finansieras gemensamt och omfatta alla.
              Men de gemensamma åtaganden vi tar på oss för välfärden i dag
              får inte vara större än att vi klarar dem också i kärvare tider.
            </seg>
            <seg n="7f18b8ab">
              Därför ligger målen för den ekonomiska politiken fast. Därför
              påskyndas avbetalningen av statsskulden.
            </seg>
            <seg n="4e1ac972">
              Med växande ekonomiska överskott är det nu möjligt att med kraft
              angripa brister, orättvisor och klyftor mellan människor och landsändar.
            </seg>
            <seg n="1dc69dd5">
              Reformarbetet inleds under detta riksdagsår och kommer att fullföljas
              under de kommande åren.
            </seg>
            <seg n="2ff0c557">
              Barnen ska stå främst. "Den enda praktiska anknytningen till
              framtiden som vi egentligen har är barnen." Så sade en gång Olof
              Palme. Barns och ungdomars villkor i dag är avgörande för hur
              framtidens Sverige kommer att se ut. En framtidsinriktad politik
              kräver att barnen står i centrum.
            </seg>
            <seg n="08dc8a52">
              Föräldraförsäkringen ska förlängas och göras mer flexibel. Barnbidragen,
              flerbarnstilläggen och studiebidragen höjs. Maxtaxa införs i förskola
              och skolbarnsomsorg, och förskolan görs allmän för 4- och 5-
            </seg>
            <seg n="09d1b83d">
              åringar. Barn till arbetslösa och barn till föräldralediga med
              yngre syskon ges rätt till en plats i förskolan.
            </seg>
            <seg n="976bc965">
              Satsningarna på språkförskolor i storstadsregionerna fortsätter.
              Kontaktdagar införs för att föräldrar ska kunna vara delaktiga
              i sina barns skolgång. Adoptionsstödet höjs kraftigt.
            </seg>
            <seg n="f5eb1a1f">
              Alla elever har rätt till det stöd de behöver för att nå kunskapsmålen.
              Alla skolor ska hålla hög och jämn kvalitet. Nivån på statsbidragen
              till skolan höjs med 5 miljarder kronor. Höjningen sker stegvis
              under en femårsperiod. Det möjliggör ca 15 000 fler vuxna i skolan.
              Fler specialpedagogiskt kunniga lärare utbildas, och fler lärare
              ges kompetensutveckling. Antalet undervisningstimmar utökas på
              samtliga program i gymnasieskolan.
            </seg>
            <seg n="8b37c9c1">
              FN:s barnkonvention ska efterlevas. Barnombudsmannens ställning
              ska stärkas.
            </seg>
            <seg n="62e9f3b9">
              Med en modern, jämställd och flexibel familjepolitik ökar människors
              möjlighet att träffa livsval om arbete och framtid utifrån barnens
              och familjens behov. I ljuset av det historiskt låga barnafödandet
              kan ytterligare familjepolitiska satsningar bli nödvändiga.
            </seg>
            <seg n="0d9c75bf">
              Sverige är, och ska fortsätta att vara, världens barnvänligaste
              land.
            </seg>
            <seg n="4ccd6c6d">
              · Arbetsskadeförsäkringen reformeras. Människor som drabbas av
              skada eller sjukdom i sitt arbete har rätt till en rimlig prövning
              av sin skada, och ersättningen måste bättre följa inkomstutvecklingen.
            </seg>
            <seg n="c0461532">
              · Urholkningen av a-kassan ska upphöra. Inkomstbortfallsprincipen
              ska hävdas. Taken i a-kassan höjs. Höjningen inleds med två steg:
              den 1 juli
            </seg>
            <seg n="a2523414">
              · Arbetstiden förkortas. Fler semesterdagar bör införas stegvis.
              Löntagarnas inflytande över hur ledigheten ska tas ut bör öka.
            </seg>
            <seg n="dfc839a7">
              · Kompetensutvecklingen i arbetslivet utvecklas.
            </seg>
            <seg n="3f4f214c">
              Ett system för individuell kompetensutveckling för arbetstagare
              utarbetas.
            </seg>
            <seg n="0f987e91">
              · Tandhälsan får inte åter bli ett klassmärke. Tandvården tillförs
              därför 500 miljoner kronor under tre år. Skyddet mot höga kostnader
              i tandvården måste bli starkare, särskilt för de äldre.
            </seg>
            <seg n="9be02eaa">
              · Hela Sverige ska leva. Vägar och järnvägar ska rustas upp över
              hela landet. Nyinvesteringar ska göras. Ett sammanhållet program
              för en modernisering av den svenska infrastrukturen utarbetas
              och förankras bland såväl regionala som lokala intressenter. En
              modern och framtidsinriktad regionalpolitik presenteras.
            </seg>
            <seg n="0c93f198">
              Endast en fast politisk vilja kan fördela det växande välståndet
              rättvist. Löntagarnas uppoffringar under de svåra år som vi har
              bakom oss ska inte användas för att finansiera skattesänkningar
              för höginkomsttagare under de goda år som ligger framför oss.
            </seg>
            <seg n="b9e6ed61">
              I morgon läggs 2001 års budgetproposition på riksdagens bord.
              Budgeten är ett resultat av samarbetet mellan den socialdemokratiska
              regeringen, Miljöpartiet och Vänsterpartiet.
            </seg>
            <seg n="4185d7fd">
              Det är en kraftfull reformbudget för ökad rättvisa och en fortsatt
              god ekonomisk utveckling.
            </seg>
            <seg n="adb6a4db">
              Välfärden kan nu förbättras och rättvisan ska öka.
            </seg>
            <seg n="84ded0f2">
              Resurserna i kommuner och landsting ökar nu kraftigt genom både
              höjda statsbidrag och stigande skatteintäkter. Detta säkrar långsiktigt
              kvaliteten i vården, skolan och omsorgen.
            </seg>
            <seg n="24f689ac">
              Primärvården, psykiatrin och äldrevården ska bli bättre. Den
              medicinska kvaliteten i äldreomsorgen höjs och kunskapen i primärvården
              förstärks. Fler läkare och sjuksköterskor utbildas.
            </seg>
            <seg n="54a87ce2">
              Sverige ska göras mer tillgängligt för människor med funktionshinder.
              Ett handikapperspektiv ska genomsyra alla myndigheters verksamheter.
              Funktionshindrade över 65 år får behålla sin personliga assistans.
            </seg>
            <seg n="95a33c94">
              De sämst ställda pensionärernas ekonomiska situation förbättras
              genom ytterligare en höjning av bostadstilläggen och sänkta skatter
              på boende. Taxorna inom äldreomsorgen ska vara överskådliga och
              rimliga. De pensionärer som har låga inkomster måste ha tillräckligt
              mycket kvar att leva på när avgifterna i äldreomsorgen är betalda.
            </seg>
            <seg n="fdb8010c">
              Arbete med pensionsreformen slutförs. Sverige får ett starkt
              ålderspensionssystem för framtiden. En bred informationssatsning
              ska förbättra kunskapen om det nya pensionssystemet.
            </seg>
            <seg n="585ee6e1">
              Ytterligare steg tas för att kompensera för de s.k.
            </seg>
            <seg n="b93a1e7a">
              egenavgifterna. Grundavdraget höjs för att förstärka hushållsekonomin
              för löntagare och pensionärer med
            </seg>
            <seg n="2fd132ce">
              ATP. Brytpunkten höjs så att färre betalar statlig inkomstskatt.
            </seg>
            <seg n="446005be">
              Brott ska bekämpas liksom brottens orsaker.
            </seg>
            <seg n="7b7b5608">
              Rättsväsendet tillförs kraftigt ökade resurser. Poliserna ska
              bli fler och polisens förmåga att förebygga och klara upp brott
              ska öka.
            </seg>
            <seg n="e4f62eac">
              Jobben ska bli fler och bättre. Folkets vilja till arbete är
              nationens främsta tillgång. Målet om 4 %
            </seg>
            <seg n="1f4c8dce">
              öppen arbetslöshet kan komma att nås under året. Nu inriktas
              politiken på full sysselsättning. Alla som vill ska kunna få ett
              arbete.
            </seg>
            <seg n="aeb742fa">
              Omläggningen av arbetsmarknadspolitiken fortsätter. Snabb tillsättning
              av lediga platser och arbete till långtidsarbetslösa prioriteras.
              Aktivitetsgarantin utvecklas ytterligare. Resurser anslås för
              att stödja invandrare och arbetshandikappade i att få ett arbete.
            </seg>
            <seg n="a9824de2">
              Arbetet med att förbättra och förenkla reglerna för företagande
              drivs vidare.
            </seg>
            <seg n="e3549e52">
              All form av diskriminering är oacceptabel i ett anständigt samhälle.
              Ska samhället utvecklas måste alla ges möjlighet att dela ansvaret
              - oavsett kön, sexuell läggning, etnisk eller kulturell bakgrund.
              Sverige ska hämta styrka ur mångfalden.
            </seg>
            <seg n="df3cae79">
              Jämställdhetslagen skärps så att målet om lika lön för lika arbete
              kan uppfyllas. Ett jämställdhetsperspektiv genomsyrar alla delar
              av regeringens politik.
            </seg>
            <seg n="4a61acd9">
              Arbetstagarnas inflytande över arbetet måste öka.
            </seg>
            <seg n="296733b0">
              Den arbetsbetingade ohälsan måste minska. En handlingsplan för
              förnyelse av arbetslivet presenteras.
            </seg>
            <seg n="640a7fe7">
              Ökade resurser tillförs arbetsmiljöarbetet.
            </seg>
            <seg n="5ed41d54">
              Arbetsmarknadens parter har ett stort ansvar för att åstadkomma
              en lönebildning som bidrar till fortsatt höjda reallöner, låg
              inflation och stark konkurrenskraft.
            </seg>
            <seg n="d011426e">
              Kunskap och forskning gör utvecklingen hållbar.
            </seg>
            <seg n="3b6d0b53">
              En flerårig kraftsamling för svensk forskning inleds.
            </seg>
            <seg n="2cbf8178">
              Målet är att avsevärt öka antalet forskarexaminerade under kommande
              tioårsperiod. Närmare 1,3 miljarder kronor satsas fram till 2003
              på grundforskning och forskarutbildning. Särskilda satsningar
              görs på unga forskare. Antalet kvinnliga forskare ska öka.
            </seg>
            <seg n="15a8baa4">
              Naturvetenskap och teknik är fortsatt prioriterade områden. Samtidigt
              ges utbildning och forskning inom samhällsvetenskap och humaniora
              ökat stöd.
            </seg>
            <seg n="ed7c35d1">
              Universitet och högskolor ges möjlighet att skapa drygt 200 nya
              utbildningsplatser inom designområdet.
            </seg>
            <seg n="37f68999">
              Biotekniken är en starkt växande sektor. Svensk forskning är
              ledande och många framstående kunskapsföretag finns i vårt land.
              En omfattande forskningssatsning inleds och ett forskningsforum
              inrättas för en öppen samhällelig dialog kring de etiska frågor
              som den biotekniska forskningen väcker.
            </seg>
            <seg n="855b5bfe">
              Utbyggnaden av högskolan i hela landet fortsätter.
            </seg>
            <seg n="9efca124">
              Målet är att hälften av en ungdomskull ska ha påbörjat högskolestudier
              vid 25 års ålder. Distansutbildningen byggs ut. Rekryteringen
              breddas. Den sociala och etniska mångfalden i högskolan ska öka.
              Kommunerna måste ta sitt ansvar för studenternas bostadssituation.
              Kunskapslyftet fortsätter.
            </seg>
            <seg n="5c9cb72c">
              Sverige ska behålla positionen som ledande IT-
            </seg>
            <seg n="5a1c4741">
              nation. Från årsskiftet införs skattelättnader för hushåll och
              företag i Sverige som investerar i bredband.
            </seg>
            <seg n="1468f24e">
              Konkurrens och låga priser främjas. Utvecklingen av e-handeln
              stimuleras. Satsningen på IT i skolan fortsätter.
            </seg>
            <seg n="45535638">
              De stora miljöhoten ska vara lösta inom en generation. De 15
              miljömålen preciseras och nya åtgärder föreslås. I samverkan med
              näringslivet vill regeringen stimulera och utveckla miljövänlig
              teknik i företagen.
            </seg>
            <seg n="997fb1ab">
              Miljökrav ska ställas vid all offentlig upphandling. En fortsatt
              grön skatteväxling gynnar både sysselsättning och miljö. Barsebäcks
              andra reaktor stängs så snart de villkor som riksdagen lagt fast
              är uppfyllda.
            </seg>
            <seg n="3b83a009">
              Den goda utvecklingen ska spridas i hela landet.
            </seg>
            <seg n="444c6c75">
              Befolkningsminskningen i glesbygden motverkas.
            </seg>
            <seg n="5593f93e">
              Arbetet med de regionala tillväxtavtalen fortsätter. Ett tillfälligt
              omställningsbidrag för hårt drabbade landsting införs 2001. Kommuner
              med särskilt stora problem får fortsatt stöd via Kommundelegationen.
            </seg>
            <seg n="0702e56d">
              Bostadsbyggandet ska öka. Allmännyttan ska värnas och hyresrätten
              utvecklas. Fastighetsskatten sänks kraftigt på hyreshus. Den tilltagande
              bostadsbristen och segregationen i storstadsregionerna måste motverkas.
              I Helsingforssområdet ska en ny, modern stadsdel med bostäder
              och arbetsplatser byggas på gamla Tullinge flygplats. En särskild
              beredning tillsätts i syfte att förbättra kommunikationerna i
              Helsingforss- och Mälardalsområdet.
            </seg>
            <seg n="3e33b6e8">
              Sveriges lantbruk är modernt, miljöanpassat och djurvänligt.
              Svensk livsmedelsproduktions konkurrenskraft hävdas. De s.k. gödselskatterna
              ska i lämplig form återföras till jordbruket. Förslag läggs fram
              under riksdagsåret.
            </seg>
            <seg n="eecf5147">
              Fru talman! Sverige har ett rikt kulturliv. Det ska vi värna
              om och vara stolta över.
            </seg>
            <seg n="d1fc486b">
              Konstnärernas villkor ska förbättras. Fler frilansande skådespelare
              ges bättre försörjningstrygghet genom skådespelarpoolen Teateralliansen.
              Tillgängligheten till bibliotek och museer ska öka. Kulturinstitutionernas
              lokalkostnader ses över.
            </seg>
            <seg n="eaf753da">
              I vårt mångkulturella land är svenska språket en avgörande faktor
              för människors frihet och livschanser. Kulturen kan vara en språngbräda
              för språkutvecklingen. Inte minst gäller det boken och läsandet.
            </seg>
            <seg n="5a47e034">
              Ansvaret för att väcka barnens lust att läsa delar vi alla -
              föräldrar, skolpersonal och andra vuxna. Vi måste ta oss tid att
              resa med barnen i fantasin, låta oss förtrollas och förundras
              tillsammans med dem och se på världen en stund ur någon annans
              perspektiv.
            </seg>
            <seg n="fe337423">
              Tsatsiki, Sune, Fredda 8 år och andra av barnböckernas personligheter
              är viktiga. De har känslor, tankar och upplevelser som alla barn
              kan känna igen
            </seg>
            <seg n="2e776243">
              - och nya ord att pröva för att uttrycka dem.
            </seg>
            <seg n="c3db6a8d">
              Så kan vi lära oss att känna igen oss själva i andra.
            </seg>
            <seg n="bc428c82">
              Så kan vi alla bidra till att öka den tolerans och förståelse
              mellan människor som är så viktig för demokratin.
            </seg>
            <seg n="0be4dd58">
              Fru talman! Sverige får aldrig någonsin mer hamna i den tvångströja
              som växande underskott sätter på politiken.
            </seg>
            <seg n="4b1e8ed0">
              Läxan av krisåren är bitter. Men kanske lärde vi oss också att
              bättre uppskatta det Välfärdssverige som vi tidigare ofta tog
              för givet.
            </seg>
            <seg n="d4eea616">
              Låt oss ta vara på trygga och fria människors kraft att förverkliga
              sina idéer och drömmar, så att utvecklingen drivs framåt.
            </seg>
            <seg n="5a6c6514">
              Låt oss bygga vidare på det folkhem där styrkan växer ur sammanhållningen
              och människors vilja till solidaritet med varandra och med kommande
              generationer.
            </seg>
            <seg n="059a40f8">
              Låt oss göra detta riksmöte inte bara till starten för det politiska
              arbetet i ett nytt årtusende, utan också till starten för en ny
              politisk reformtid. Tack.
            </seg>
            <seg n="cfee4503">
              John Bauer Brass konserterar
            </seg>
            <seg n="29866b3c">
              av Ingvar Lidholm
            </seg>
            <seg n="173f346c">
              Chitra
            </seg>
            <seg n="f687f4c1">
              Statsministern avger regeringsförklaring
            </seg>
            <seg n="6afc9efb">
              ----------------------------------------------------
            </seg>
            <seg n="157408dc">
              Arméns musikkår konserterar
            </seg>
            <seg n="9a16ed20">
              Trapphallen:
            </seg>
            <seg n="bf84fee2">
              Folkdanslaget Kedjan paraderar med Sveriges landskapsfanor
            </seg>
            <seg n="64986660">
              Fanfarblåsare
            </seg>
          </u>
          <note n="dafb8b1d">
            2001 respektive den 1 januari 2002.
          </note>
          <note n="83499d91">
            · Fackföreningsavgiften jämställs med avgifter till arbetsgivarorganisationer.
            Avdragsrätt införs.
          </note>
          <note n="aad5a2cd">
            3 § Ceremonin avslutades kl. 14.47.
          </note>
          <note n="3cd3fd51"/>
          <note n="fc618639">
            Bilaga
          </note>
          <note n="a8279c8f">
            Program för öppnandet av riksmötet 2000/01
          </note>
          <note n="f90c140c">
            tisdagen den 19 september 2000 kl. 14.00
          </note>
          <note n="3e241509">
            Musik under samlingen av bl. a. Evert Taube och Carl Michael
            Bellman
          </note>
          <note n="4fbe488d">
            Fanfar
          </note>
          <note n="db0c635a">
            Kungssången
          </note>
          <note n="9907270e">
            - Allegro appassionata
          </note>
          <note n="0ed2ceb6">
            - Recitando, passionato e patetico-Andante sostenuto av Wilhelm
            Stenhammar
          </note>
          <note n="d225d731">
            Talmannen
          </note>
          <note n="568b39d4">
            Hans Majestät Konungen öppnar riksmötet
          </note>
          <note n="96dbadcb">
            Fanfar av Anders Högstedt
          </note>
          <note n="088253f0">
            Chitra
          </note>
          <note n="49e9e565">
            - Lo stesso tempo
          </note>
          <note n="1571bd6a">
            - Andante av Wilhelm Stenhammar
          </note>
          <note n="26711358">
            Torn-Eriks visa av Nils Lindberg, arr.
          </note>
          <note n="dfcf9d2d">
            Nationalsången
          </note>
          <note n="85d8ea57">
            Grande Marche av Charles Voss
          </note>
          <note n="04bc0a57">
            Medverkande
          </note>
          <note n="955b07e8">
            Riksplan:
          </note>
          <note n="1bf69c3e">
            Oscars barn- och ungdomskör - Margareta Juul, dirigent och Magnus
            Svensson, piano
          </note>
          <note n="2db3b918">
            Zeke - Cecilia Österholm och Kerstin Andersson, nyckeharpa
          </note>
          <note n="be7f8bfb">
            Plenisalen:
          </note>
          <note n="ddfda7b6">
            Uppsala Kammarsolister
          </note>
          <note n="b2f9082c">
            John Bauer Brass
          </note>
          <note n="3cd3fd51"/>
          <note n="67b7a473">
            Innehållsförteckning
          </note>
          <note n="3cd3fd51"/>
          <note n="2b64a85e">
            1
          </note>
        </div>
      </body>
    </text>
  </TEI>
</teiCorpus>
