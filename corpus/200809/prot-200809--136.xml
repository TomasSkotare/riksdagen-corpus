<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--136</head>
          <docDate when="2008-06-22">2008-06-22</docDate>
        </div>
      </front>
      <body>
        <div>
          <note n="9549a607">
            ﻿
          </note>
          <note n="19461090">
            Riksdagens protokoll
          </note>
          <note n="8dbd8363">
            2008/09:136
          </note>
          <note type="date" n="2b2649c7">
            Måndagen den 22 juni
          </note>
          <note n="67ede44f">
            Kl. 13:00 - 14:20
          </note>
          <note n="e6d44b62">
            1 § Justering av protokoll
          </note>
          <note n="6c453769">
            Justerades protokollen för den 15 och 16 juni.
          </note>
          <note n="c748f3bd">
            2 § Anmälan om förändring i regeringens sammansättning
          </note>
          <note n="580913ae">
            Från statsminister Fredrik Reinfeldt (m) hade följande skrivelse
            inkommit:
          </note>
          <note n="f6ca9b72">
            Förändringar i regeringens sammansättning
          </note>
          <note n="d9a3e957">
            Jag har i dag med verkan från och med den 18 juni 2009 fattat
            följande beslut angående regeringens sammansättning.
          </note>
          <note n="e05fcd9e">
            Lars Leijonborg entledigas som statsråd.
          </note>
          <note n="8a3a964f">
            Tobias Krantz förordnas att vara statsråd.
          </note>
          <note n="ff83e15e">
            Fredrik Reinfeldt
          </note>
          <note n="b1056e6a">
            Skrivelsen lades till handlingarna.
          </note>
          <note n="1f612ccf">
            3 § Anmälan om ersättare för statsråd
          </note>
          <note n="5a41d030">
            Andre vice talmannen anmälde att Emma Löfdahl Landberg (fp) inträtt
            som ersättare för statsrådet Tobias Krantz (fp) från och med den
            22 juni och tills vidare.
          </note>
          <note n="db802e1b">
            4 § Svar på interpellationerna 2008/09:527 och 536 om den ekonomiska
            situationen i kommunerna
          </note>
          <note type="speaker" n="1c63b675">
            Anf. 1 Statsrådet MATS ODELL (kd):
          </note>
          <u who="unknown" xml:id="i-010af05e5eff33c5-0" n="30158fce">
            <seg n="bc35e0a2">
              Fru talman! Monica Green har frågat mig vad jag avser att göra
              för att mildra jobbkrisen i kommuner och landsting och säkerställa
              kvaliteten i servicen till kommuninvånarna. Eva-Lena Jansson har
              frågat mig om jag avser att vidta några åtgärder med anledning
              av Sveriges Kommuner och Landstings ekonomiska rapport.
            </seg>
            <seg n="08026433">
              Regeringen har nyligen i 2009 års ekonomiska vårproposition presenterat
              en bedömning av den ekonomiska utvecklingen under de närmaste
              åren. Beträffande den kommunala sektorn skiljer sig inte regeringens
              bedömning på något avgörande sätt från den som görs av Sveriges
              Kommuner och Landsting. Till följd av den mycket snabba försämringen
              av världsekonomin minskar sysselsättningen också i vårt land,
              vilket påverkar de kommunala skatteintäkterna. Kommunsektorns
              finanser försämras enligt regeringens bedömning. Resultatet beräknas
              gå från ett överskott på 8 miljarder kronor 2008 till ett underskott
              på 10 miljarder 2012.
            </seg>
            <seg n="5ba5b6c7">
              I 2009 års ekonomiska vårproposition har regeringen valt att
              prioritera de kommunala verksamheterna. Kommuner och landsting
              tillförs 17 miljarder kronor för 20102012. Det är fråga om ett
              tillskott till kommunsektorn utöver vad regeringen redan tidigare
              har föreslagit och aviserat. Lågkonjunkturen slår olika i olika
              delar av landet. Vissa kommuner och landsting påverkas i större
              utsträckning än andra. Genom det kommunala utjämningssystemet
              jämnas dock skillnaderna i tillväxt av skatteunderlaget ut. De
              tillskott som föreslås och aviseras i vårpropositionen kommer
              därför att fördelas med ett enhetligt belopp per invånare till
              kommunerna respektive landstingen. Därigenom mildras effekterna
              av lågkonjunkturen för alla kommuner och landsting.
            </seg>
            <seg n="e05f0f80">
              Jag är medveten om att trots de medel staten nu på olika sätt
              tillför kommuner och landsting står de ändå inför en besvärlig
              period. Men även företag och hushåll påverkas av den här krisen.
              Vidare försämras statens finanser kraftigt. Statens finansiella
              sparande går från ett överskott på 74 miljarder kronor 2007 till
              ett underskott på 100 miljarder kronor 2010.
            </seg>
            <seg n="5de15411">
              För kommuner och landsting är det av avgörande betydelse att
              vi kan vända den negativa utvecklingen på arbetsmarknaden, så
              att de kommunala skatteintäkterna utvecklas starkare. Regeringens
              politik är att sätta jobben främst, men utmaningarna har ökat
              i och med den globala ekonomiska krisen. Varje åtgärd måste därför
              prövas utifrån dess effekter på sysselsättningen och på de offentliga
              finanserna. Såsom regeringen framhåller i vårpropositionen måste
              en sådan prövning ske utan några förutfattade meningar eller låsningar.
              Det handlar i grunden om att driva en politik som säkrar arbetslinjen
              och som samtidigt värnar välfärdens grund, nämligen sunda offentliga
              finanser.
            </seg>
            <seg n="94f669aa">
              Regeringen följer löpande den samhällsekonomiska utvecklingen
              och utvecklingen i den kommunala sektorn.
            </seg>
          </u>
          <note type="speaker" n="50a13248">
            Anf. 2 MONICA GREEN (s):
          </note>
          <u who="monica_green_30ca1b" xml:id="i-4107635840cad454-0" n="5b108018">
            <seg n="43b0e2da">
              Fru talman! Eftersom jag är kommunpolitiskt aktiv i Skövde och
              eftersom jag sitter i finansutskottet har jag följt kommunernas
              ekonomi mycket noga under den här perioden. Det är också av det
              skälet som jag har ställt ett antal interpellationer till Mats
              Odell om kommunernas ekonomi.
            </seg>
            <seg n="793c7fd2">
              Som vi har pratat om tidigare har Mats Odell inte haft en aning
              om att kommunernas ekonomi skulle försämras.
            </seg>
            <seg n="06d05527">
              I somras när vi stod och interpellerade i andrakammarsalen om
              kommunernas ekonomi sade Mats Odell:
            </seg>
            <seg n="6fe73c2c">
              Nej, jag har inte alls sådana besked från kommuner. Jag kan inte
              alls se att det kommer att bli sämre ekonomi för kommunerna.
            </seg>
            <seg n="9c963232">
              Mats Odell försökte till och med förminska mig genom att påstå
              att jag hade något slags kristallkula och att det bara vara jag
              som såg att kommunernas ekonomi skulle försämras.
            </seg>
            <seg n="55c5a8fb">
              Nu vet vi sanningen, att man ska vara lyhörd, att man ska lyssna
              när kommunerna säger att det kommer att bli sämre. Man kanske
              också som statsråd ska vara medveten om att det kommer en lågkonjunktur
              efter en högkonjunktur. Det hade varit bra. För precis som Mats
              Odell säger har regeringen nu ett budgetunderskott på 74 miljarder.
            </seg>
            <seg n="38b8e3c4">
              Märkligt nog är det nästan exakt samma summa som ni har sänkt
              skatterna med. Ni har i och för sig sänkt skatterna med ännu mer.
              Ni sänkte skatterna med 80 miljarder under högkonjunkturen därför
              att ni inte hade någon aning om att det skulle bli en lågkonjunktur
              efter högkonjunkturen. Ni såg inte att man skulle samla i ladorna,
              utan ni bara tänkte:
            </seg>
            <seg n="1be19df2">
              Titta vad jobb det kommer till här! Åh, vad tjusigt det är när
              vi sänker skatterna!
            </seg>
            <seg n="254dd9d7">
              Men det var inte er politik som gav jobben. Det var högkonjunkturen.
            </seg>
            <seg n="a357ac9d">
              Nu säger Mats Odell att det är den globala internationella lågkonjunkturen
              som gör att arbetslösheten stiger. När det går dåligt i världen
              ska man alltså skylla på det. Men när det går bra i resten av
              världen ska man själv ta åt sig äran.
            </seg>
            <seg n="e60cdf13">
              Ja, det är en internationell lågkonjunktur. Det stämmer. Men
              det är inte den internationella lågkonjunkturen som har försämrat
              ekonomin för Sverige så dramatiskt. Det är ni som har infört otrygghetschocken
              genom att sänka a-kassan och minska tryggheten för människor.
              Även de som har jobb är otrygga i dag eftersom de inte vet hur
              deras ekonomi ska bli framöver.
            </seg>
            <seg n="b449c1b3">
              Därför fungerar inte ekonomin. Därför sjunker också skatteintäkterna
              till kommunerna.
            </seg>
            <seg n="9b467edc">
              När arbetslösheten ökar sjunker skatteintäkterna, och nu sjunker
              de ännu mer, eftersom ni också har sett till att sänka ersättningarna
              för dem som är arbetslösa och för dem som är sjuka.
            </seg>
            <seg n="dd4cc99d">
              Kommunerna får drastiskt sämre ekonomi. Ni har övervältrat kostnaderna
              på kommunerna.
            </seg>
            <seg n="e0394966">
              Vi har nu pratat om det ett antal gånger. Först säger Mats Odell:
              De behöver inte mer. Sedan säger Mats Odell: Vi tar ansvar för
              ekonomin.
            </seg>
            <seg n="4f0c4ed4">
              Ja, ni har valt. Ni valde skattesänkningar före jobben i bland
              annat den offentliga sektorn. Nu står kommunerna på ruinens brant.
              Kommun efter kommun säger att de måste höja skatterna alternativt
              dra ned på verksamheterna. I de flesta fallen är det bådeoch.
              Man både höjer skatterna och försämrar servicen för invånarna.
              Detta betyder att också arbetslösheten ökar i kommunerna och i
              landstingen.
            </seg>
            <seg n="65b371d1">
              Fler och fler får nu besked om att de inte får fortsätta på sina
              vikariat, och fler och fler kommuner inför anställningsstopp.
            </seg>
            <seg n="d894511d">
              Nu kommer snart den nya varselvågen med dem som jobbar inom kommunerna,
              och Mats Odell tänker inte göra ett enda dugg.
            </seg>
          </u>
          <note type="speaker" n="866a56f2">
            Anf. 3 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-5cb4fcc920152721-0" n="502933a0" next="i-bdcf2c0694cf74e4-0">
            <seg n="af9ff93e">
              Fru talman! Jag tackar Mats Odell för svaret på min interpellation.
              Bakgrunden till interpellationen är den ekonomiska rapporten från
              Sveriges Kommuner och Landsting som presenterades den 13 maj i
              år. Den redovisar att många jobb inom välfärdssektorn är hotade.
            </seg>
            <seg n="8445cc70">
              I rapporten kan man läsa att den ekonomiska situationen för kommuner
              och landsting ter sig alltmer bekymmersam. Minskad sysselsättning
              medför en kraftigt dämpad utveckling av kommunsektorns inkomster
              i år och nästa år. Man kan också läsa att de statliga förstärkningar
              som regeringen aviserat från 2010 inte kompenserar bortfallet.
            </seg>
            <seg n="e2789ade">
              Det framgår av rapporten att kostnaderna för socialbidrag ökar
              kraftigt när allt fler blir arbetslösa, något som innebär att
              kommunerna då tvingas spara in på personal i skolan, äldreomsorgen
              och på dagis. Så sent som förra veckan fick vi höra att socialbidragen
              i vissa kommuner nu ökar dramatiskt, vilket naturligtvis tvingar
              kommunerna att spara ännu mer.
            </seg>
            <seg n="c109a3d1">
              I rapporten kan man också läsa följande: Det finns starka samhällsekonomiska
              skäl för att i detta läge stärka kommuner och landsting. Personalneddragningar
              i ett läge med stor arbetslöshet innebär resursslöseri. Om alternativet
              är arbetslöshet som belastar statens finanser är det samhällsekonomiskt
              lönsamt att dessa personer i stället jobbar kvar i kommunernas
              verksamhet.
            </seg>
            <seg n="601e33f3">
              Jag tycker, fru talman, att det är något som regeringen borde
              lyssna på. Sveriges Kommuner och Landsting säger att om vi ändå
              vet att många människor kommer att gå i pension om några år är
              det dumt att kasta ut de unga från arbetsmarknaden, att göra människor
              arbetslösa som jobbar inom offentlig sektor.
            </seg>
            <seg n="36738d06">
              Bara i mitt län är det nu många varslade. Jag vet inte hur många.
              Vi har tappat räkningen på hur många kommunanställda välfärdsarbetare
              som är på väg att försvinna.
            </seg>
            <seg n="62f31638">
              Enligt tidningen Kommunalarbetaren riskerar minst 8 000 kommunalare
              att bli arbetslösa i år. Hur många lärare, fritidspedagoger och
              socialarbetare som kommer att få gå har jag ingen aning om, men
              det är ett betydande antal människor som försvinner ur en sektor
              som många andra som har jobb är beroende av. Det är alla de som
              lämnar sina barn på dagis och alla de som har föräldrar som är
              i behov av äldreomsorg. De, fru talman, kommer att få känna på
              regeringens passivitet.
            </seg>
            <seg n="ab1964b3">
              Jag har frågat vilka åtgärder statsrådet är beredd att vidta
              med anledning av SKL:s ekonomiska rapport. I svaret står att regeringen
              löpande följer den samhällsekonomiska utvecklingen och utvecklingen
              inom den kommunala sektorn.
            </seg>
            <seg n="20acdfe6">
              Det är vad regeringen tänker göra, fru talman. Det är inte speciellt
              tillfredsställande för vare sig kommunpolitiker, landstingspolitiker
              eller mig i oppositionen som faktiskt förväntar sig att regeringen
              ska göra någonting när välfärden hotas.
            </seg>
            <seg n="668ef000">
              Varför vill man inte investera i människor och i välfärd? Varför
              vill man inte investera i utbildning? Varför väljer man konsekvent
              att sitta och titta på när kommuner och landsting nu får varsla,
              säga upp människor, se till att de människor som faktiskt behövs
              inom välfärdssektorn får gå? Det är för mig obegripligt, fru talman,
              att man späder på en redan hög arbetslöshet och säger: Ni får
              vänta. Vi tänker ge er pengar nästa år.
            </seg>
            <seg n="0d09dea9">
              Fru talman! Jag önskar ett tydligare svar från statsrådet i den
              här frågan.
            </seg>
          </u>
          <note n="b7715a69">
            Anf. 4 GUNNAR ANDRÉN (fp):
          </note>
          <u who="eva-lena_jansson_69cbd8" xml:id="i-bdcf2c0694cf74e4-0" n="502933a0" prev="i-5cb4fcc920152721-0">
            <seg n="7d099016">
              Fru talman! Det är mycket repriser, i tv och radio och även här
              i riksdagen. Vi har en sådan i dag. Det är uppfriskande att lyssna
              till den trevliga debatten.
            </seg>
            <seg n="24c4d7ca">
              Jag skulle emellertid vilja börja med att tacka statsrådet som
              representant för regeringen för att han vägrar att rasera Sveriges
              offentliga ekonomi. Jag tror att det är det allra viktigaste beskedet
              som vi får nu. Vi ska inte följa de förslag som finns från en
              del oppositionspartier och som man har följt i en del andra länder,
              i Irland, Lettland och så vidare, nämligen att försöka konsumera
              sig ur krisen och använda mycket mer resurser än man har.
            </seg>
            <seg n="d7c1f337">
              Jag tror att det är en av de lärdomar som vi har av krisen som
              vi hade 19911994. Den följdes upp av Socialdemokraterna på samma
              sätt, nämligen med ett ganska bestämt åtstramningsläge för att
              få de offentliga finanserna i skick igen så att man slapp att
              rasera den offentliga välfärden.
            </seg>
            <seg n="4756bf72">
              Fru talman! Den fråga som inställer sig efter alla dessa frågor
              är: Vad är det för pengar som Socialdemokraterna vill använda?
              Vad är det för pengar? Tänker man låna de pengarna, eller vad
              tänker man göra?
            </seg>
            <seg n="5d276b6b">
              Man säger att vi inte borde ha sänkt skatterna så mycket. Men
              då har jag en motfråga till de två debattörerna. Jag har ställt
              frågan ett par gånger, senast i förra veckan till vice ordföranden
              i skatteutskottet, Lars Johansson: Hur många fler Volvobilar och
              hur många fler motorer från Volvo Penta i Skövde skulle Volvo
              sälja om skatten höjdes med 85 miljarder för de svenska medborgarna?
            </seg>
            <seg n="ac75b747">
              Det är en väldigt konkret fråga: Hur många fler bilar kommer
              det att säljas? Det påverkar alla människors ekonomi om vi ska
              ta 1 000 eller 2 000 kronor från dem varje månad. Vad är det för
              pengar som ni har?
            </seg>
            <seg n="001711ad">
              Jag har en fråga till, fru talman, för jag har läst i det beslut
              som riksdagen träffade häromdagen. Då, kan man replikera till
              Eva-Lena Jansson, anslog riksdagen 17 miljarder kronor till kommunerna,
              och nu begär ni mer åtgärder. Det var så sent som i onsdags tror
              jag som riksdagen fattade beslut om detta.
            </seg>
            <seg n="dfef3034">
              Då är frågan: Varför ville ni i samma beslut införa en särskild
              ungdomsskatt genom att höja de sociala avgifterna för ungdomar
              under 26 år? Det var en dubblering av dem.
            </seg>
            <seg n="90be0412">
              Varför vill ni öka arbetslösheten bland ungdomar under 26 år,
              bland annat i den kommunala sektorn där de gör så väldigt mycket
              goda insatser? Jag är övertygad om att ni också vill att de ska
              ta hand om gamla och sjuka. Det är många som arbetar inom barnomsorgen
              också.
            </seg>
            <seg n="658aacf5">
              Varför vill ni att de ska få sämre anställningsskydd? Varför
              vill ni det?
            </seg>
            <seg n="2ca13334">
              Det är två konkreta frågor: Hur många fler Volvobilar säljs det?
              Och varför vill ni införa en särskild ungdomsskatt?
            </seg>
          </u>
          <note type="speaker" n="f994e327">
            Anf. 5 Statsrådet MATS ODELL (kd):
          </note>
          <u who="unknown" xml:id="i-010af05e5eff33c5-1" n="30158fce">
            <seg n="2aaf6d77">
              Fru talman! Detta är i sanning en favorit i repris. Det är väl
              i stort sett exakt samma repliker som vid tidigare tillfällen.
            </seg>
            <seg n="eb943a7a">
              Men i dag fanns det ett litet nytt inslag. Nu hade den globala
              finanskrisen sjunkit undan för att vara någon liten del av den
              svenska krisen. Det är den svenska regeringen som har åstadkommit
              detta genom att sänka inkomstskatterna för låg- och medelinkomsttagare.
            </seg>
            <seg n="36bb3247">
              Det är en sensationell analys som jag hoppas att det socialdemokratiska
              partiet inte helt står bakom, för då framstår det som mycket märkligt.
              Ett vårdbiträde har genom regeringens politik fått en sänkning
              av sin inkomstskatt med 1 102 kronor i månaden. Men, Monica Green,
              ni ställer ju upp på detta. Ni har antagit samma politik som regeringen.
            </seg>
            <seg n="6bbe962f">
              Skillnaden är att ni inte är lika pigga på att låta en gymnasielärare
              få behålla sina 1 511 kronor per månad. Den skatten ska ni höja,
              och arbetsgivaravgiften för unga ska fördubblas. Ni har visserligen
              lagt tillbaka 1 miljard för de långtidsarbetslösa. Men ni fördubblar
              arbetsgivaravgiften för unga människor. På vilket sätt ska det
              kunna minska den höga ungdomsarbetslösheten, och på vilket sätt
              ökar detta kommunernas förutsättningar att kunna leverera både
              välfärd och sysselsättning, inte minst för unga människor?
            </seg>
            <seg n="4beffa63">
              Fru talman! Monica Green vill att regeringen ska mildra jobbkrisen
              genom att höja statsbidragen. Eva-Lena Jansson hänvisar till SKL-rapporten
              från den 13 maj, där man pekar på att de statliga förstärkningar
              som regeringen har aviserat från och med 2010 inte kompenserar
              bortfallet.
            </seg>
            <seg n="13c75e95">
              Nej, så är det naturligtvis. Det går inte att med skattemedel
              fullt ut kompensera ett bortfall som finns i ett så exportberoende
              land som Sverige.
            </seg>
            <seg n="dc16976c">
              När jag reser runt i landet och träffar företagare är en ganska
              vanlig bild att man har tappat mellan 30 och 50 procent av sina
              inkomster i denna djupa internationella lågkonjunktur. Om ni går
              till era hemlän och tittar på de företag som finns där, räkna
              då ut hur mycket de har tappat i fakturering av det som tidigare
              har kommit in och som har bildat underlag för anställningar, kommunalskatt
              och så vidare.
            </seg>
            <seg n="92bde5b2">
              Om man tror att vi kan beskatta resten av medborgarna så att
              det fullt ut täcker detta är vi inne på ett sluttande plan. Det
              budgetalternativ som Socialdemokraterna presenterade med anledning
              av vårpropositionen vittnar verkligen om detta. Det är oerhört
              centralt för vår regering att fortsätta att slå vakt om sunda
              statsfinanser så att våra gemensamma resurser räcker genom hela
              den här krisen.
            </seg>
            <seg n="a2054539">
              Vi vet inte hur lång krisen blir. Vi vet inte hur djup den blir.
              Vi vet att kreditförluster för banker och andra kommer i slutet
              av en sådan här konjunkturfas. Vi vet att arbetslösheten stiger
              i slutet av en sådan här konjunkturfas.
            </seg>
            <seg n="220ee0d6">
              Då är det klokt att inte bränna alla pengar på en gång. Vi måste
              hushålla. Vi måste ta ansvar för att vi ska klara av att värna
              de svagaste och så att kommunsektorn har en chans att värna välfärdens
              kärna. Det kommer den här regeringen att se till.
            </seg>
          </u>
          <note type="speaker" n="029ac907">
            Anf. 6 MONICA GREEN (s):
          </note>
          <u who="monica_green_30ca1b" xml:id="i-4107635840cad454-1" n="5b108018">
            <seg n="476bad98">
              Fru talman! Snacka går ju. Det är klart att jag måste interpellera
              igen, eftersom Mats Odell vid varje tillfälle snappar upp något
              mer och kanske också till slut inser att kommunerna måste kompenseras
              för den övervältring av kostnader som den här regeringen har gjort
              genom att minska a-kassan och försämra för de sjuka och därmed
              övervältra kostnaden på kommunerna när arbetslösheten och socialbidragen
              ökar.
            </seg>
            <seg n="efe6436b">
              Då är det regeringen som har förvärrat för kommunerna, och det
              är regeringen som har fördjupat lågkonjunkturen. Jag har inte
              påstått att det är ert fel att det är internationell lågkonjunktur,
              men jag tycker att det hade varit klädsamt om man hade känt till
              att det finns dåliga år bakom goda år. Det står ju till och med
              i Bibeln jag trodde att Mats Odell läste den ibland. Man ska samla
              i ladorna i goda år och inte slarva bort det med gigantiska skattesänkningar
              mest till dem som har det allra bäst, för när man sedan kommer
              till en lågkonjunktur har man ingenting att mildra krisen med.
            </seg>
            <seg n="3bb300f5">
              När Mats Odell säger att han tar ansvar för Sveriges ekonomi
              är det faktiskt precis tvärtom eftersom han redan har slarvat
              bort allt det som fanns i ladorna som skulle ha varit bra att
              använda nu. Det är mycket oroande att arbetslösheten stiger ännu
              mer. Förra veckan fick vi besked om att 100 000 fler har mist
              sina arbeten och att 450 000 personer nu är arbetslösa. De som
              tappar sina jobb nu finns både i privat och i kommunal sektor.
              Det här är allvarligt!
            </seg>
            <seg n="078cf634">
              Mats Odell påstår att han tar ansvar. Han tycker att de här interpellationerna
              är favoriter i repris och att det är jobbigt. De är visserligen
              återkommande, men jag tycker att det här är så allvarligt, och
              det är därför vi måste debattera det hela tiden.
            </seg>
            <seg n="9435c764">
              Mats Odell säger att det bara är oppositionspartierna som vill
              se till att kommuner och landsting ska bli kompenserade, och därför
              tar han det inte så allvarligt. Han vill alltså inte lyssna på
              Konjunkturinstitutet som rekommenderar att kommunerna och även
              landstingen ska få mer pengar. Det tycker även Finanspolitiska
              rådet som regeringen själv har tillsatt. Kanske inte just Mats
              Odell utan hans kompis i regeringen, Anders Borg, har ju tillsatt
              ett finanspolitiskt råd som nu säger man inte behöver vara orolig
              för att ge kommuner och landsting för mycket pengar i syfte att
              kunna mildra krisen snarare tvärtom, säger Calmfors i sin utredning.
            </seg>
            <seg n="31d9aef7">
              Men det vill inte regeringen lyssna på. Om ni inte hade infört
              den här otrygghetschocken i landet kan det hända att konsumtionen
              hade varit högre i dag. Det är nämligen så att vi går ned lika
              mycket som andra exportberoende länder när det gäller exporten,
              men vad som skiljer oss åt är konsumtionen. Konsumtionen har gått
              rakt ned, och det är inte bara de mest utsatta som har slutat
              handla. Även de som har gynnats av er politik har slutat handla,
              för de är oroliga.
            </seg>
            <seg n="d63a0d77">
              Det är en otrygghetschock som ni har infört, och därmed fördjupar
              ni krisen alltmer.
            </seg>
          </u>
          <note type="speaker" n="027097cd">
            Anf. 7 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-5cb4fcc920152721-1" n="502933a0" next="i-bdcf2c0694cf74e4-1">
            <seg n="4e19eff8">
              Fru talman! Jag tyckte mig inte få något svar den här gången
              heller. Regeringens svar är gång på gång passivitet. Jag förstår
              inte riktigt hur man kan säga att man värnar kommuner och landsting
              när kommuner och landsting får allt sämre ekonomi och hamnar i
              situationen att man måste höja skatten och därmed, om man redan
              i dag har hög skatt, riskerar att människor lämnar kommunen för
              att det kan bli ett sådant högt skattetryck i vissa kommuner.
              Det finns det fakta på.
            </seg>
            <seg n="14976e96">
              Om man tvingar vissa kommuner att höja skatten för att säkra
              välfärden är det precis så som Monica Green säger: Man övervältrar
              kostnaderna på kommuner och landsting. De här pengarna måste man
              ju fundera på. Är det speciellt smart av regeringen att sitta
              passiv och bara se på hur fler människor blir arbetslösa och går
              över till socialbidrag?
            </seg>
            <seg n="63610b86">
              Vårdbiträdet som fick en skattesänkning och nu trillar ut i arbetslöshet
              får en skattehöjning och dessutom en mycket lägre ersättning från
              a-kassan än vad hon skulle ha haft om hon hade blivit arbetslös
              innan den här regeringen försämrade arbetslöshetsförsäkringen.
              Dessutom är det ganska stor risk att hon snabbt trillar ur a-kassan
              det går väldigt snabbt om man har deltid.
            </seg>
            <seg n="4a0db3e9">
              Fru talman! Det regeringen har gjort är att försämra välfärden,
              och i välfärden räknar jag in våra socialförsäkringar. Är man
              välfärdsarbetare, blir arbetslös och går på a-kassa köper man
              inga nya Volvobilar. Det hänger ihop.
            </seg>
            <seg n="d349e638">
              Om alltså statsrådet försökte lyssna lite på mig och Monica Green
              skulle han förstå att anledningen till att vi tar upp frågan är
              att det, precis som Monica Green har redovisat, kommer nya fakta
              på bordet.
            </seg>
            <seg n="33c042c5">
              När jag läste rapporten från Sveriges Kommuner och Landsting
              var jag helt övertygad om att regeringen skulle ta den på största
              allvar. Jag blev jätteförvånad över att man inte tog den på större
              allvar. Man kan förstås säga att Sveriges Kommuner och Landsting
              bara är en särorganisation som man inte behöver lyssna på. Men
              det är ganska allvarligt när kommunerna säger att de pengar de
              får 2010 inte hjälper dem nu. Det är nu de sitter och försöker
              ta sig upp ur en sjunkande båt. Men då säger regeringen: Om ni
              sitter där och låter båten sjunka kommer vi och räddar er nästa
              år.
            </seg>
            <seg n="989b505b">
              Då är det liksom för sent. Då har många människor blivit arbetslösa.
              Många har gått över på socialbidrag. Kommunerna har fått sämre
              ekonomi och tvingats säga upp ännu fler lärare och vårdbiträden.
            </seg>
            <seg n="f20cad1b">
              Jag förstår inte hur man då kan säga att man följer utvecklingen
              noga. Det är som att sitta och titta på en tennismatch, se att
              det pågår någonting som är extremt fel utan att göra någonting
              åt det, utan att ställa sig upp och säga: Hallå domarn! Vi måste
              göra någonting nu!
            </seg>
            <seg n="333c36eb">
              Det är vad regeringen gör, och det är därför jag och Monica Green
              fortsätter att föra den här debatten. Vi ser ju hur kommunerna
              i våra län påverkas. Jag upprepar: 30 varslade i Hällefors, en
              kommun som är ganska liten, och 22 i Askersund. Det är socialdemokratiska
              kommunstyrelseordförande som kommer att få stå för att de tvingas
              göra detta, och i Ljusnarsberg är det samma sak. De är inte det
              minsta glada. De är ganska upprörda över att deras ekonomi försämras
              så.
            </seg>
            <seg n="3597e1e0">
              Vi har inte skyllt den ekonomiska krisen på regeringen. Det vi
              skyller regeringen för är deras passivitet och hur de faktiskt
              späder på en redan hög arbetslöshet genom att inte ge kommuner
              och landsting pengar. Man har hellre valt att satsa på den finansiella
              verksamheten. Där har man sagt att det går bra med miljard efter
              miljard, men när det gäller välfärden är man inte beredd att lägga
              två fingrar i kors. Jag är ganska upprörd över detta, fru talman.
            </seg>
          </u>
          <note n="956a4b0d">
            Anf. 8 GUNNAR ANDRÉN (fp):
          </note>
          <u who="eva-lena_jansson_69cbd8" xml:id="i-bdcf2c0694cf74e4-1" n="502933a0" prev="i-5cb4fcc920152721-1">
            <seg n="c117ba4e">
              Fru talman! Jag tycker för det första att det är väldigt klokt
              av Socialdemokraterna att inte svara på min fråga om Volvo Penta
              och den andra frågan om ungdomsskatten. Det är mycket klokt.
            </seg>
            <seg n="326cba4c">
              För det andra: Om nu 17 miljarder till kommunerna är att vara
              passiv, vad är då att vara aktiv? Det är också en intressant fråga.
              Passivitet är tydligen 17 miljarder, men vad är då aktivitet?
            </seg>
            <seg n="d081d836">
              Fru talman! Jag tror att man måste nämna några andra namn, nämligen
              Leif Johansson på Volvo Lastvagnar, Jan-Åke Jonsson på Saab i
              Trollhättan, Leif Östling på Scania i Södertälje och Hans-Olov
              Olsson på Volvo Personvagnar i Göteborg. Dessa människor har tvingats
              säga upp otroligt många anställda, inte för att de vill detta
              utan därför att marknaden för deras produkter har försvunnit.
              Jag måste säga att är det någonting som vi måste se till att värna
              om är det att vi har en skattebas kvar. Därför måste vi se till
              att vi har våra företag kvar.
            </seg>
            <seg n="9decf99e">
              Den här regeringen, i motsats till vad Monica Green säger, har
              absolut sett till att mildra lågkonjunkturen, inte förvärrat densamma.
              Vi har inte förvärrat den. Vi har mildrat den. Ni kan ju jämföra
              med hur det har gått i många andra länder. Om läget är allvarligt
              i Sverige, och det håller jag med om, är det ju katastrofalt i
              länder som Lettland, Irland och Island.
            </seg>
            <seg n="608915ab">
              Jag var nyligen, fru talman, i Irland. Där presenterade man en
              ny budget. Den fick epitetet budget from hell. Jag tror att det
              är någonting som vi ska akta oss för. Vi ska se till att vi har
              de statliga finanserna och de sunda finanserna under kontroll.
              Det är det bästa sättet att värna välfärden i landet.
            </seg>
            <seg n="4c2baeb1">
              Sedan var det ungdomsskatten. Varför vill Socialdemokraterna
              att unga människor ska tas bort från vård och omsorg i kommunerna?
              Det kan ni väl ändå svara mig på.
            </seg>
          </u>
          <note type="speaker" n="6606f39a">
            Anf. 9 Statsrådet MATS ODELL (kd):
          </note>
          <u who="unknown" xml:id="i-010af05e5eff33c5-2" n="30158fce">
            <seg n="1857a334">
              Fru talman! Monica Green lutar sig mot Konjunkturinstitutet och
              Finanspolitiska rådet. Jag kan bara säga att vare sig råd från
              Monica Green eller några andra offentliga eller privata rådgivare
              kommer vi att lyssna till om vi bedömer att de äventyrar de offentliga
              finanserna. De är nämligen själva grunden för att vi ska klara
              oss igenom den här krisen, stå starka och kunna återkomma med
              en tillväxt som skapar jobb och framtidstro hos våra medborgare.
              USA har ju stimulerat sin ekonomi i 20 års tid. Om Monica Green
              ser sig om i världen ska hon se att det inte alltid är en politik
              som leder till det man har tänkt sig.
            </seg>
            <seg n="29215a3e">
              Vad är då ert recept? Eva-Lena Jansson är väldigt kritisk och
              talar om passivitet. Gunnar Andrén har pekat på det ihåliga i
              detta. Vad är Socialdemokraternas recept?
            </seg>
            <seg n="54b79831">
              Ni höjer skatten. Ni fördubblar arbetsgivaravgiften för unga
              människor med 14 miljarder kronor. Hur mycket av detta kommer
              då till kommunsektorn, som ni nu månar om med all rätt. I ert
              budgetalternativ är det 2,7 miljarder. Vart går de andra pengarna
              som försämrar möjligheterna för unga människor att få ett jobb?
            </seg>
            <seg n="1c73a886">
              Att höja kostnaderna för att anställa en ung människa är ju oansvarigt.
              Hur kan ni socialdemokrater, som tidigare ändå var ett parti som
              slog vakt om jobb, fördubbla arbetsgivaravgiften för unga människor
              i ett konjunkturläge där ungdomar har så svårt att komma ut på
              arbetsmarknaden?
            </seg>
            <seg n="d749fc3c">
              Ni talar om att pengarna går till vård och omsorg. Ja, 2,7 miljarder.
              Jag måste ändå säga, fru talman, att detta är en tumme jämfört
              med den väldigt svulstiga retorik som ni använder er av i den
              här debatten.
            </seg>
            <seg n="b4a8debc">
              En annan väldigt oansvarig skattehöjning som finns i ert budgetalternativ
              är ett återinförande av förmögenhetsskatten mitt i en finanskris,
              där just bristen på kapital är ett av de största problemen för
              landets företag. Ska ni igen, mitt under denna kris, driva ut
              kapitalet ur landet? Jag tror att ni måste tänka om rejält om
              någon ska ta er politik på allvar. Som ni märker är det inte särskilt
              många som gör det. Det är ändå så att de här förslagen, som jag
              bara nämner ett axplock av, är direkt kontraproduktiva.
            </seg>
            <seg n="402cbcce">
              Vad det handlar om är att vi på alla nivåer i politiken, kommunalt,
              i landstingen och nationellt, måste prioritera. Vi har prioriterat
              en stor satsning på kommunsektorn. 17 000 000 000 kronor åren
              20102012. Vi har också satsat mycket på en aktiv arbetsmarknadspolitik.
              Det här är själva grunden tillsammans med att angripa krisens
              källa, nämligen att se till att det finansiella, blodomloppet
              i samhällskroppen kan fungera på ett så bra sätt som möjligt.
              Det är grundackordet i krishanteringen.
            </seg>
            <seg n="0ce5e962">
              Vi måste som sagt prioritera. Det tror jag också gäller förtroendevalda
              på kommunal nivå. Det är klart att kommunpolitiker nu sätts på
              prov runt om i Sverige. Det var inte så svårt att vara kommunalråd
              när skatteunderlaget ökade med 6 procent, som under 2007 och 2008,
              tack vare en framgångsrik jobbpolitik. Det är nu som alla politiker,
              på alla nivåer, måste göra sig förtjänta av medborgarnas förtroende
              genom att faktiskt kunna prioritera rätt. Det är det, Monica Green
              och Eva-Lena Jansson, som vi nu gemensamt måste göra på alla nivåer.
            </seg>
          </u>
          <note type="speaker" n="3bcef8c1">
            Anf. 10 MONICA GREEN (s):
          </note>
          <u who="monica_green_30ca1b" xml:id="i-4107635840cad454-2" n="5b108018">
            <seg n="f0d6740a">
              Fru talman! Man får sig åtminstone ett gott skratt när en minister
              från ett parti som har ungefär 4,3 procent i opinionsmätningarna
              säger: Det är inte så många som tror på er. Vi har då 36 procent
              i opinionsmätningarna, och de rödgröna partierna har lett 60 opinionsmätningar
              sedan valet. Jag kanske inte behöver påminna om det. Mats Odell
              tillhör det allra minsta partiet. Hur många är det som litar på
              er? Jag vet att vi har ett betydligt större förtroende än Mats
              Odells parti.
            </seg>
            <seg n="471fde98">
              Mats Odell nämner att det inte är så svårt att vara kommunpolitiker
              i högkonjunktur. Det är tydligen inte så svårt att vara kommunminister
              heller i högkonjunktur om man har heltäckande skygglappar och
              inte vet om att det kommer en lågkonjunktur efter, om man inte
              vet att man måste ha ett paraply därför att det kan bli dåligt
              väder. Man slarvade bara i högkonjunktur bort det som vi hade
              sett till att bygga upp under en lång tid när vi styrde det här
              landet.
            </seg>
            <seg n="24fadfa5">
              Sedan måste vi ändå ta upp ungdomarna eftersom ni säger att det
              är så hemskt för dem med vår politik. Det är ju med er politik
              som var fjärde nu blir arbetslös. Var fjärde ung människa är det
              som blir arbetslös under er politik. Vi har i våra alternativ
              föreslagit jobbgaranti för de unga, riktig jobbgaranti, inte en
              sådan som ni har som kallas garanti men som inte leder till några
              jobb, som bara är en garanti för att inte få något jobb alls.
              Passivitet är vad ungdomarna får av er.
            </seg>
            <seg n="c4891338">
              Vi riktar vårt stöd till de arbetslösa ungdomarna. Vi sänker
              arbetsgivaravgiften just för dem därför att det är mer effektivt.
              Det är att använda och ta ansvar för pengarna att se till att
              man använder dem på rätt sätt, inte smeta ut på alla. Jobben först
              och ungdomarna först! Se till nu, Mats Odell, att kommunerna får
              sina pengar!
            </seg>
          </u>
          <note type="speaker" n="caa9c754">
            Anf. 11 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-8f2490d2d631a0d0-0" n="502933a0">
            <seg n="d306710b">
              Fru talman! Den här regeringen har nästan gjort det till sin
              sak att använda sig av nyspråk. Man säger en sak som låter på
              ett sätt fast man gör någonting helt annat.
            </seg>
            <seg n="4819e1a4">
              Det var inte så länge sedan, förmodligen i samband med vårpropositionen,
              som finansminister Borg och arbetsmarknadsminister Littorin skrev
              en debattartikel där de sade att de satsade 10 miljarder på aktiv
              arbetsmarknadspolitik. Av de 10 miljarderna var det 7,6 miljarder
              som gick direkt ut till a-kasseersättning. Det är vad den här
              regeringen gör. Man säger en sak och gör någonting annat.
            </seg>
            <seg n="3746afba">
              Då blir frågan: Hur många fler miljarder kommer det att behövas
              till ökad a-kasseersättning eftersom fler i kommuner och landsting
              kommer att bli arbetslösa? Hur många miljarder kommer regeringen
              att få skjuta till nästa år därför att man har gjort människor
              arbetslösa, därför att man har valt att inte lägga pengarna direkt
              till kommuner och landsting nu? Det här är en politik som inte
              går ihop.
            </seg>
            <seg n="acb2b560">
              För mig är jobb alltid mycket viktigare än att gå på a-kassa
              eller socialbidrag, men människor blir faktiskt arbetslösa i dag.
              Väldigt många fler arbetslösa, från 298 000 till 446 000, har
              vi fått i Sverige. När de människorna inte längre får a-kassa
              måste de ju ha någon ersättning så att de kan överleva för dagen.
              Jag tycker inte att det är bra med matkuponger, som 32 miljoner
              invånare lever på i USA. Jag tycker att man ska ha en skälig ersättning.
            </seg>
            <seg n="c0551f44">
              Allt fler tvingas leva på socialbidrag i Sverige, och de socialbidragen
              är lagstadgade. Dem måste kommunerna betala ut. Det innebär att
              det blir mindre pengar till välfärdsarbete, mindre pengar till
              äldreomsorgen, mindre pengar till skolan och barnomsorgen. Det
              är vad den här regeringen prioriterar, passivitet och bidrag framför
              jobb.
            </seg>
            <seg n="4a9043a6">
              Fru talman! Jag är inte nöjd nu heller.
            </seg>
          </u>
          <note type="speaker" n="d81d0693">
            Anf. 12 Statsrådet MATS ODELL (kd):
          </note>
          <u who="unknown" xml:id="i-010af05e5eff33c5-3" n="30158fce">
            <seg n="2facc738">
              Fru talman! Jag tror att de flesta åhörarna här på läktarna håller
              med mig om att en passivitet är att föredra framför en aktivitet
              som går ut på att fördubbla arbetsgivaravgiften för unga människor,
              att göra det dubbelt så dyrt att anställa en ung människa. En
              sådan aktivitet tror jag att de flesta kloka bedömare betackar
              sig för.
            </seg>
            <seg n="b7a65fc7">
              Det är imponerande att Monica Green har stark tilltro till en
              ekonomisk politik som Mona Sahlin, Lars Ohly och andra kan tänkas
              utforma när ni så småningom hittar fram till en gemensam uppfattning
              om detta. Era respektive motioner går åt olika håll. Man vet inte
              riktigt vad riktningen är. Vi får väl avvakta och se om det förtroende
              som Monica Green har också sprider sig till något vidare kretsar
              framöver.
            </seg>
            <seg n="604c7628">
              Jag tror att de svenska medborgarna kan lita på att den här regeringen
              håller i våra gemensamma pengar för att de ska räcka genom hela
              krisen, också till de gamla och långvarigt sjuka samt till våra
              barn och ungdomar i den del där kommunerna och landstingen har
              ett ansvar för detta. Vi kommer inte att lämna de svaga och utsatta
              i sticket.
            </seg>
          </u>
          <note n="0c967afe">
            Överläggningen var härmed avslutad.
          </note>
          <note n="76e5bae2">
            5 § Svar på interpellation 2008/09:537 om kommuners upphandling
            av avfallshantering
          </note>
          <note type="speaker" n="a23c5535">
            Anf. 13 Statsrådet MATS ODELL (kd):
          </note>
          <u who="unknown" xml:id="i-010af05e5eff33c5-4" n="30158fce">
            <seg n="4054d228">
              Fru talman! Jacob Johnson har frågat mig när jag avser att presentera
              de fördjupade analyser som den så kallade Sysavdomen kommer att
              få på den kommunala sektorn, respektive vilket utrymme EG-rätten
              egentligen ger på detta område. Jacob Johnsson önskar veta om
              jag avser att ta initiativ för att se över den aktuella lagstiftningen
              på svensk nivå och EU-nivå samt vilka initiativ jag avser att
              ta för att kompensera kommunernas bristande möjligheter till effektiv
              samverkan.
            </seg>
            <seg n="f832df79">
              Den så kallade Sysavdomen (RÅ 2008 ref 26) får, precis som Jacob
              Johnsson påpekar, stora konsekvenser för den kommunala sektorn.
              Domen innebär att kommuner och landsting är skyldiga att tillämpa
              bestämmelserna i lagen om offentlig upphandling när de köper tjänster
              från sina hel- eller delägda bolag.
            </seg>
            <seg n="89cc875f">
              EG-domstolen har i ett antal mål prövat frågan om stat och kommuner
              kan avstå från att tillämpa kravet på upphandling i upphandlingsdirektiven
              när de köper tjänster från sina bolag. För att så ska vara möjligt
              måste kommunen ha en kontroll över bolaget som motsvarar den kontroll
              kommunen har över den egna förvaltningen, och verksamheten i bolaget
              ska till övervägande del vara inriktad på att tillgodose kommunens
              behov, de så kallade Teckalkriterierna.
            </seg>
            <seg n="e57223c5">
              Regeringsrättens dom innebär att för att Teckalkriterierna ska
              vara tillämpliga i Sverige krävs att vi inför ett särskilt undantag
              i svensk lag. Även om vi inför ett sådant undantag innebär det
              inte att köp av tjänster från kommunala bolag automatiskt kan
              göras utan upphandling. En prövning om undantaget är tillämpligt
              måste göras i varje enskilt fall. För att ett bolag ska vara undantaget
              från kravet på upphandling måste detta ha sin huvudsakliga verksamhet
              inriktad på kommunen. Kommunen måste dessutom se till att man
              verkligen utövar full kontroll över verksamheten i bolaget. Det
              är i dag svårt att bedöma hur många kommunala bolag som kan uppfylla
              dessa krav.
            </seg>
            <seg n="8f44394f">
              När det gäller frågan om ett undantag ska införas i svensk lagstiftning
              måste man också väga värdet av största möjliga frihet för kommuner
              och landsting att organisera sin verksamhet mot de fördelar en
              ökad konkurrensutsättning ger för att få tjänster och varor till
              bästa möjliga pris. Min intention är att inom kort föreslå regeringen
              att tillsätta en utredare som ska få i uppdrag att på djupet analysera
              denna fråga.
            </seg>
            <seg n="72053eda">
              I det korta perspektivet gör jag dock bedömningen att det finns
              anledning att överväga behovet av ett temporärt undantag för Teckalkriterierna
              i svensk lagstiftning. Denna fråga bereds för närvarande inom
              Regeringskansliet.
            </seg>
          </u>
          <note type="speaker" n="1c146216">
            Anf. 14 JACOB JOHNSON (v):
          </note>
          <u who="jacob_johnson_8077eb" xml:id="i-9d8e7c151265984a-0" n="19dbf217">
            <seg n="1ffe4393">
              Fru talman! Jag börjar med att tacka för svaret, även om jag
              inte kan avhålla mig från att påpeka att detta svar påminner mycket
              om det svar jag fick för ett år sedan på i stort sett samma fråga.
              I föregående debatt pratades det om favoriter i repris, och jag
              tycker att det kan gälla också denna debatt.
            </seg>
            <seg n="acf0954f">
              För ett år sedan svarade Mats Odell: För att jag ska kunna ta
              ställning till behovet av förändrad lagstiftning krävs en fördjupad
              analys av exakt vilka konsekvenser domarna kommer att få på den
              kommunala sektorn och marknadens aktörer. Ministern sade vidare
              i debatten: Sysavdomarna har verkligen satt fingret på att vi
              har en hemläxa att göra på området. Han avslutade sitt inlägg
              med att säga: Vi har ingen tid att förlora. Vi arbetar så fort
              och effektivt som möjligt tillsammans med de inblandade parterna
              för att analysera och så småningom komma med förslag.
            </seg>
            <seg n="e827d072">
              Fru talman! Det har gått ett år sedan förra gången. Nu återkommer
              ministern med att säga att han avser att inom kort föreslå regeringen
              att tillsätta en utredare som ska få i uppdrag att på djupet analysera
              denna fråga.
            </seg>
            <seg n="8742081d">
              Jag anser att denna tidsspillan är ett misslyckande från regeringens
              sida. Mats Odell och hans kolleger har inte levt upp till de krav
              som jag anser att man måste ställa på regeringsduglighet i denna
              fråga. Kanske ministern kan förklara denna senfärdighet, men jag
              misstänker att den har att göra med en enligt min uppfattning
              överideologisk syn på fördelen med konkurrensutsättning av allmännyttig
              verksamhet inom åtminstone delar av regeringen. Det vore synd
              om detta skulle blockera en pragmatisk tillämpning av EU:s lagstiftning
              på området. Jag vet att även bland många borgerliga politiker,
              inte minst på kommunal nivå, men även här i riksdagen, finns en
              önskan om att kommunerna på ett effektivt sätt måste kunna samverka
              sinsemellan och med egna eller gemensamma bolag.
            </seg>
            <seg n="cf3104c9">
              Till exempel deltog i debatten för ett år sedan centerpartisten
              Jörgen Johansson, som då bland annat sade: Jag konstaterar att
              det i min hembygd finns ett flertal verksamheter som kommer att
              drabbas om Regeringsrättens dom får genomslag. Alla kommuner kommer
              att drabbas. Det kan enligt min mening inte vara i det allmännas
              intresse att genom konstlade åtgärder skapa mängder med problem.
            </seg>
            <seg n="6d28b983">
              Även Moderaternas Hans Wallmark deltog för ett år sedan och välkomnade
              att Mats Odell då som minister i sitt svar så tydligt betonade
              det lokala självstyret.
            </seg>
            <seg n="2b5b7b77">
              Fru talman! Så här i slutet av terminen och efter talmannens
              sommartal som vi fick höra före midsommar, och när solen skiner
              därute, får jag väl anstränga mig en smula och se något positivt
              i ministerns svar. Även om ministern ännu inte har tillsatt den
              utredare som ska analysera frågan bedömer dock Mats Odell att
              det finns skäl att överväga behovet av ett temporärt undantag
              för Teckalkriterierna i svensk lagstiftning. Denna fråga bereds
              för närvarande inom Regeringskansliet.
            </seg>
            <seg n="56581dba">
              Det är bra, ministern, men det borde redan ha varit gjort. Det
              känns så segt. Jag kommer att tänka på Hasse och Tage som undrade
              vad de gjorde på banken efter kl. 3. Kom till skott, ministern.
              Sluta överväg och analysera. Gör något!
            </seg>
          </u>
          <note type="speaker" n="a6ff11ba">
            Anf. 15 Statsrådet MATS ODELL (kd):
          </note>
          <u who="unknown" xml:id="i-010af05e5eff33c5-5" n="30158fce">
            <seg n="c2d82338">
              Fru talman! Visserligen vet jag nu att Vänsterpartiet intar en
              corner position i EU-skepsis, men jag har ändå svårt att se hur
              en rödgrön regering egentligen skulle kunna agera annorlunda,
              givet att Sverige ändå ska vara medlem i Europeiska unionen.
            </seg>
            <seg n="d9f3ba3c">
              Vi har en direktivstyrd upphandlingslagstiftning som syftar till
              att skapa konkurrens och ökad kvalitet för de varor och tjänster
              som den offentliga sektorn köper. När alla kommuner producerar
              tjänster i egen förvaltning krävs inte upphandling, men när man
              köper av eget bolag uppstår ett problem. Det är inte nytt. Teckalmålet
              ägde rum 1998. Jacob Johnson kan visserligen tycka att den här
              regeringen agerar långsamt, men det hade varit möjligt för tidigare
              regeringar, där Vänsterpartiet hade inflytande, att helt fritt
              införa Teckalkriterierna för länge sedan. Det har man nu inte
              gjort, och skälet till det är kanske främst att det så långt saknas
              tillräckligt starka rättsmedel på upphandlingsområdet. Det har
              gått att bryta mot reglerna utan att det har kunnat beivras, men
              nu är rättsmedelsdirektiv på gång.
            </seg>
            <seg n="82a6ba68">
              Det förvånar mig att en riksdagsledamot i en skriven interpellation
              ifrågasätter Regeringsrättens dom den högsta förvaltningsdomstolen
              vi har i Sverige. Det är trots allt så att riksdagens uppgift
              är att stifta lagar, inte att recensera hur domstolarna tolkar
              lagarna. I så fall ska lagarna ändras. Sverige har inte infört
              Teckalkriterierna, och Regeringsrätten har gjort sin bedömning
              i Sysavfallet.
            </seg>
            <seg n="a0f8b819">
              Nu aviserar jag alltså här i dag dels att det är min intention
              att inom kort tillsätta en utredning som djupare ska analysera
              den här frågan, dels att frågan om ett temporärt införande av
              Teckalkriterierna i svensk lagstiftning övervägs och bereds i
              Regeringskansliet.
            </seg>
          </u>
          <note type="speaker" n="e23068ce">
            Anf. 16 JACOB JOHNSON (v):
          </note>
          <u who="jacob_johnson_8077eb" xml:id="i-9d8e7c151265984a-1" n="19dbf217">
            <seg n="ccd7c93d">
              Fru talman! Vi hade den här debatten för ett år sedan, och jag
              tycker alltså att det här borde ha varit gjort nu. Det var därför
              jag tog upp interpellationen igen.
            </seg>
            <seg n="122b95f6">
              Jag vet inte om ministern har sett att det relativt nyligen,
              i början av juni, har kommit en dom från EG-domstolen som berör
              den här frågan. Den har bland annat refererats på SKL:s hemsida.
            </seg>
            <seg n="46c78b88">
              Det handlar om ett samarbete som fyra tyska kommuner har ingått
              med Hamburgs stads renhållningstjänst utan offentlig upphandling.
              EG-kommissionen reagerade då och anmälde det inträffade till EG-domstolen,
              som dock dömde till de samverkande kommunernas fördel eftersom
              samarbete mellan de lokala myndigheterna syftade till att säkra
              att ett allmännyttigt uppdrag, det vill säga återvinning av avfall,
              utfördes.
            </seg>
            <seg n="b90c3630">
              Dessutom är det särskilt intressant, som även SKL:s jurist påpekar,
              att EG-domstolen hänvisar till avfallsdirektivet och att en av
              de viktigaste åtgärderna enligt det direktivet är att sörja för
              att avfallet omhändertas vid en så nära belägen anläggning som
              möjligt. Det var en av de saker jag tog upp i interpellationsdebatten
              för ett år sedan.
            </seg>
            <seg n="5b93bc17">
              Det går alltså att tolka EU-lagstiftningen och Teckalkriterierna,
              menar jag. Den nya EG-domen bevisar och understryker också detta.
            </seg>
            <seg n="49ba0f42">
              Fru talman! I sitt svar säger ministern, om jag går lite närmare
              in på det, att han vill värdera och analysera fördelen med största
              möjliga frihet för kommuner och landsting mot fördelarna med konkurrensutsatt
              verksamhet för att skapa bästa möjliga pris.
            </seg>
            <seg n="be2e31e7">
              Jag är lite orolig för att en sådan inriktning på utredningen
              kan leda fel och att den kan bli alldeles för vid. Borde inte
              denna utredning och analys just ha fokus på hur man ska tillämpa
              och revidera den svenska lagstiftningen så att Teckalkriterierna
              kan tillämpas i Sverige?
            </seg>
            <seg n="b54dfefd">
              Jag tycker att Sverige har mycket på fötterna så att man kan
              tillämpa dessa kriterier. Det görs även i andra länder i Italien,
              Finland och Tyskland till exempel inom avfallsområdet, men i en
              mycket större fråga. Det gäller förhållandet mellan kommuner och
              landsting och bolag generellt sett. Det är en väldigt stor fråga,
              vilket vi nog är överens om. Vi behöver inte ha både livrem och
              hängslen, menar jag.
            </seg>
            <seg n="a897cdd1">
              Låt inte den utredning som ministern nu avser att tillsätta gräva
              ned sig i frågan så till den grad att ingenting händer utan det
              enda resultatet kanske blir en ny debatt om ett år kanske en utredning
              som hamnar i Mats Odells byrålåda, och kanske i lagom tid för
              att det kommande riksdagsvalet ska lägga sin förlamande hand över
              frågan.
            </seg>
            <seg n="4ca5be99">
              Därför frågar jag avslutningsvis, Mats Odell: När tror du att
              du kan lämna besked till kommuner, kommunala bolag och näringsliv
              på grund av den här utredningen? Kommer det att bli i god tid
              före kommande valrörelse?
            </seg>
          </u>
          <note type="speaker" n="1bbec827">
            Anf. 17 Statsrådet MATS ODELL (kd):
          </note>
          <u who="unknown" xml:id="i-010af05e5eff33c5-6" n="30158fce">
            <seg n="7c86536e">
              Fru talman! Jag tycker fortfarande inte att det är lämpligt för
              oss att ifrågasätta Regeringsrättens dom.
            </seg>
            <seg n="e1f7ed32">
              Det som hände i Tyskland var att kommunerna hade ingått ett kommunalförbund.
              Där gjorde man någonting som de aktuella svenska kommunerna inte
              har varit beredda att göra, nämligen överlämna makten över detta
              till en ny juridisk person. Det har inte varit aktuellt i Sverige,
              och därför haltar den här bilden betänkligt.
            </seg>
            <seg n="2b15b0d1">
              Jag ger som sagt, fru talman, två besked i dag. Det första är
              att det blir en utredning, och när den kan bli verklighet och
              är klar går inte att säga i dag. Det andra är att jag är beredd
              att föreslå att det införs temporära regler som kommer att skapa
              klarhet.
            </seg>
          </u>
          <note type="speaker" n="ff39f107">
            Anf. 18 JACOB JOHNSON (v):
          </note>
          <u who="jacob_johnson_8077eb" xml:id="i-9d8e7c151265984a-2" n="19dbf217">
            <seg n="d8215a73">
              Fru talman! Ja, tiden går det har gått ett år sedan vi debatterade
              den här frågan senast. Det har rört sig ett myrsteg: Ministern
              är beredd att göra ett temporärt undantag. Han är beredd att tillsätta
              en utredning, som borde ha tillsatts i höstas. Det är alltid något.
            </seg>
            <seg n="68a3449c">
              Jag hoppas verkligen att utredningen kommer att jobba snabbt
              och effektivt så att den inte kommer i långbänk, för det är en
              väldigt viktig fråga. Jag tycker att det är en utmaning för den
              här regeringen att klara av frågan före nästa valrörelse.
            </seg>
          </u>
          <note type="speaker" n="bb234934">
            Anf. 19 Statsrådet MATS ODELL (kd):
          </note>
          <u who="unknown" xml:id="i-010af05e5eff33c5-7" n="30158fce">
            <seg n="83be5780">
              Fru talman! Vi har kanske inte tillräckligt mycket berört den
              fundamentala skillnaden mellan Jacob Johnson och regeringen, nämligen
              att det för Vänsterpartiet är en självklarhet att det är kommuner
              som ska sköta den här verksamheten. Det är det inte för oss.
            </seg>
            <seg n="95a0415b">
              Det finns enorma investeringsbehov på det här området framöver,
              och det är viktigt att det också finns en privat sektor som är
              beredd att investera. De tekniska kraven på rening och så vidare
              kommer att göra att det behövs mycket stora investeringar. Att
              då på förhand skapa en lagstiftning som exkluderar privata investeringar
              på ett så här viktigt miljöområde anser inte vi vara klokt. Därför
              vill vi se till att det finns möjligheter för privata investerare
              att komma in här.
            </seg>
            <seg n="8e127020">
              Vi tror nämligen att det här kanske inte är kärnan i kommunal
              verksamhet, utan det är andra saker. Det är att värna vård, omsorg
              och skola det är där vi bör lägga huvuddelen av våra investeringar.
              Framtida krav på ökad teknisk precision i de här processerna gör
              att det kommer att bli mycket dyrt, och då är det viktigt att
              vi har en möjlighet att få in andra investerare, inte bara skattebetalarna.
              Deras pengar kommer att behövas för att värna välfärdens kärna.
            </seg>
          </u>
          <note n="0c967afe">
            Överläggningen var härmed avslutad.
          </note>
          <note n="4267d1d0">
            6 § Svar på interpellation 2008/09:496 om statlig verksamhet
            i Ånge
          </note>
          <note type="speaker" n="9a6eebb8">
            Anf. 20 Justitieminister BEATRICE ASK (m):
          </note>
          <u who="unknown" xml:id="i-010af05e5eff33c5-8" n="30158fce">
            <seg n="2f0238f2">
              Fru talman! Hans Stenberg har frågat om näringsministern avser
              att vidta några åtgärder för att ersätta de statliga jobb som
              försvinner inom Viskan och SVT för att trygga sysselsättningen
              i Ånge.
            </seg>
            <seg n="fe0f87b1">
              Interpellationen har överlämnats till mig.
            </seg>
            <seg n="862b86f6">
              Situationen på arbetsmarknaden i Västernorrlands län och i övriga
              landet är allvarlig. Regeringen har därför vidtagit en rad arbetsmarknadspolitiska
              åtgärder. Bland annat har regeringen intensifierat förmedlingsverksamheten,
              utökat antalet platser i arbetspraktik, förstärkt nystartsjobben
              för att hjälpa de långtidsarbetslösa och satsat på fler utbildningsplatser
              inom yrkeshögskolan. Regeringen har också gjort en stor infrastruktursatsning
              och infört en skattereduktion för reparation, underhåll samt om-
              och tillbyggnad för att stärka efterfrågan på arbetskraft inom
              byggsektorn.
            </seg>
            <seg n="084b2b8f">
              När det gäller anstalten Viskan debatterade jag den frågan med
              Hans Stenberg för en månad sedan med anledning av en interpellation
              som han ställt. Jag har nu fått information om att Kriminalvården
              fattat beslut om att verksamheten på Viskan kommer att upphöra
              vid årsskiftet.
            </seg>
            <seg n="3b75e125">
              Jag vill framhålla att det är Kriminalvården som, inom de ramar
              riksdag och regering beslutar, ansvarar för fördelning av såväl
              personella som ekonomiska resurser inom myndighetens olika verksamhetsdelar.
              Kriminalvårdens uppdrag är att bedriva effektiv kriminalvård i
              syfte att varje skattekrona ska användas så effektivt som möjligt.
              Inom Kriminalvården pågår ett arbete för att ta till vara den
              kunskap och kompetens som finns vid anstalten Viskan.
            </seg>
            <seg n="c16e9b20">
              Låt mig avsluta med att säga att det är regeringens uppfattning
              att tillväxt och konkurrenskraft framför allt främjas av goda
              generella villkor för företagande och entreprenörskap. Regeringen
              följer också noga utvecklingen av varsel i olika branscher och
              i olika delar av landet, bland annat med stöd av de regionala
              samordnare regeringen utsett i exempelvis Västernorrlands län.
            </seg>
          </u>
          <note type="speaker" n="00946445">
            Anf. 21 HANS STENBERG (s):
          </note>
          <u who="hans_stenberg_6f64dd" xml:id="i-534f6917ae4e6555-0" n="3136c7cd">
            <seg n="281bab63">
              Fru talman! Jag vill börja med att tacka justitieministern för
              svaret.
            </seg>
            <seg n="43984f6b">
              Jag kan kanske också passa på att gratulera till det utökade
              ansvarsområdet. Jag ställde en fråga till näringsministern om
              åtgärder för att trygga sysselsättningen i Ånge med anledning
              av att det nu försvinner många arbetstillfällen. Uppenbarligen
              är detta nu justitieministerns ansvar. Det är lite svårt att förstå
              kopplingen.
            </seg>
            <seg n="566ea991">
              Justitieministern har visserligen ansvaret för Viskananstalten,
              att det nu stängs en mycket väl fungerande verksamhet och att
              den kriminalvård som bedrivs där flyttas till andra orter.
            </seg>
            <seg n="ba2a3812">
              Bakgrunden till den här interpellationen var att jag ville ha
              en lite vidare debatt med näringsministern om statens ansvar när
              man lägger ned verksamheter.
            </seg>
            <seg n="eb313f8e">
              Det här handlar dessutom om två verksamheter som båda en gång
              i tiden placerades i Ånge kommun av regionalpolitiska skäl. Socialdemokratiska
              regeringar har placerat dem där för att mildra effekterna av stora
              industrinedläggningar för ett antal år sedan.
            </seg>
            <seg n="dc949bda">
              Det här handlar om en utsatt glesbygdskommun. Under de senaste
              50 åren har befolkningen i Ånge ungefär halverats. Nu ligger man
              på dryga 10 000 invånare. Nu försvinner 90 statliga jobb vid årsskiftet.
            </seg>
            <seg n="0a0bf9de">
              Jag skulle kunna förstå nedläggningarna om det handlade om ren
              effektivisering, men så är det egentligen inte. Digitaliseringsverksamheten
              vid SVT måste förr eller senare utföras. Förmodligen blir det
              nu tyvärr på andra orter än Ånge. Och vården av de interner som
              i dag finns på Viskan eller av dem som skulle ha funnits där framöver
              kommer förmodligen att kräva lika mycket arbete och lika mycket
              personalinsatser om den förläggs någon annanstans. Kanske blir
              det till och med mer, för det finns en överhängande risk att de
              nu kommer att hamna på slutna anstalter där man har högre personaltäthet.
            </seg>
            <seg n="917018a7">
              Grundfrågan är: Har staten ett regionalpolitiskt ansvar när man
              lägger ned verksamhet på en ort, en liten glesbygdsort? Att döma
              av ministerns svar har man inget ansvar förutom det som gäller
              rent generellt.
            </seg>
            <seg n="cae1917c">
              Alla förstår ju att de åtgärder som är verksamma i Helsingfors,
              Göteborg eller för den delen Sundsvall inte duger i Ånge. Man
              har helt andra förutsättningar. Jag konstaterar att de åtgärder
              som ministern räknar upp och som regeringen nu vidtar har väldigt
              liten bäring på de människor som nu friställs när Viskan och SVT:s
              verksamhet läggs ned. För många blir flytt den enda lösningen,
              för det är för långt att pendla. Då kommer svårigheten för dem
              som drabbas att sälja sina fastigheter många bor ju i villor.
              Men framför allt är det ett dråpslag för en liten kommun som kämpar
              för sin överlevnad. Vartenda ett av dessa arbetstillfällen behövs.
            </seg>
          </u>
          <note type="speaker" n="92750323">
            Anf. 22 Justitieminister BEATRICE ASK (m):
          </note>
          <u who="unknown" xml:id="i-010af05e5eff33c5-9" n="30158fce">
            <seg n="83d44b84">
              Fru talman! Som statsråd får man vara beredd att ta alla typer
              av frågor, men i det här avseendet är det klart att det är kriminalvården
              som är mitt huvudansvar, och det är viktigt nog.
            </seg>
            <seg n="96023877">
              Naturligtvis är det av stor betydelse ur verksamhetsperspektivet
              att ta vara på den kompetens och erfarenhet som finns hos personalen
              på Viskananstalten, och det har vi talat om tidigare.
            </seg>
            <seg n="7ab07104">
              Skälet till den nedläggning som nu görs är inte enbart effektivisering.
              Man måste också se den nyinvestering som man gör i att bygga nya
              anstalter, också i den norra delen av landet. Då ser man den sammantagna
              bilden för Kriminalvårdens del. Dessvärre finns det ett eftersatt
              renoveringsbehov och en del annat som har gjort att just den här
              enheten är sådan att man ur Kriminalvårdens hellre väljer att
              lägga ned den.
            </seg>
            <seg n="41e9dc24">
              Hans Stenbergs beskrivning av de svårigheter som Ånge kommun
              har är ingen nyhet för mig. Det råder inget tvivel om att ett
              nedläggningsbeslut innebär att kommunen förlorar arbetstillfällen.
            </seg>
            <seg n="31678777">
              Har då staten ett ansvar? Ja, det tror jag att vi båda är överens
              om. Däremot är nog den här regeringen mer benägen att erkänna
              att de traditionella metoderna fungerar mer än temporärt. Vi i
              regeringen kan inte sitta i Helsingfors och besluta om olika verksamheter
              och stödinsatser och på det sättet ta bort verkningarna av den
              finanskris som ger varsel också på andra håll. Vi måste arbeta
              med generella metoder och generella verktyg.
            </seg>
            <seg n="01b26248">
              Genom de regionala samordnarna har vi försökt att få ett regionalt
              arbete att fungera bättre och mer samordnat för att just ta vara
              på den kraft och de idéer som kan finnas i olika delar av landet.
              Det är en modell som jag tror mycket på. På kriminalvårdens område
              är den synpunkt som har kommit från samordnaren enbart den att
              man borde avstå från att lägga ned Viskan, vilket Kriminalvården
              inte har tyckt vara möjligt.
            </seg>
            <seg n="2fec62b1">
              Jag vet inte om Viskananstalten var ett sätt för staten att ordna
              sysselsättning. Jag trodde att den fanns för att man behövde bra
              påföljder och en bra verksamhet för tidigare sexualbrottsdömda,
              för det var detta det blev framför allt. SVT:s verksamhet är ett
              exempel på en relativt tidsbegränsad verksamhet. Det är ju inte
              något som pågår år ut och år in, utan den har att göra med en
              strukturomvandling i medierna. Den ger en viss hjälp under en
              period, men inte så länge.
            </seg>
            <seg n="10263afa">
              Som sagt är det nog riktigt att vi har olika inställning till
              huruvida det är effektivt att staten går in och beslutar om olika
              insatser för att på något sätt skapa jobb. Vi tror ju att det
              med de stora problem som vi har runt om i Sverige är nödvändigt
              att arbeta generellt och att vi måste få många olika krafter att
              verka. Vi får väl hoppas att också Västernorrland och Ånge kommun
              ska kunna vara med och utveckla sin verksamhet. Det är i alla
              fall vad flera andra kommuner har visat att man har klarat.
            </seg>
          </u>
          <note type="speaker" n="298e2bbd">
            Anf. 23 HANS STENBERG (s):
          </note>
          <u who="hans_stenberg_6f64dd" xml:id="i-534f6917ae4e6555-1" n="3136c7cd">
            <seg n="419efcdc">
              Fru talman! Jag vill ge justitieministern rätt i att vi har olika
              syn på detta. Jag tror inte alls att man kan skapa konstlade verksamheter
              för att skapa jobb. Men när man har statliga verksamheter som
              behövs och ska utföras menar vi socialdemokrater att man med fördel
              kan lägga dem på orter där man behöver samhällets stöd för att
              överleva.
            </seg>
            <seg n="bde41d3e">
              Viskananstalten var en verksamhet som passade mycket väl på orten.
              Man har utfört sina uppgifter på ett utmärkt sätt. Jag har inte
              hört någon kritik mot kvaliteten i verksamheten eller liknande.
            </seg>
            <seg n="5975d988">
              Egentligen visar den här debatten vilken avgrund det är emellan
              oss. Beatrice Ask säger att hon mycket väl förstår hur detta drabbar
              Ånge kommun och hur svårt det blir för dem som nu drabbas av arbetslöshet.
              Man vad hjälper det att man förstår om man ingenting gör? Det
              hjälper inte ett dugg!
            </seg>
            <seg n="dcc66611">
              Dessutom är detta en vårdslöshet med statens samlade resurser.
              Det är möjligt att detta även om jag starkt betvivlar det blir
              något slags plus för Kriminalvården isolerat, men för staten måste
              det sammantaget bli en brakförlust. Här blir man nu stående med
              en anläggning i Ånge kommun som blir totalt värdelös. Vem ska
              bedriva någon verksamhet där? Jag har väldigt svårt att se att
              man ska kunna få någon ersättning för den. Då kommer man in på
              den fråga som man borde ställa sig, nämligen frågan om det ansvar
              som regeringen borde ta, ett samlat ansvar för statens ekonomi.
              Detta är Ebberöds bank.
            </seg>
            <seg n="4723aef5">
              Vi har tidigare tvistat om hur stora investeringar som behövs
              i Viskan om det är 35 miljoner eller 270 miljoner. Nu lägger man
              ned verksamheten och plöjer i stället ned någon miljard i nya
              fängelser. Det känns inte som god ekonomisk hushållning.
            </seg>
            <seg n="bfbfa934">
              Det som också har retat mig i detta sammanhang är att Ånge kommuns
              agerande för att få ta över själva fastigheten och erbjuda Kriminalvården
              att hyra den över huvud taget inte har tagits på allvar; det har
              bara viftats bort. Beskedet till Ånge kommun har varit att man
              får ta över anläggningen den dag verksamheten läggs ned. Problemet
              är att då är den värdelös.
            </seg>
            <seg n="d1d0de33">
              Jag tycker att det borde vara självklart för staten att ta sitt
              arbetsgivaransvar. När man tar bort 90 arbetstillfällen i en liten
              glesbygdskommun borde man göra något mer för att mildra effekten
              än det man allmänt gör på alla andra ställen i landet. Men uppenbarligen
              är det inte så med en borgerlig regering, utan nu får var och
              en klara sig själv.
            </seg>
          </u>
          <note type="speaker" n="07cab471">
            Anf. 24 Justitieminister BEATRICE ASK (m):
          </note>
          <u who="unknown" xml:id="i-010af05e5eff33c5-10" n="30158fce">
            <seg n="282b8b6e">
              Fru talman! Hans Stenberg har fel på två punkter. För det första
              är det just hushållning med ekonomin det handlar om. Den förra
              regeringen, och vi var med på det, tog ett antal beslut om att
              bygga nya anstalter, bland annat i Östersund och Härnösand, för
              ganska stora pengar. Dessa skulle ge betydligt fler platser, en
              modernare arbetsmiljö och mycket annat. Man anslog dock inga pengar,
              vilket är mycket bekymmersamt.
            </seg>
            <seg n="2b726cfa">
              När vi nu ska försöka få budget på denna förnyelse, som är alldeles
              nödvändig, är det klart att det blir lite tricksande i budgeten
              också för Kriminalvården. Det blir svårt att ovanpå det nya lägga
              enormt stora insatser, även om vi kan diskutera storleken, på
              att renovera en liten enhet av det slag som vi har i Viskan. Då
              kan man förstå att det visst har varit med ett ekonomiskt tänkande
              i dessa resonemang från Kriminalvårdens sida.
            </seg>
            <seg n="507c0986">
              Hade det bara handlat om huruvida verksamheten var bra eller
              inte hade Viskan inte haft några större problem åtminstone inte
              vad jag kan förstå utifrån de rapporter som Hans Stenberg har
              stått för här i talarstolen, och jag tror på dem.
            </seg>
            <seg n="1090f712">
              Det handlar i stället om en ekonomisk bedömning. När man ska
              få budgeten att räcka till de beslut som finns om nyinvesteringar,
              som den förra regeringen var med på, blir det svårt att få ihop
              det hela med mindre än att man gör en del prioriteringar. Det
              ansvarslösa är möjligen att det fattades en massa beslut tidigare
              som man inte hade täckning för.
            </seg>
            <seg n="4b560ee3">
              Det andra är, och det är viktigt, att staten självklart tar sitt
              arbetsgivaransvar. När det gäller personalen på Viskananstalten
              pågår det ett arbete för att se hur de 58 anställda ska tas om
              hand. Det är regionchefen inom Kriminalvården och andra som arbetar
              för att se hur man ska möta respektive enskild. Självklart är
              det ingen lätt sak för någon inblandad. Jag tror att de allra
              flesta har trivts alldeles utmärkt på jobbet och gjort en bra
              insats. Ansvaret som arbetsgivare tar dock staten fullt ut.
            </seg>
            <seg n="8b301f96">
              Det tråkiga i sammanhanget, och där kan jag vara överens med
              Hans Stenberg, är att en liten kommun med många bekymmer mister
              ett antal arbetstillfällen. Det är något som vi inte löser. Frågan
              var väl egentligen om vi tänker göra något enkom för att rätta
              till detta problem. Mitt svar är: Nej, inte direktinriktat, utan
              vi hoppas på att de generella åtgärder som vi vidtar när det gäller
              arbetsmarknadspolitiken och den ekonomiska politiken ska rätta
              till den typ av bekymmer som gör att det är tufft.
            </seg>
            <seg n="caee969a">
              Vi tar vårt arbetsgivaransvar. Beslutet är Kriminalvårdens som
              fattar beslut utifrån lite olika aspekter. I den vågskål som man
              måste ha med ligger också beslut om att vi behöver några nya anstalter
              för att klara framtida behov av bra kriminalvårdsverksamhet.
            </seg>
            <seg n="2da6ab4e">
              När det gäller Kriminalvårdens verksamhet arbetar vi igen, trots
              stora insatser, med att göra genomlysningar av investeringsbehov
              och så vidare. Det är med detta som det var med vägsatsningarna
              som vi ärvde. Det var många vägar som skulle byggas men lite pengar
              som var anslaget. Här är det likadant. Vi ska ha mycket kriminalvård,
              men ingen har tänkt på att det inte är gratis. Det är det ansvarslösa.
            </seg>
            <seg n="c5b3bf43">
              Men jag kan, som sagt, dela sorgen över att en liten kommun som
              Ånge förlorar ett antal arbetsplatser. Vi tar dock vårt ansvar.
              Kriminalvården värnar den kompetens och det arbete som man har
              stått för på anstalten i Viskan. Det ska vi ta med in i framtiden
              och fortsättningen.
            </seg>
          </u>
          <note type="speaker" n="d3f98285">
            Anf. 25 HANS STENBERG (s):
          </note>
          <u who="hans_stenberg_6f64dd" xml:id="i-534f6917ae4e6555-2" n="3136c7cd">
            <seg n="099b1d68">
              Fru talman! Staten tar sitt ansvar som arbetsgivare, säger justitieministern.
              Hittills märks inte det. Det är svårt för många av dessa människor.
              En del kanske bor så till att de kan pendla, men många bor helt
              enkelt så långt bort att de inte har möjlighet att pendla till
              Härnösand eller Östersund som är alternativen. Det blir helt enkelt
              för långt. Det är väl upp till bevis hur man ska lösa detta från
              Kriminalvårdens sida.
            </seg>
            <seg n="5ca201e3">
              Justitieministern säger att det vore ansvarslöst att göra enormt
              stora insatser på Viskananstalten. Det är i jämförelse tämligen
              blygsamma insatser som skulle ha behövts särskilt om man väljer
              att gå på den bedömning som löntagarkonsulten gjorde i sammanhanget.
            </seg>
            <seg n="3ba75012">
              Sedan jag kom in i riksdagen jag har suttit 18 år vid det här
              laget har vi varje år tagit beslut om skärpningar av olika lagar.
              Vi har förlängt straffen på i stort sett alla områden. Det har
              visserligen kommit in lite fotbojor och sådant, men att behovet
              av fängelseplatser skulle minska här i landet med vår kriminalitetsutveckling
              har jag svårt att tro.
            </seg>
            <seg n="a12ae2b6">
              Jag har hittills inte heller blivit övertygad om att inte Viskan
              skulle ha kunnat fylla en alldeles utmärkt roll som komplement
              till de nya slutna anstalter man bygger.
            </seg>
            <seg n="364ae8cc">
              Fru talman! Vi har fått ett dystert men tydligt svar från regeringen
              i denna fråga. Vi kan inte förvänta oss någon särskilt riktad
              hjälp till Ånge när det gäller sysselsättningen utöver de generella
              insatserna.
            </seg>
          </u>
          <note type="speaker" n="b0ea2bd7">
            Anf. 26 Justitieminister BEATRICE ASK (m):
          </note>
          <u who="unknown" xml:id="i-86880aceda0c0190-0" n="30158fce">
            <seg n="5459b57a">
              Fru talman! Det är självklart att många som bor i Ånge inte kan
              pendla till Härnösand, åtminstone inte varje dag. Det är väl tio
              mil i en riktning, så det går inte.
            </seg>
            <seg n="579447b1">
              De åtgärder man diskuterar, och det görs individ för individ
              under ledning av regionchefen, handlar om möjligheten att flytta
              över till andra anstalter. För en del blir det självklart en fråga
              om att flytta från Ånge.
            </seg>
            <seg n="efa97495">
              Det handlar också om andra omställningsåtgärder. Det finns ändå
              ett batteri av stöd och hjälp man kan få. Det finns också andra
              verksamheter i Ånge.
            </seg>
            <seg n="7d0e8c89">
              Det är inte en bygd med enbart problem. Det finns också utveckling
              där. För några handlar det om pensionslösningar; några är ju äldre.
              Det finns en del att arbeta med. Det görs enligt de regler som
              finns. Det är viktigt att det sker på ett bra sätt.
            </seg>
            <seg n="a21244e5">
              Det finns naturligtvis också behov och ett intresse från Kriminalvårdens
              sida att tillvarata den kompetens som finns. Det är inte bara
              så att man måste göra detta och bjuder med armbågen, utan det
              finns också en vilja att ta vara på en del av den kompetens som
              finns och som har betytt mycket på den här anstalten.
            </seg>
            <seg n="d6ca4520">
              Hans Stenberg säger att behovet av fängelseplatser inte kommer
              att minska. Nej, det kan jag lova att det inte kommer att göra,
              åtminstone inte omedelbart, möjligen när vi har fått tillräckligt
              många poliser som kan förebygga.
            </seg>
            <seg n="852efa49">
              Vi och Kriminalvården räknar med att det kommer att vara ett
              behov.
            </seg>
            <seg n="07219c79">
              Just nu har vi vikande beläggning på våra anstalter, men med
              de påföljdsreformer som vi planerar ser vi att det kan komma att
              öka över tid. Det ligger i den planering som finns för nya anstalter.
              Det är inte heller något tungt vägande argument för att lägga
              resurser på Viskan. Det är i alla fall svårt att se det.
            </seg>
            <seg n="35d0c809">
              Det är möjligen ett dystert besked, men jag tycker ändå att det
              är viktigt att vara tydlig.
            </seg>
            <seg n="bf488a50">
              Utifrån mitt ansvarsområde och det som rör kriminalfrågorna kan
              jag inte ge något annat besked än att kriminalvården ska ta sitt
              ansvar. Det gör man också. Det löser inte alla problem, men jag
              har försökt att vara så tydlig som möjligt i den här diskussionen.
            </seg>
          </u>
          <note n="0c967afe">
            Överläggningen var härmed avslutad.
          </note>
          <note n="c4b4018b">
            7 § Hänvisning av ärenden till utskott
          </note>
          <note n="97d35e1d">
            Föredrogs och hänvisades
          </note>
          <note n="dbbf5cde">
            8 § Förnyad bordläggning
          </note>
          <note n="189d0009">
            Föredrogs och bordlades åter
          </note>
          <note n="971aa65b">
            9 § Bordläggning
          </note>
          <note n="1951e778">
            Anmäldes och bordlades
          </note>
          <note n="777e36f7">
            10 § Anmälan om frågor för skriftliga svar
          </note>
          <note n="aec444d8">
            Anmäldes att följande frågor för skriftliga svar framställts
          </note>
          <note n="4967d9a0">
            den 22 juni
          </note>
          <note n="a8f04e89">
            Eva Flyborg
          </note>
          <note n="b18745b1">
            Birgitta Ohlsson
          </note>
          <u who="unknown" xml:id="i-647388c758b6f3a1-0" n="30158fce">
            <seg n="6c7d31fa">
              Luciano Astudillo
            </seg>
          </u>
          <note n="2f8d527e">
            Frågorna redovisas i bilaga som fogats till riksdagens snabbprotokoll
            tisdagen den 15 september.
          </note>
          <note n="2c1d1ad4">
            11 § Anmälan om skriftliga svar på frågor
          </note>
          <note n="c1606912">
            Anmäldes att skriftliga svar på följande frågor inkommit
          </note>
          <note n="173c5247">
            den 18 juni
          </note>
          <note n="f382fd2c">
            Britta Rådström
          </note>
          <note n="e2c1dd4e">
            Raimo Pärssinen
          </note>
          <note n="1454fff1">
            Svaren redovisas i bilaga som fogats till riksdagens snabbprotokoll
            tisdagen den 15 september.
          </note>
          <note n="738a2fa7">
            12 § Kammaren åtskildes kl. 14.20.
          </note>
          <note n="8a05ecaf">
            Förhandlingarna leddes av andre vice talmannen.
          </note>
          <note n="bd2f856a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
