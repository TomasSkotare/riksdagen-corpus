<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--95</head>
          <docDate when="2008-04-01">2008-04-01</docDate>
        </div>
      </front>
      <body>
        <div>
          <note n="65bb1084">
            ﻿
          </note>
          <note n="f38a5b2d">
            Riksdagens protokoll
          </note>
          <note n="092924fc">
            2008/09:95
          </note>
          <note type="date" n="2033dd0a">
            Onsdagen den 1 april
          </note>
          <note n="09d54712">
            Kl. 09:00 - 21:08
          </note>
          <note n="2eaa698d">
            1 § Justering av protokoll
          </note>
          <note n="6202708d">
            Justerades protokollet för den 26 mars.
          </note>
          <note n="c83a09d7">
            2 § Avsägelse
          </note>
          <note n="1c948d48">
            Tredje vice talmannen meddelade att Lena Hallengren (s) avsagt
            sig uppdraget som ledamot i miljö- och jordbruksutskottet.
          </note>
          <note n="95844c24">
            Kammaren biföll denna avsägelse.
          </note>
          <note n="822684dc">
            3 § Anmälan om kompletteringsval till trafikutskottet
          </note>
          <note n="7d834d95">
            Tredje vice talmannen meddelade att Socialdemokraternas riksdagsgrupp
            på grund av uppkommen vakans anmält Lena Hallengren som ledamot
            i trafikutskottet.
          </note>
          <note n="d187f4a3">
            Tredje vice talmannen förklarade vald till
          </note>
          <note n="9229d65e">
            ledamot i trafikutskottet
          </note>
          <note n="e470607b">
            4 § Anmälan om fördröjda svar på interpellationer
          </note>
          <note n="b83953b8">
            Till riksdagen hade inkommit följande skrivelser:
          </note>
          <note n="784b3915">
            Interpellation 2008/09:368
          </note>
          <note n="484243f4">
            Interpellation 2008/09:368 Miljöbilspremien
          </note>
          <note n="8477f41d">
            Med ersättande av tidigare lämnade meddelanden om fördröjt svar
            på interpellationen meddelas härmed att interpellationen överlämnats
            till miljödepartementet, statsrådet Carlgren, och att interpellationen
            kommer att besvaras måndagen den 11 maj 2009. Miljöministern har
            inte möjlighet att besvara interpellationen tidigare på grund
            av utrikes resor.
          </note>
          <note n="ce332a5a">
            Lena Ingvarsson
          </note>
          <note n="40d04c75">
            Interpellation 2008/09:391
          </note>
          <note n="a70da5d3">
            Interpellation 2008/09:391 Förlängd miljöbilspremie och ny skrotningspremie
            för ökad efterfrågan
          </note>
          <note n="8477f41d">
            Med ersättande av tidigare lämnade meddelanden om fördröjt svar
            på interpellationen meddelas härmed att interpellationen överlämnats
            till miljödepartementet, statsrådet Carlgren, och att interpellationen
            kommer att besvaras måndagen den 11 maj 2009. Miljöministern har
            inte möjlighet att besvara interpellationen tidigare på grund
            av utrikes resor.
          </note>
          <note n="ce332a5a">
            Lena Ingvarsson
          </note>
          <note n="41715072">
            Interpellation 2008/09:418
          </note>
          <note n="c3faa6d4">
            Interpellation 2008/09:418 Lex Gulli mot felaktig läkemedelsanvändning
          </note>
          <note n="9ea21cda">
            Interpellationen kommer att besvaras fredagen den 8 maj 2009.
          </note>
          <note n="176386d7">
            Skälet till dröjsmålet är redan inbokade engagemang.
          </note>
          <note n="226e9e1e">
            Marianne Jenryd
          </note>
          <note n="a57597c5">
            Interpellation 2008/09:420
          </note>
          <note n="a6d85746">
            Interpellation 2008/09:420 Den ökande ungdomsarbetslösheten
          </note>
          <note n="42705d4d">
            Interpellationen kommer att besvaras fredagen den 3 april 2009.
          </note>
          <note n="ca269632">
            Skälet till dröjsmålet är tjänsteresor.
          </note>
          <note n="ba8f525a">
            Karin Renman
          </note>
          <note n="6e50dc94">
            Interpellation 2008/09:421
          </note>
          <note n="8a4b0182">
            Interpellation 2008/09:421 Tillgång till mobiltelefon och dator
            för dem som är dömda till rättspsykiatrisk vård
          </note>
          <note n="ec6b307a">
            Interpellationen kommer att besvaras tisdagen den 28 april 2009.
          </note>
          <note n="176386d7">
            Skälet till dröjsmålet är redan inbokade engagemang.
          </note>
          <note n="226e9e1e">
            Marianne Jenryd
          </note>
          <note n="7d689080">
            5 § Anmälan om inkomna faktapromemorior om förslag från Europeiska
            kommissionen
          </note>
          <note n="3011e288">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="3482df66">
            KOM(2008)810, SEC(2008)2934
          </note>
          <note n="b101aa68">
            KOM(2008)809/4, SEC(2008)2930
          </note>
          <note n="0c16ecfd">
            16008/08 ENFOCUSTOM 103 EUROPOL 76 EUROJUST 100
          </note>
          <note n="9dabb126">
            6 § Hänvisning av ärenden till utskott
          </note>
          <note n="00882ff2">
            Föredrogs och hänvisades
          </note>
          <note n="30f4a340">
            7 § Förnyad bordläggning
          </note>
          <note n="18cdba10">
            Föredrogs och bordlades åter
          </note>
          <note n="44e161aa">
            8 § Ändring i lagen om elcertifikat
          </note>
          <note n="60685c99">
            Föredrogs
          </note>
          <note n="af5b6c0d">
            Tredje vice talmannen konstaterade att ingen talare var anmäld.
          </note>
          <note n="6e5b3e0b">
            9 § Könsneutrala äktenskap och vigselfrågor
          </note>
          <note n="60685c99">
            Föredrogs
          </note>
          <note type="speaker" n="2188d59f">
            Anf. 1 YVONNE ANDERSSON (kd):
          </note>
          <u who="yvonne_andersson_78c29c" xml:id="i-a0747fcd0f83fd6b-0" n="f45c90d4">
            <seg n="2f5f74ce">
              Fru talman! Tager du denna Jan-Willy Andersson till din äkta
              make att älska honom i nöd och lust? Jag svarade ja. Inför Gud
              och i denna församlings närvaro förklarar jag er härmed som äkta
              makar.
            </seg>
            <seg n="8f5a9615">
              Så var det när jag ingick mitt äktenskap för ett antal år sedan,
              och så har väldigt många människor i vårt land upplevt den här
              händelsen och de här orden. Drygt 3,2 miljoner människor har tagit
              det här steget och ingått äktenskap. Utöver det är det drygt 5
              000 människor som har ingått registrerat partnerskap.
            </seg>
            <seg n="235bcf18">
              Äktenskapet har djupa traditionella, kulturella och religiösa
              rötter. Det betyder någonting för var och en som har gått in i
              det. Det finns en anledning till att vi tycker att det har varit
              en viktig punkt i vårt liv. Det har kanske varit en nystart eller
              ett löfte för att visa något speciellt. Vi har alla våra bevekelsegrunder
              till varför vi har ingått äktenskap. Det berör oss, och vi kan
              tänka på olika sätt. En del kanske ser det ensidigt som kulturellt.
              En del ser det ensidigt som traditionellt. Vi har alltid gjort
              så, vi har alltid använt den kyrkan, brudklänningen har gått i
              arv och så vidare. En del är, som jag själv, troende kristen och
              ser det som en viktig religiös del i sitt liv.
            </seg>
            <seg n="ed066cdb">
              Under den här resan har jag haft anledning att fundera på äktenskapet
              som företeelse i en samhällsordning och för de individer som bor
              där. Vad är det som är viktigt? Vad är det som driver? Vad står
              äktenskapet för? Jag kan inte finna annat än att äktenskapet står
              för en trygghet. Det finns en trygghet i att finnas som en del
              i ett kulturellt sammanhang där det finns vissa aspekter och vissa
              symboler som är väldigt viktiga i den kultur som finns. Där har
              äktenskapet en månghundraårig kultur i vårt land.
            </seg>
            <seg n="7066e857">
              Det finns traditioner. För väldigt många människor är det en
              trygghet att också kunna falla tillbaka på traditioner. Vi har
              till exempel sett det på tv-program där man har släktforskat.
              Det är roligt att få veta vad som finns i tidigare generationer.
              Det har hitintills varit relativt enkelt att släktforska. Det
              finns oftast en mamma och en pappa till de barn som vill söka
              efter sina rötter.
            </seg>
            <seg n="0047d368">
              De religiösa sammanhangen ger också en trygghet för väldigt många
              människor. Det är just de delarna som är väldigt viktiga i de
              här sammanhangen. Äktenskapet är ett religiöst begrepp.
            </seg>
            <seg n="b7d1e8b6">
              Äktenskapet har också en civilrättslig följdeffekt och funktion.
              Äktenskapet har moraliska delar i sig.
            </seg>
            <seg n="e8151704">
              Frågan är då vad vi, som en stat skild från kyrkan, ska ansvara
              för när det gäller äktenskapet. Vad är det vi ska stå upp för
              i ett mångkulturellt samhälle med väldigt många olika uppfattningar
              och synsätt? Hur ska våra vänner från andra länder och från andra
              religioner kunna känna trygghet i vårt samhälle? Jag är glad över
              att tillhöra ett parti som har kunnat ha en uppfattning och har
              en uppfattning men som också är berett att hitta lösningar på
              ett problem där det finns olika ingångsvärden i en demokratisk
              stat.
            </seg>
            <seg n="71701e47">
              För cirka sex år sedan började jag närma mig den här frågan.
              När jag gick in i politiken ville jag egentligen syssla med utbildnings-
              och forskningsfrågor. Sedan fick jag förtroendet från partiet
              att i dåvarande lagutskottet också ta tag i den här frågan. Jag
              tyckte att den var jättekomplex. Det finns så många bottnar, tyckte
              jag. I mitt parti har det funnits väldigt många olika tillfällen
              där man har fått möjlighet att vrida, vända och fundera på detta.
            </seg>
            <seg n="14e30a5f">
              Vi har haft en grundinställning. Ni vet att Kristdemokraterna
              alltid har jobbat för barnets bästa. Äktenskapet är den över tid
              stabilaste samlevnadsformen. För en familj är utgångspunkten i
              äktenskapet det som kan ge de barn som kommer till familjen genom
              föräldrarnas gemensamma liv den trygghet som varje barn har rätt
              till. Det här var ingångsvärdet för oss kristdemokrater i den
              här frågan. Vi har inte heller upplevt att det har funnits någon
              anledning att förändra äktenskapet eftersom äktenskapet har varit
              en väldigt positiv företeelse i vårt samhälle, särskilt om man
              relaterar till så många andra företeelser. Det har gett en trygghet
              för människor.
            </seg>
            <seg n="238382bb">
              Men under resans gång insåg vi att det finns olika ingångsvärden.
              Kyrkan skildes från staten år 2000. Vilka konsekvenser har vi
              tagit av det? När det gäller äktenskapet har vi inte tagit konsekvenserna
              av det.
            </seg>
            <seg n="92f9a64e">
              I vårt parti kom vi överens om att det finns en modell som är
              väldigt överlägsen när det gäller att respektera alla de människor
              som har olika uppfattningar, hitta breda lösningar som gör att
              vi kan komma vidare tillsammans, få en stabilitet och trygghet
              i samhället och också våga låta människor få göra sina val. Vad
              vi kom överens om var att låta det civila samhället få ta hand
              om det begrepp som är särskilt laddat för väldigt många människor,
              nämligen äktenskapsbegreppet.
            </seg>
            <seg n="7512a0cf">
              Vi föreslår en civil samlevnadsbalk, vilken innebär att man registrerar
              sig vid länsstyrelsen, domstolen eller vad det nu blir. Det är
              där man registrerar sin samlevnad, och det gör alla, alldeles
              oavsett om det är likakönade eller olikkönade par. Sedan får varje
              par själva omgärda den här nya samlevnadsformen med ceremonier
              och högtider i kyrkan eller på annat sätt. Den här modellen finns
              i väldigt många andra länder både i Europa och över hela världen
              och den fungerar väl.
            </seg>
            <seg n="71a4a902">
              Jag hade möjlighet att sitta med som en av de referenspersoner
              som fanns i den Regnerska utredningen. Det var också väldigt intressant.
              Jag vill gärna berätta för er att samtidigt som den Regnerska
              utredningen tillsattes här i Sverige tillsattes en utredning i
              Frankrike. Man jobbade i princip parallellt. Det var bara det
              att det fanns olika utgångspunkter för de här utredningarna, kan
              man tycka i efterhand.
            </seg>
            <seg n="2e119dbf">
              I Frankrike var utgångspunkten barnets bästa. I Sverige hade
              man något slags utgångspunkt i någon diskriminering, vilket jag
              aldrig har förstått. Jag förstår nämligen fortfarande inte hur
              diskriminering kan handla om att man har olika namn på olika företeelser.
              Men låt det vara. Den franska utredningen blev klar någon månad
              före den svenska. Den franska, som hade utgått från barnets bästa,
              kom till slutresultatet att vi behöver äktenskapet i dess befintliga
              skick men att det registrerade partnerskapet ska förstärkas därför
              att äktenskapet som funktion när det gäller barnen är väldigt
              viktigt. I Sverige vet ni mycket väl att ensamutredaren kom till
              slutsatsen att vi skulle införa en könsneutral äktenskapsbalk.
            </seg>
            <seg n="021ec1ac">
              Nu är vi här. Civilutskottet har tagit sin del i detta och bemött
              motionerna med att man har kommit överens om att inför riksdagen
              lägga fram ett lagförslag om könsneutrala äktenskap. Lagförslaget
              har tillkommit på väldigt kort tid, kan jag säga. Det har inte
              funnits något remissförfarande över huvud taget.
            </seg>
            <seg n="70c5de72">
              Ni från utskottet vet också att jag vid flera tillfällen har
              velat få förklaringar och information och framför allt att vi
              skulle dela kunskaperna om vad en civilrättslig samlevnadsbalk
              innebär och vad det skulle få för konsekvenser. Men det gick inte
              att få igenom ett sådant företräde innan betänkandet justerades,
              utan i stället har civilutskottet över huvud taget inte beaktat
              diskussionerna om en civil samlevnadsbalk. Det tycker jag är synd,
              för jag tycker att det är den lösning som vi kan tycka att man
              i alla fall borde ha beaktat. Vi är ett EU-land och vi närmar
              oss EU i väldigt många sammanhang, men i det här avseendet har
              vi valt en i princip egen väg.
            </seg>
            <seg n="44c1b300">
              Jag sade tidigare att vi vill ha en civil samlevnadsbalk. Den
              här frågan som handlar om äktenskap har engagerat väldigt många
              människor. Jag har själv fått över 100 000 brev med synpunkter
              och uppfattningar omkring könsneutrala äktenskap. Väldigt många
              skulle tycka att det här vore en bra lösning. Det är den erfarenhet
              vi har fått efter att vi förklarade att man skulle kunna lägga
              fram ett förslag där man har olika ingångsvärden och vi skulle
              ta konsekvenserna av att kyrkan är fri från staten. Vi skulle
              ge möjligheter för mångkulturaliteten, pluralismen. Vi skulle
              kunna ge möjlighet för alla att känna sig hemma och kunna göra
              sitt val när det gäller en för dem väldigt viktig företeelse.
            </seg>
            <seg n="2130f07f">
              Vänner! Att göra förändringar så att alla blir nöjda kallar jag
              för en god statskonst. Att göra förändringar så att människor
              känner sig sårade och inte känner igen sig, alltså att göra förändringar
              på andra människors bekostnad, tycker jag är ett oskick, helt
              enkelt.
            </seg>
            <seg n="fcfa3b2f">
              Jag har under min tid här sedan alliansregeringen tillträdde
              varit stolt över väldigt mycket som alliansen har gjort. Jag har
              varit stolt över att tillhöra alliansmajoriteten i riksdagen.
              I den här frågan blir det en plump i protokollet, det är min absoluta
              övertygelse.
            </seg>
          </u>
          <note n="095a937a">
            Jag yrkar härmed bifall till reservationen och tackar för ordet.
          </note>
          <note n="1de2307a">
            I detta anförande instämde Eva Johnsson och Alf Svensson (båda
            kd).
          </note>
          <note type="speaker" n="c4a28d46">
            Anf. 2 FREDRIK LUNDH (s):
          </note>
          <note n="a54fe6a0">
            Fru talman! Ärade ledamöter! Åhörare!
          </note>
          <u who="fredrik_lundh_47407c" xml:id="i-e154c9704c2f7ee2-0" n="ea04a9c6" prev="i-e68757085285d33c-0">
            <seg n="49667cbc">
              Jag är glad och stolt som socialdemokrat och riksdagsledamot
              att här i dag kunna yrka bifall till betänkande CU19 Könsneutrala
              äktenskap och vigselfrågor . När vi i eftermiddag röstar om förslaget
              är det en mycket stor och bred majoritet av riksdagens alla ledamöter
              och sex av riksdagens sju partier som bidrar till att Sverige
              äntligen får en äktenskapslagstiftning som fokuserar på kärlek
              och inte på kön.
            </seg>
            <seg n="a1007e83">
              Här finns enighet mellan sex partier om rätten för två människor
              att befästa sin kärlek inför varandra oavsett om man lever med
              en man eller kvinna och samtidigt få dela samma trygghet och rättigheter
              som alla andra.
            </seg>
            <seg n="4958fb2f">
              På andra sidan står Kristdemokraterna. Vi har just lyssnat på
              Kristdemokraternas företrädare Yvonne Andersson som pratar om
              hastverk och barnens bästa. Jag är ledsen att behöva säga det,
              men ni är nog de enda som tycker detta har gått fort. Och svara
              gärna på varför barn till homosexuella inte ska få samma trygghet
              som andra barn! Både jag och Yvonne Andersson ser ju äktenskapet
              som en trygghet.
            </seg>
            <seg n="d13f1a5b">
              Till detta ska vi sedan lägga Hägglunds utspel om barnfamiljers
              olika värden torsdagen den 26 mars i TV 4. Enligt honom är det
              bäst för barnen att växa upp med sin biologiska mamma och pappa,
              och han antydde att barn som inte växer upp i traditionella kärnfamiljer
              blir förvirrade och inte förstår vilka som är deras föräldrar.
            </seg>
            <seg n="5c7442b8">
              Jag är verkligen glad att ni står där ensamma. Samtidigt beklagar
              jag verkligen att Kristdemokraterna inte orkat ta steget och ansluta
              sig till en uppgörelse som innebär en jämlik äktenskapsbalk där
              allas kärlek och rätt att älska och äkta en annan person oavsett
              kön äntligen fullt ut respekteras.
            </seg>
            <seg n="0348c471">
              Fru talman! Vad är kärlek för dig? För mig är det bland annat
              att inför familj och vänner få säga ja till den man älskar av
              hela sitt hjärta och vill ingå äktenskap med ett äktenskap som
              inte bara juridiskt betyder mycket utan som också skapar just
              trygghet, varaktighet och gemenskap.
            </seg>
            <seg n="548f70ea">
              Själv ska jag gifta mig senare i år. Jag och min flickvän står
              mitt uppe i alla förberedelser. Det är mycket att tänka på. Men
              vi är också fyllda av en högtidlig känsla. Vi ser fram emot vår
              stora dag då vi inför varandra, vår släkt och våra vänner får
              bekräfta vår kärlek.
            </seg>
            <seg n="899558d7">
              Att vi ska ingå äktenskap ses inte som något konstigt. Det ses
              till och med som väldigt naturligt då vi redan har en dotter tillsammans.
              Vår kärlek är accepterad av samhället. Äktenskapsbalken har tills
              nu varit till för sådana som vi.
            </seg>
            <seg n="73a6762d">
              Det är dags att en gång för alla göra upp med förlegade föreställningar
              om kärlek och familjekonstellationer. Därför är det en sådan viktig
              dag i dag!
            </seg>
            <seg n="471f9eb9">
              I dag gör vi tillsammans det möjligt även för Jonas och Arman,
              Linda och Minna, Anders, Sara, Sören, Elisebeht, Börje och alla
              andra i detta land som älskar någon av samma kön att också dela
              denna trygghet, glädje och storhet som ett giftermål och äktenskap
              innebär.
            </seg>
            <seg n="fa0addca">
              Vi bekräftar också för deras barn att deras föräldrars kärlek
              till en annan man eller kvinna är precis lika fin som alla andra
              mammors och pappors.
            </seg>
            <seg n="5178062b">
              Frågan om könsneutrala äktenskap är viktig och berör många, långt
              ifrån bara dem som tidigare förvägrats att gifta sig på samma
              villkor som heterosexuella.
            </seg>
            <seg n="49893c5b">
              En könsneutral äktenskapslagstiftning berör alla oss som tror
              på varje människas lika värde och rätt.
            </seg>
            <seg n="3347c27f">
              Fru talman! Vägen hit har varit lång och krokig, men vi socialdemokrater
              har hela tiden haft en rak kurs.
            </seg>
            <seg n="db090414">
              Sedan vet vi också det som i dag är historia. Regeringen Reinfeldt
              tyckte inte frågan var prioriterad och lät den ligga på hög. Efter
              det följde en ovanligt lång remissrunda. Statsministern lovade
              att en proposition skulle komma, men inget kom. Reinfeldt lovade,
              men levererade inte. Allt blev en enda lång uppvisning i regeringens
              oförmåga att hantera frågan.
            </seg>
            <seg n="d4ef31d6">
              Samtidigt gjorde borgerliga ledamöter det som förväntades av
              dem i majoritet och backade gång på gång upp en regering som gett
              ett tydligt löfte.
            </seg>
            <seg n="bfe4dc26">
              Under åren har våra motioner röstats ned, våra utskottsinitiativ
              likaså. Hade kraften funnits hos de borgerliga ledamöterna att
              ställa krav på en regering som aldrig kom till skott hade vi redan
              i dag haft en könsneutral äktenskapsbalk. I stället kom undanflykter
              och bortförklaringar. Man hänvisade till att det pågår ett arbete
              med propositionen och att man därför väljer att avvakta tills
              den kommer. Man sade att vi i oppositionen måste höra vad statsministern
              säger, att han är beredd att komma med den här lagstiftningen,
              att lägga en proposition på riksdagens bord, eller som någon ledamot
              sade i en av våra tidigare debatter: Jag litar på honom. Det vore
              väl konstigt annars. Skulle jag inte lita på min egen statsminister?
            </seg>
            <seg n="19bb3d31">
              I dag vet vi alla hur det gick. Så nej, du skulle inte ha litat
              på din egen statsminister. Han hade nämligen inte kraften att
              sy ihop sin regering.
            </seg>
            <seg n="39d3ef53">
              Samtidigt har vi i den samlade rödgröna oppositionen gjort det
              vi kunnat sedan utredningen blev klar för att baxa regeringen
              framåt. Hösten 2008 levererade vi en trepartimotion med skarpa
              lagförslag. Motionen ökade trycket på regeringen Reinfeldt, men
              öppnade också dörren för alla de borgerliga ledamöter som av naturliga
              skäl börjat misströsta och som vägrar låta Kristdemokraterna hålla
              frågan om vuxna människors kärlek som gisslan.
            </seg>
            <seg n="9ea94b6e">
              Fru talman! Samtidigt som regeringen har misslyckats har vi flera
              borgerliga ledamöter, inte minst i civilutskottet, som har velat,
              vågat och nu tillsammans med oppositionen vunnit. För sedan regeringen
              lämnade walk over har vi gemensamt mellan de sex partier som står
              bakom dagens förslag vänt och vridit, gett och tagit för att så
              snart vi bara kan få en ny lagstiftning på plats, och nu är vi
              snart i mål.
            </seg>
            <seg n="27dca5d3">
              En könsneutral lagstiftning underlättar för dem som vill gifta
              sig med någon av samma kön. Men det hindrar definitivt inte någon
              som vill gifta sig med någon av det motsatta könet. Deras rättigheter
              finns kvar. Det är bara det att andra nu får dela dessa rättigheter.
              Mitt och min blivande frus äktenskap blir inte mindre värt för
              det.
            </seg>
            <seg n="1362006a">
              Tack för ett bra samarbete! Tack för att vi i dag här tillsammans
              verkligen gör skillnad! I dag visar vi att politik är att vilja
              och välja. Taktik och prestige lade vi åt sidan, och vi kan alla
              här i dag glädja oss åt att vi stiftar en lag som riksdagen själv
              har skrivit fram. Vi har tagit vårt ansvar.
            </seg>
            <seg n="52c34ea2">
              Jag vill samtidigt rikta ett tack till civilutskottets kansli
              för det gedigna och omfattande arbete de gjort i frågan.
            </seg>
            <seg n="29e1af66">
              I eftermiddag får Sverige en bred och genomarbetad lag med stark
              förankring inte bara här i kammaren utan också ute i det svenska
              samhället, och det ska vi fira, här i Riksdagshuset, här utanför
              och runt om i hela landet.
            </seg>
            <seg n="153381fc">
              Fru talman! Varför är då denna lag så viktig? Människor i vårt
              samhälle ska inte diskrimineras på grund av kön, hudfärg, religion,
              etniskt ursprung eller sexuell läggning. Allas lika värde och
              likhet inför lagen är för oss socialdemokrater viktigt. Äktenskapet
              är ett sätt för två människor att befästa den kärlek man känner
              för varandra. Att ingå ett äktenskap är en viktig akt för väldigt
              många människor. En könsneutral äktenskapslagstiftning innebär
              lika rättigheter och skyldigheter för alla.
            </seg>
            <seg n="00602d41">
              Partnerskapet var historiskt sett ett viktigt och stort steg
              när vi tog det beslutet i början av 90-talet. Det var ett stort
              steg för sexuellt likaberättigande, men i dag fyller det inte
              samma funktion. Det blir i stället ännu en tydlig markering av
              hur lagstiftningen präglas av en särskiljande logik där homosexuella
              personer separeras från heterosexuella.
            </seg>
            <seg n="501a6d77">
              Vi ska inte ha särlagstiftningar i Sverige som skiljer på människor
              beroende på vem man älskar och lever tillsammans med. Kärleken
              är likadan oavsett könet på den människa som den riktar sig till.
              Jag tycker inte att staten ska vare sig mäta, väga eller sätta
              betyg på kärlek.
            </seg>
            <seg n="9f898671">
              Fru talman! Låt oss gå till beslut!
            </seg>
          </u>
          <note n="a2bbcd60">
            Våren 2004 gick alla partier förutom kd samman i riksdagen och
            begärde genom ett tillkännagivande en utredning av frågan om könsneutrala
            äktenskap. Januari 2005 tillsatte den dåvarande socialdemokratiska
            regeringen utredningen, stödd av Miljöpartiet och Vänsterpartiet,
            och i början av 2007 var den färdig.
          </note>
          <note n="692c5324">
            Den 11 december 2008 erkände regeringen sitt misslyckande och
            överlämnade hela frågan om könsneutrala äktenskap till riksdagen.
          </note>
          <note n="c5dde9c2">
            I detta anförande instämde förste vice talman Jan Björkman, Caroline
            Helmersson-Olsson, Margareta Israelsson, Eva-Lena Jansson, Hillevi
            Larsson, Désirée Liljevall, Johan Löfstrand, Elisebeht Markström,
            Carina Moberg, Jasenko Omanovic, Christina Oskarsson, Gunnar Sandberg,
            Eva Sonidsson och Börje Vestlund (alla s) samt Jan Lindholm (mp).
          </note>
          <note type="speaker" n="9475fba4">
            Anf. 3 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-1" n="f45c90d4">
            <seg n="8550ef58">
              Fru talman! Jag vill börja med att säga att Fredrik Lundh ger
              klart missvisande information när det gäller det parlamentariska
              läget inför den parlamentariska utredningen. Det var nämligen
              så att Kristdemokraterna röstade nej, det är helt rätt, Moderaterna
              lade ned sina röster och en av Centerpartiets ledamöter liksom
              två av Folkpartiets ledamöter röstade nej. Så enhällig var den
              parlamentariska lösningen således inte.
            </seg>
            <seg n="a2854a38">
              Nåväl, låt mig ta upp frågan om civil samlevnadsbalk. Fredrik
              Lundhs anförande tyder snarast, fru talman, på att utskottet inte
              fått någon som helst information, vilket jag också påtalade, om
              vad en civil samlevnadsbalk är, det som alltså är Kristdemokraternas
              förslag. Den är, Fredrik Lundh, könsneutral. Den ger alla barn
              samma möjligheter och samma rätt. Själva poängen var att både
              Fredrik Lundh och Yvonne Andersson skulle kunna ställa sig bakom
              förslaget. Där skulle nämligen vårt lands befolkning kunna ena
              sig i en bred lösning.
            </seg>
            <seg n="9a5c1342">
              Jag kan inte begripa varför Socialdemokraterna och Fredrik Lundh
              inte är intresserade av att hitta en bred lösning. Det handlar
              inte om någon särlagstiftning. Hela anförandet lät som om vi haft
              den här debatten för ett år sedan. Kristdemokraterna har gått
              andra till mötes för att vi ska hitta en lösning så att var och
              en får välja den ceremoni som ska omgärda deras förbund, och äktenskapet
              lämnas åter till det sammanhang varifrån det har kommit.
            </seg>
            <seg n="fc3ea596">
              Jag har alltså tre frågor till Fredrik Lundh, fru talman.
            </seg>
          </u>
          <note type="speaker" n="837757eb">
            Anf. 4 FREDRIK LUNDH (s) replik:
          </note>
          <u who="fredrik_lundh_47407c" xml:id="i-b0dea26e49a19065-0" n="ea04a9c6">
            <seg n="3f69a888">
              Fru talman! Jag kan konstatera att när vi nu debatterar ett förslag
              som går ut på likställdhet inför lagen, att alla ska behandlas
              lika oavsett om man gillar en man eller en kvinna, är sex av riksdagens
              sju partier eniga. Kristdemokraterna röstar emot.
            </seg>
            <seg n="eb05eb69">
              Vad ska man dra för slutsatser av det? Betyder det att Kristdemokraterna
              är ett parti som driver frågan om alla människors lika värde,
              alla människors likhet inför lagen? Jag tycker inte det. För mig
              visar arbetet i civilutskottet och i kammaren tydligt att Kristdemokraterna
              inte är intresserade av den delen.
            </seg>
            <seg n="74fa6cbe">
              Yvonne Andersson lyfte fram att civilregistrering är den väg
              vi alla i kammaren ska gå. Vi har också diskuterat civilregistrering
              kontra civiläktenskap. Jag är inte beredd, och tror inte att svenska
              folket heller är berett, att släppa rätten till äktenskap, oavsett
              vem man älskar, och i stället gå in i någon sorts civilregistrering
              bara för att Kristdemokraterna är så oerhört rädda för att samkönade
              par ska få dela den trygghet Yvonne Andersson och jag i våra respektive
              äktenskap har och den trygghet vi genom våra äktenskap har möjlighet
              att ge till våra barn.
            </seg>
          </u>
          <note type="speaker" n="ff64f228">
            Anf. 5 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-2" n="f45c90d4">
            <seg n="02b47a29">
              Fru talman! Jag tycker fortfarande att Fredrik Lundh inte förstått
              att själva pointen med en civil samlevnadsbalk är att alla får
              samma möjligheter inför lagen, inför staten, eftersom vi skilt
              stat och kyrka åt.
            </seg>
            <seg n="13aec254">
              Vi är inte rädda för något. Vi är rädda om något. Vi är rädda
              om äktenskapsbegreppet som vi utmönstrar från lagen och låter
              det återföras till de sammanhang varifrån det har kommit och där
              man genom århundraden varit tydlig med dess innebörd, där vi respekterar
              kultur, tradition, religion, juridik you name it eftersom vi har
              många människor som har djup respekt för det begreppet. Dess innebörd
              är en förening mellan en man och en kvinna. Det är det vi är rädda
              om, och därför tycker vi att vi hittat en lösning som betyder
              att vi från olika ingångsvärden kan samlas kring en samlevnadsform
              där vi räddar det begreppet samtidigt som vi inför lagen har samma
              ansvar och rättigheter och det heter samma sak.
            </seg>
            <seg n="73e25103">
              Jag ställer fortfarande frågan till Fredrik Lundh: Varför vill
              Socialdemokraterna inte gå oss till mötes så att vi hittar den
              kompromiss som jag är övertygad om skulle ge en bred lösning bland
              hela svenska folket? Dessutom har vi erfarenhet av det från många
              andra länder, inte minst EU-länder, som jag nämnde tidigare, som
              tycker att det är en fungerande lösning. Varför vill ni inte hitta
              den lösningen? Varför vill ni inte samla stora delar av svenska
              folket kring det som är en konsekvens av kyrkans och statens skilda
              vägar?
            </seg>
          </u>
          <note type="speaker" n="b11e8778">
            Anf. 6 FREDRIK LUNDH (s) replik:
          </note>
          <u who="fredrik_lundh_47407c" xml:id="i-b0dea26e49a19065-1" n="ea04a9c6">
            <seg n="e2d7c089">
              Fru talman! Vi socialdemokrater delar inte rädslan för att äktenskapets
              tradition eller äktenskapets nuvarande innehåll kommer att urholkas
              för att fler människor får möjlighet till samma trygghet och samma
              rättighet oavsett vem man älskar. Hur blir mitt äktenskap mindre
              värt när även andra får dela denna trygghet? Om vi är överens
              om att äktenskapet står för trygghet för mig och min fru och också
              för de barn vi eventuellt har inom vårt äktenskap undrar jag varför
              denna trygghet inte ska gälla alla.
            </seg>
            <seg n="7a00493f">
              Jag kan konstatera att Kristdemokraterna står väldigt ensamma
              även inom den borgerliga alliansen. Det finns en klar tydlighet
              när sex partier tror att dagens beslut om en könsneutral äktenskapslag
              är den rätta vägen att gå, något som många av oss velat för länge
              sedan. Vi är glada över att sex partier tillsammans nu kan fatta
              det beslutet. Det är tråkigt att Kristdemokraterna står vid sidan
              om. Det hade varit ännu mer glädjande om alla sju partier i riksdagen
              kunnat fatta ett gemensamt beslut.
            </seg>
          </u>
          <note type="speaker" n="0d108750">
            Anf. 7 ANTI AVSAN (m):
          </note>
          <u who="anti_avsan_387eab" xml:id="i-7701bf0d373ec0d1-0" n="2f938e04" next="i-d57acf8dd26bebbf-0">
            <seg n="83d3f321">
              Fru talman! Inledningsvis vill jag nämna att frågan om könsneutrala
              äktenskap är en fråga som av naturliga skäl har diskuterats i
              samtliga riksdagspartier. Vi moderater fattade beslut i frågan
              på vår partistämma 2007. Beslutet innebar ett ställningstagande
              för könsneutrala äktenskap i enlighet med det utredningsförslag
              som hade presenterats i SOU 2007:17, Äktenskap för par med samma
              kön Vigselfrågor .
            </seg>
            <seg n="2df86d9d">
              Frågan om könsneutrala äktenskap är en fråga som berör och engagerar
              många av det skälet att frågan till stor del handlar om hur ens
              egna värderingar förhåller sig till vilka möjligheter andra människor
              ska ha när de inrättar sina liv. En rimlig ansats när man ska
              diskutera en sådan fråga är ett brett samhällsperspektiv där man
              försöker se vad som medför den största fördelen för så många som
              möjligt. När en sådan diskussion förs kan det slutliga svaret
              först och främst bli antingen ja eller nej till könsneutrala äktenskap.
              Om svaret blir ja kan det i och för sig också handla om under
              vilka förutsättningar man är beredd att acceptera könsneutrala
              äktenskap.
            </seg>
            <seg n="1ee5ea25">
              Civilutskottets utgångspunkt har varit att rättsreglerna ska
              tillhandahålla praktiska lösningar för människors familjebildningar
              utan att ge uttryck för några omotiverade värderingar. Det synsättet
              har också genomsyrat de senaste årens reformer som har inneburit
              att registrerade partners rättsliga ställning blivit alltmer lik
              de gifta parens.
            </seg>
            <seg n="ba815748">
              Utvecklingen har gått mot att i allt större utsträckning likställa
              registrerade partner med äkta makar. Genom lagändringar har det
              öppnats möjligheter för registrerade partner att adoptera barn
              gemensamt och att få tillgång till assisterad befruktning.
            </seg>
            <seg n="59e649c6">
              De rättsliga skillnader som i dagsläget finns kvar mellan registrerade
              partner och äkta makar är sammantaget mycket små. Vad den nu aktuella
              frågan handlar om är dessa små skillnader och användningen av
              begreppet äktenskap.
            </seg>
            <seg n="b7e2e3cf">
              Efter den breda remissen av det ursprungliga utredningsförslaget
              finns ett antal remissynpunkter som utgår från att användandet
              av äktenskapsbegreppet för par av samma kön skulle ge sådana relationer
              ett särskilt erkännande och uppmuntran, något som dessa remissinstanser
              inte önskar. Många remissynpunkter går därför ut på att äktenskapet
              som begrepp har ett särskilt värde och att det skulle förminskas
              eller rent av urvattnas om utredningens förslag genomförs.
            </seg>
            <seg n="e80b0139">
              Å andra sidan betonar även de remissinstanser som är positiva
              till införandet av könsneutrala äktenskap den signal ändringen
              skulle ge. Utgångspunkten för lagstiftningen måste vara att det
              som kommer till uttryck i lag återspeglar vad som är sanktionerat
              av samhället i stort och är normerande för de vardagliga levnadsförhållandena.
              En åtskillnad mellan äktenskap och registrerade partnerskap kan
              då uppfattas som en signal om att det finns skäl att göra skillnad
              mellan sådana förhållanden.
            </seg>
            <seg n="1ee2237c">
              De argument som hänvisar till att begreppet äktenskap i det allmänna
              medvetandet har en särskild innebörd visar att just ordvalet har
              stor betydelse. Samtidigt har det från olika håll påpekats att
              det finns goda skäl att hävda att par av samma kön har rätt att
              få stöd i lag för sin samlevnad på ett sätt som inte framstår
              som mindre värdefullt än för heterosexuella pars samlevnad.
            </seg>
            <seg n="cce68981">
              Fru talman! Jag ska nu belysa en fråga som gäller användningen
              av olika begrepp i den debatt som har förts om könsneutrala äktenskap.
              Det talas emellanåt om att äktenskap bör tillkomma genom en civilrättslig
              reglering eller lösning i stället för att det också ska vara möjligt
              att gifta sig i kyrkan. Det är lite svårt att förstå den diskussionen.
              Äktenskapet är ett rättsligt statusförhållande som uppkommer genom
              ett moment av myndighetsutövning, vilket är själva vigseln enligt
              det så kallade vigselformuläret. Reglerna i äktenskapsbalken är
              en civilrättslig reglering.
            </seg>
            <seg n="961132a9">
              Förutsättningarna för själva vigseln i laglig mening är desamma
              alldeles oavsett om vigseln ingås inför en präst i Svenska kyrkan,
              inför en vigselförrättare i något trossamfund eller inför en borgerlig
              vigselförrättare. Om vigseln ingås inför en präst i Svenska kyrkan
              eller inför en vigselförrättare i något trossamfund kan man utgå
              från att vigseln alltid utgör en del av en religiös ceremoni.
              Den ceremonin omfattas av religionsfriheten.
            </seg>
            <seg n="a650fc65">
              Frågan om den civilrättsliga regleringen eller lösningen handlar
              nog egentligen om huruvida man anser att samkönade par ska få
              ingå äktenskap i kyrkan eller inte. Viljan att lagstiftningsvägen
              stänga samkönade par ute från möjligheten till kyrklig vigsel
              skulle få som konsekvens att samtliga heterosexuella par i så
              fall också skulle stängas ute från möjligheten till en kyrklig
              vigsel, vilket är en konsekvens som nog inte har framgått så tydligt
              i debatten.
            </seg>
            <seg n="8a5bdf9b">
              Det finns också skäl att bemöta några av de huvudinvändningar
              som har förts fram mot förslaget.
            </seg>
            <seg n="a5b35093">
              En väsentlig fråga är hur frågan om könsneutrala äktenskap ska
              ses ur barnperspektivet. En förutsättning för lagförslagen är
              naturligtvis att de är förenliga med barnens bästa. Flera remissinstanser
              har uttryckt oro när det gäller barnperspektivet.
            </seg>
            <seg n="025a29ff">
              Att införa könsneutrala äktenskap skulle inte innebära någon
              saklig ändring av reglerna för föräldraskap och skulle alltså
              inte påverka frågorna om vem som anses vara förälder eller vem
              som blev vårdnadshavare till ett barn.
            </seg>
            <seg n="2a35cc88">
              De ändringar som nyligen har gjorts beträffande homosexuella
              pars möjlighet att bli föräldrar är av betydelse i sammanhanget.
              Genom adoption eller assisterad befruktning kan homosexuella numera
              på samma sätt som heterosexuella bilda en kärnfamilj med föräldrar
              och barn. Samhället har därmed redan tagit ställning till att
              barn på lika goda villkor kan växa upp och fostras i homosexuella
              parförhållanden.
            </seg>
            <seg n="70198ef1">
              En viktig aspekt är hur införandet av könsneutrala äktenskap
              kan påverka attityderna till familjer där de vuxna är ett par
              av samma kön. För ett barn måste det innebära en större trygghet
              att leva i en socialt accepterad familjeform.
            </seg>
            <seg n="c46361f6">
              Om lagändringen kan ge samkönade förhållanden mer legitimitet
              har den alltså ett värde för de barn som lever i sådana familjer.
              Det kan också vara viktigt för barnen själva att se att samhället
              jämställer deras föräldrar med andras.
            </seg>
            <seg n="8204b403">
              Samtidigt kan situationen för de barn som lever i familjer där
              föräldrarna är heterosexuella knappast påverkas av att begreppet
              äktenskap även används för par av samma kön.
            </seg>
            <seg n="cb6f46b6">
              Slutsatsen blir att könsneutrala äktenskap inte möter några invändningar
              om man utgår från barnperspektivet. Om ändringen ger en attitydpåverkan
              i samhället är den enligt civilutskottets uppfattning snarare
              till fördel för barnen än till deras nackdel.
            </seg>
            <seg n="9abd7845">
              Ett annat argument som har förts fram mot könsneutrala äktenskap
              är att sådana äktenskap skulle strida mot traditionen, eftersom
              begreppet äktenskap under lång tid har betecknat förhållandet
              mellan en kvinna och en man. Här kan man först och främst peka
              på att det förhållandet att ett begrepp under lång tid har haft
              en viss innebörd i något avseende i sig inte är ett skäl till
              att behålla det. Genom åren har lagens regler om innebörden och
              förutsättningarna för ett äktenskap ändrats väsentligt. Att nu
              göra en ändring som innebär att lagen bättre svarar mot de levnadsvanor
              och värderingar som i dag finns i samhället är inte något brott
              mot den traditionen.
            </seg>
            <seg n="3e394c80">
              En annan, och allvarlig, invändning mot könsneutrala äktenskap
              har varit att förslaget skulle komma i konflikt med trosuppfattningar
              hos stora grupper i samhället. En rad trossamfund gör liten eller
              ingen skillnad mellan äktenskapet enligt lag och det begrepp som
              används i ett teologiskt perspektiv. En viktig utgångspunkt måste
              vara att motiven för den äktenskapsrättsliga regleringen ska vara
              fristående från religiösa värderingar.
            </seg>
            <seg n="f02db498">
              Trots den utgångspunkten finns det anledning att så långt det
              är möjligt skapa regler som inte kommer i konflikt med värderingarna.
              Detta blir då ett uttryck för det breda samhällsperspektiv där
              man försöker se vad som medför den största fördelen för så många
              som möjligt.
            </seg>
            <seg n="3793b8b7">
              Jag konstaterar att vigselförrättarna inom trossamfunden har
              en viktig roll som företrädare för den allmänna vigselverksamheten.
              Det är därför förslaget också har fått den utformning det har
              fått.
            </seg>
            <seg n="f87d47b8">
              Sammantaget kan mycket annat inte sägas än att tiden nu är mogen
              för att ge par av samma kön möjlighet att ingå äktenskap och göra
              reglerna om äktenskap könsneutrala.
            </seg>
            <seg n="9cc07da9">
              Fru talman! Jag ska nu gå över till vad lagstiftningen om könsneutrala
              äktenskap innebär i korthet.
            </seg>
            <seg n="9e10728a">
              Begreppet äktenskap ska också omfatta par av samma kön. Äktenskapsbalken
              och andra författningar som angår makar görs könsneutrala. Bestämmelserna
              kommer därmed att tillämpas på samma sätt i fråga om par av olika
              kön och par av samma kön. Lagen om registrerat partnerskap upphävs.
              Redan registrerade partner ska kunna fortsätta att vara det om
              de vill. De som i stället önskar vara gifta ska ha möjlighet att
              omvandla sitt registrerade partnerskap till äktenskap. Paret ska
              kunna välja att göra det genom en enkel anmälan eller genom en
              vigsel.
            </seg>
            <seg n="3600c629">
              När det gäller vigselfrågor kan följande framhållas: Lagfarna
              domare i tingsrätt ska inte längre ha kvar några uppgifter i den
              här verksamheten. Det är ett led i att renodla domstolarnas verksamhet.
              Även i fortsättningen ska det vara möjligt att i undantagsfall
              förordna en vigselförrättare för ett enstaka tillfälle. Nuvarande
              system med valfrihet mellan vigsel inom trossamfund och borgerlig
              vigsel behålls. Kravet på tillstånd för trossamfund att förrätta
              vigslar ska även omfatta Svenska kyrkan. På samma sätt som för
              andra trossamfund ska dessutom varje vigselförrättare ges behörighet
              genom ett särskilt förordnande. Den nu gällande ordningen att
              trossamfundens vigselförrättare inte är skyldiga att förrätta
              vigsel klargörs i lag.
            </seg>
            <seg n="0981e793">
              Sammanfattningsvis: Förslaget om könsneutrala äktenskap inskränker
              inte friheten för någon. Förslaget ökar däremot friheten för några.
              Dessutom innehåller förslaget inte något tvång mot vare sig Svenska
              kyrkan, andra trossamfund, präster eller vigselförrättare inom
              något trossamfund. Förslaget innebär att rimlig hänsyn tagits
              till samtliga berörda intressen.
            </seg>
          </u>
          <note n="7b346522">
            Fru talman! Jag yrkar därför bifall till civilutskottets förslag
            till riksdagsbeslut.
          </note>
          <u who="anti_avsan_387eab" xml:id="i-d57acf8dd26bebbf-0" n="2f938e04" prev="i-7701bf0d373ec0d1-0">
            <seg n="2612b8d4">
              (Applåder)
            </seg>
          </u>
          <note n="a2939b4d">
            I detta anförande instämde Christine Jönsson, Olof Lavesson och
            Tomas Tobé (alla m) samt Maria Kornevik Jakobsson (c).
          </note>
          <note type="speaker" n="733e527f">
            Anf. 8 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-3" n="f45c90d4">
            <seg n="3b821c0d">
              Fru talman! Anti Avsan är som vanligt väldigt klar och tydlig
              i sin argumentation. Vad jag funderade på var: Vad är det egentligen
              som utestänger par av samma kön att få en kyrklig ceremoni efter
              civilrättsligt registrerad samlevnadsform?
            </seg>
            <seg n="72f7ab2f">
              Vårt förslag bygger på att alla ska kunna välja det som de vill
              omgärda sin nya samlevnadsform som är registrerad med. På vilket
              sätt ser Anti Avsan skillnaden i detta? Tror Anti Avsan att han
              har sina partikamrater ute i landet med sig i att säga nej till
              civilrättslig samlevnadsbalk?
            </seg>
          </u>
          <note type="speaker" n="caec5b43">
            Anf. 9 ANTI AVSAN (m) replik:
          </note>
          <u who="anti_avsan_387eab" xml:id="i-ce50f78f52c20cc4-0" n="2f938e04">
            <seg n="2713c348">
              Fru talman! Till att börja med kan jag säga att just valfriheten
              har stått i centrum när förslaget utarbetats. Man ska kunna välja
              mellan att ingå äktenskap i borgerlig ordning eller i kyrkan.
            </seg>
            <seg n="7a37884f">
              Faktum är att väldigt många vigslar sker i kyrkan, och många
              vill vigas i kyrkan. Precis som Yvonne Andersson var inne på tycker
              också jag att man inte ska värdera hur människor väljer.
            </seg>
            <seg n="d9e070e7">
              För min egen del kan jag inte värdera vad som är skälet till
              att man gifter sig i kyrkan. Är skälet att man tycker att kyrkan
              enbart är en vacker byggnad tycker jag att det är tillräckligt
              för den som väljer det av den anledningen.
            </seg>
            <seg n="ccbf044e">
              Utredaren som har utrett den här frågan har just pekat på svårigheten
              att frångå en ordning som är accepterad väldigt brett i ute i
              samhället. Vad riksdagen gör är att vi tillhandahåller en lagstiftning
              som inte tar hänsyn till olika religiösa intressen.
            </seg>
            <seg n="fb2a1c48">
              Vi vet också att de olika trossamfund som yttrat sig i frågan
              från början haft olika inställning till om man är positiv eller
              negativ till könsneutrala äktenskap. Den frågan får avgöras i
              varje trossamfund och i Svenska kyrkan och hur man väljer att
              hantera den lagstiftning som Sveriges riksdag tillhandahåller.
            </seg>
            <seg n="9ea17777">
              Det tycker jag är väldigt viktigt. Vi ska inte lyfta in de synpunkterna
              direkt i lagstiftningsarbetet, utan vi måste ha det breda samhällsperspektivet
              där vi tar rimlig hänsyn till samtliga berörda intressen.
            </seg>
            <seg n="13e2af0a">
              För egen del tycker jag att det förslag till riksdagsbeslut som
              civilutskottet har lämnat är ett uttryck för detta. Det är enligt
              mitt förmenande det bästa förslag vi kunde komma fram med.
            </seg>
          </u>
          <note type="speaker" n="923ad66c">
            Anf. 10 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-4" n="f45c90d4">
            <seg n="2abd56bd">
              Fru talman! När det gäller att förslaget vilar på utredarens
              synpunkt om vad samhället ville vet vi faktiskt väldigt lite om
              det.
            </seg>
            <seg n="22d4cb6a">
              I den SCB-undersökning som ensamutredaren Hans Regner valde att
              genomföra fick aldrig frågan ställas om vår befolkning och människorna
              ville ha könsneutrala äktenskap. Den frågan ställdes aldrig, vilket
              jag också ifrågasatte i samband med utredningen. Vi vet egentligen
              ingenting ännu. De frågorna har aldrig ställts till svenska folket.
            </seg>
            <seg n="fc90eae8">
              När det gäller valfriheten att bestämma själv är det ändå så
              att det är precis det som civil samlevnadsbalk handlar om. Det
              handlar om att registrera sin samlevnad och mönstra bort äktenskapet
              som ett religiöst laddat begrepp och djupt viktigt för många människor
              från lagstiftningen. Därefter ges valfriheten till människor att
              sedan ha en ceremoni som kan vara ett rent kyrkbröllop eller kanske
              en helt annan ceremoni.
            </seg>
            <seg n="71c4f512">
              Vad lägger Anti Avsan för ansvar och konsekvens i att vi en gång
              för alla har skilt kyrkan från staten? Vad menar vi då med att
              vi nu inte kan ta konsekvenserna av det?
            </seg>
          </u>
          <note type="speaker" n="382cc58a">
            Anf. 11 ANTI AVSAN (m) replik:
          </note>
          <u who="anti_avsan_387eab" xml:id="i-ce50f78f52c20cc4-1" n="2f938e04">
            <seg n="27374c7c">
              Fru talman! Den här lagstiftningen är just en konsekvens av att
              kyrkan är skild från staten som är mycket tydlig, nämligen att
              vi inte lägger några religiösa värderingar direkt i lagstiftningen.
            </seg>
            <seg n="360a83d8">
              Om sedan Svenska kyrkan eller andra trossamfund vill använda
              sig av lagstiftningen är en debatt som man får ta inom trossamfundet.
              Den debatten tror inte jag att man hade kunnat komma ifrån hur
              man än hade gjort. Jag har hört företrädare för Svenska kyrkan
              uttrycka det.
            </seg>
            <seg n="d8ddc300">
              Samma frågeställning hade funnits om man ska ha välsignelseakter
              för samkönade par. Då måste man ta ställning till om man ska ha
              den typen av välsignelseakter. Därmed hade man inte klarat sig
              undan den frågeställningen.
            </seg>
            <seg n="ce5ff9ef">
              Jag tycker inte att lösningen är att först inskränka möjligheterna
              och därefter ge valfrihet. Om valfriheten ska vara så stor som
              möjligt måste också valfriheten vara så bred som möjligt. Det
              tycker jag att förslaget är ett uttryck för.
            </seg>
            <seg n="136b6bff">
              Återigen vill jag säga att förslaget tar rimlig hänsyn till samtliga
              berörda intressen. Det inskränker inte friheten för någon. Tvärtom
              tydliggörs det i lag att man inte är tvungen att förrätta vigsel
              inom Svenska kyrkan eller trossamfund. Därmed är det ett bra förslag.
            </seg>
          </u>
          <note type="speaker" n="96a99683">
            Anf. 12 MARIA KORNEVIK JAKOBSSON (c):
          </note>
          <u who="leif_jakobsson_fcf8ee" xml:id="i-656fa8cefb5ccb30-0" n="77b710ce">
            <seg n="547b42a0">
              Fru talman! Alla människor är unika, och alla människor har rätt
              till sina tankar och känslor. Kärleken går som en röd tråd genom
              våra liv från första till sista andetaget. Livet bygger på kärlek.
            </seg>
            <seg n="64a3eae8">
              Att få leva tillsammans med den som man älskar är för de allra
              flesta en självklarhet. Redan på Centerpartiets riksstämma år
              2001 beslutade vi att äktenskapet skulle vara öppet för alla par
              oavsett kön. Själv tog jag ställning till det för bra mycket längre
              sedan än så.
            </seg>
            <seg n="b68b3bfe">
              Vi fattade beslutet att man skulle få gifta sig i kyrkan precis
              som vi alltid hade gjort, traditionellt, kulturellt, inför Gud
              och församlingen, av den ena, andra eller alla tre orsakerna.
              Människors lika rätt och värde är en grundmurad princip för oss.
              Den går inte att rucka på. Det går inte att hitta särskilda lagar
              för särskilda personer.
            </seg>
            <seg n="8820e75e">
              De människor som motsätter sig kyrklig vigsel av homosexuella
              säger bland annat att innebörden ändras. Vi i Centerpartiet menar
              att det redan är gjort genom historien. Innebörden av äktenskapet
              har gått från ägandefrågor, försörjningsansvar och reproduktion,
              där ömsesidig kärlek mellan två likvärdiga makar inte har varit
              det centrala. Det handlade mer om praktiska skäl, även om kärleken
              fanns med där.
            </seg>
            <seg n="ca221089">
              Fru talman! I dag handlar äktenskapet om viljan och beslutet
              att två vuxna individer väljer att leva i en livslång relation
              byggd på ömsesidig kärlek och med gemensamt ansvar för varandra.
              Även om ordet äktenskap har olika innebörd och betydelse för olika
              människor är vår övertygelse att det är en grundprincip att vara
              lika inför lagen.
            </seg>
            <seg n="9585b0aa">
              Det är inte acceptabelt att någon ska särbehandlas på grund av
              sexuell läggning eller könstillhörighet. Kom ihåg att om Gud har
              skapat alla människor så har han skapat alla människor. Han har
              inte skapat ett A- och ett B-lag, några som får vara med och några
              som inte får vara med. Det är min personliga mening om Guds budskap.
            </seg>
            <seg n="fa479257">
              Sverige är inte först ut med detta. Nederländerna, Belgien, Spanien,
              Kanada och Sydafrika har redan tagit steget att öppna äktenskapet
              för par av samma kön.
            </seg>
            <seg n="52af4801">
              Jag kommer inte ihåg vilket år det var, men det är rätt många
              år sedan, som jag gick förbi en katedral och såg att någonting
              hände. Jag förstod att det var en vigsel, och ut kom två kvinnor.
              Och tro mig det var precis lika vackert, precis lika högtidligt
              och precis lika viktigt för släktingarna som stod och kastade
              de små påsarna med hjärtan! Det var precis på samma sätt.
            </seg>
            <seg n="33ed13c8">
              Det finns de som anser att det är barnperspektivet som skulle
              vara ett hinder för samkönade att gifta sig. Men det viktigaste
              för barnen är, precis som vi säger i alla andra sammanhang, att
              relationen till föräldrarna är trygg, säker och god. Det gäller
              oavsett föräldrarnas kön och vilken rättslig form de har valt
              för sin samlevnad. Om det skulle förhålla sig så som det har hävdats
              i debatten att äktenskapet ger barnen en större trygghet måste
              man ställa sig frågan varför barn i familjer där föräldrarna har
              samma kön inte ska jämställas med barn till gifta heterosexuella
              föräldrar. Om det skulle finnas ett system som garanterar att
              ingen skadar sina barn, mina vänner, skulle jag direkt trycka
              på den knappen. Det tror jag att alla skulle göra. Men ni vet
              precis som jag att det inte finns någon sådan konstellation. Det
              finns ingen garanti för vare sig det ena eller det andra.
            </seg>
            <seg n="0128182d">
              Jag har i mitt jobb upplevt det absolut mesta gifta par och ogifta
              par. Men jag har faktiskt inte varit med om att barn har farit
              illa just för att deras föräldrar är homosexuella; men det betyder
              ju inte att det inte är så.
            </seg>
            <seg n="36928cab">
              Det största bekymret, fru talman, för barn som lever med föräldrar
              av samma kön är andra människors fördomar. Det är att barnen ska
              behöva ta och höra att deras föräldrar är sämre än andras föräldrar.
              Barn behöver trygghet och kärlek, och de föds inte med fördomar.
              Det är vi vuxna som klistrar på dem fördomar.
            </seg>
            <seg n="ac83969a">
              Fru talman! Vi i Centerpartiet ser fram mot att homosexuella
              par redan från den 1 maj 2009 ska kunna ingå äktenskap. Våren
              stundar. Sommartiden är snart här. Det är bröllopstider kärlekens
              och glädjens högtid. Nu kan det äntligen bli fler bröllop bröllop
              där det är kärleken och inte könet som står i centrum.
            </seg>
            <seg n="532ba1e4">
              Själv ska jag gå på bröllop i september då min son gifter sig.
              Han har valt en människa som heter Therése. Jag är jätteglad över
              att han är lycklig. Jag vet att jag hade varit lika lycklig oavsett
              vilken människa han hade valt. Det är hans liv, det är hans väg
              och det är hans stund på jorden. Det är min skyldighet att se
              till att han får det han behöver så att han kan göra sina val.
              Han valde Therése.
            </seg>
            <seg n="93f0f67d">
              Det här är ett tydligt ställningstagande för kärleken. Processen
              har varit lång, och det har tagit lång tid. Men nu är vi snart
              i mål. Den 1 april 2009, i dag, är vi i mål.
            </seg>
          </u>
          <note n="8c765879">
            Med detta, fru talman, yrkar jag bifall till civilutskottets
            förslag till riksdagsbeslut.
          </note>
          <note n="862555cb">
            I detta anförande instämde Fredrick Federley (c).
          </note>
          <note type="speaker" n="a55e8fd5">
            Anf. 13 JAN ERTSBORN (fp):
          </note>
          <u who="jan_ertsborn_46494c" xml:id="i-6a384c271a3ae028-0" n="8416ed6e">
            <seg n="f7f8b6f9">
              Fru talman! Riksdagskolleger och åhörare! Vi i Folkpartiet liberalerna
              är i dag stolta och glada över att vi nu har ett lagförslag om
              könsneutral äktenskapslagstiftning att rösta igenom. Den mycket
              kraftiga majoritet, sex av riksdagens sju partier, som står bakom
              det hela gör det ännu mer tillfredsställande för oss.
            </seg>
            <seg n="5168f60f">
              Vi i Folkpartiet har en tradition av att driva frågor om homosexuellas,
              bisexuellas och transpersoners rättigheter. Vi gör det tydligt
              och konsekvent. Speciellt därför är det en märkesdag i dag när
              en könsneutral äktenskapslagstiftning blir verklighet.
            </seg>
            <seg n="c5f4d89b">
              Jag ska göra en kort tillbakablick över vad som har hänt för
              oss liberaler. Det började, tycker vi, 1944 när en liberal justitieminister
              lade fram förslaget om att avkriminalisera homosexualiteten. Sedan,
              under resten av 1900-talet, fortsatte arbetet med flera olika
              insatser. En viktig milstolpe var naturligtvis införandet av partnerskapslagen
              1994, som byggde på en utredning av vår nuvarande riksdagsledamot
              Barbro Westerholm.
            </seg>
            <seg n="f14be99d">
              År 2003 fattade vårt landsmöte i stor enighet beslutet om att
              driva fram en könsneutral äktenskapslag. Det är klart att vi känner
              oss framgångsrika i dessa frågor en dag som denna.
            </seg>
            <seg n="d3d137c5">
              Vår grundläggande syn är enkel: Kärleken mellan människor är
              inget som vi som politiker ska värdera. Alla ska behandlas lika.
              Äktenskapslagstiftningen reglerar det juridiska förhållandet mellan
              makarna. Dessa frågor är desamma i alla förhållanden oavsett personernas
              kön.
            </seg>
            <seg n="43d51081">
              Dagens debatt har redan till stor del handlat om begreppet äktenskap
              och om reglerna för ingående av äktenskap. Den kommer säkert att
              göra så en lång stund framöver här i kammaren. Låt mig först konstatera
              vad gäller begreppet äktenskap att utredaren Hans Regner grundligt
              har behandlat detta i betänkandet på s. 232 och 233.
            </seg>
            <seg n="8c348335">
              I vår egen lagstiftning både nationellt och internationellt finns
              mängder av rättsverkningar som är knutna till begreppet äktenskap.
              Vi i Folkpartiet liberalerna delar utredarens uppfattning att
              det inte finns några bärande skäl att ändra begreppet äktenskap.
              Å andra sidan har vi inte heller några invändningar mot att trossamfund
              eller andra lägger in andra värderingar i begreppet äktenskap.
              Det är inte alltid nödvändigt att det juridiska begreppet ges
              samma innehåll i alla olika sammanhang.
            </seg>
            <seg n="c7cf2115">
              Att vi nu ger samkönade par rätten att benämna sitt förhållande
              äktenskap påverkar inte heller äktenskapsbegreppet för oss heterosexuella.
              Det är egentligen fråga om att utvidga begreppet till att omfatta
              också samkönade förhållanden. Det finns enligt vårt sätt att se
              inga förlorare. Det finns bara vinnare i de här förändringsförslagen.
            </seg>
            <seg n="777b38bc">
              Fru talman! Jag ska säga några ord om vigselrätten. Jag har kunnat
              konstatera att de länder som har infört en könsneutral äktenskapslagstiftning
              inte har förändrat sina regler för vigslar. De länder, som Belgien
              och Nederländerna, som hade civiläktenskap har fortfarande civiläktenskap.
              De länder som har vigsel inom olika trossamfund, till exempel
              Norge och Kanada, har behållit detta.
            </seg>
            <seg n="30bd0bc5">
              Det finns alltså inget nödvändigt samband mellan att göra äktenskapslagstiftningen
              könsneutral och att ändra i reglerna för vigselrätten.
            </seg>
            <seg n="ef827e8e">
              Man kan ställa sig frågan: Varför vill vi behålla vigselrätten
              för präster i Svenska kyrkan och pastorer inom olika trossamfund?
              Vi är många som är av den uppfattningen att detta är vad våra
              medborgare i det här landet vill ha. De vill ha kvar våra nuvarande
              förhållanden.
            </seg>
            <seg n="ade684fe">
              Jag tror att jag personligen är en ganska vanlig person i det
              svenska samhället när jag beskriver mitt förhållande till kyrkan
              och religionen. Jag går inte regelmässigt i kyrkan. Jag besöker
              den någon enstaka gång. Men jag är döpt, konfirmerad och gift
              i kyrkan. Mina barn är döpta i kyrkan. De är konfirmerade. Och
              när de skulle gifta sig mina döttrar Linda, Sandra och Susanne
              var det självklart att det skulle vara kyrkbröllop. Det var aldrig
              tal om något annat. Om nu detta för mina flickor berodde på religionen,
              på kulturen, på traditionen eller kanske till och med på någon
              påverkan från deras far spelar väl ingen större roll. De fick
              som de ville; de fick gifta sig i kyrkan. Jag menar att man ska
              få göra det även i fortsättningen. Det tror jag att faktiskt väldigt
              många personer i vårt avlånga land vill fortsätta med, och då
              ska vi som lagstiftare se till att den möjligheten finns.
            </seg>
            <seg n="ea4cee86">
              Varför skulle vi då ha en civilrättslig registrering så att man
              först skulle behöva åka till någon myndighet för att sedan fortsätta
              till kyrkan? Det har jag aldrig förstått, och jag har aldrig fått
              någon bra förklaring heller. Det finns ju ett enkelt system: Man
              delegerar myndighetsutövning till de präster och vigselförrättare
              som vill åta sig dessa uppdrag.
            </seg>
            <seg n="5c3ac4df">
              Det är naturligtvis väldigt viktigt att vi beträffande präster
              och pastorer inom trossamfunden ger dem den fulla rättigheten
              att välja vilka par de vill viga. Det får de genom denna lagstiftning
              som vi nu ska rösta igenom under eftermiddagen.
            </seg>
            <seg n="13faf9c0">
              Fru talman! Låt mig avsluta med att än en gång uttala min och
              Folkpartiets stora tillfredsställelse med det lagförslag som nu
              ligger på riksdagens bord. Jag yrkar bifall till förslaget i betänkandet
              och avslag på reservationen.
            </seg>
          </u>
          <note n="817819d8">
            I detta anförande instämde Helena Bargholtz, Agneta Berliner
            och Lars Tysklind (alla fp).
          </note>
          <note type="speaker" n="a4d34470">
            Anf. 14 LISELOTTE OLSSON (v):
          </note>
          <u who="liselotte_olsson_2a1f72" xml:id="i-3beedd91caf72fe8-0" n="1099d929">
            <seg n="87f36528">
              Fru talman! Jag vill börja med att låna några rader av Nils Ferlin:
            </seg>
            <seg n="07801a9f">
              I dag ska vi fira kärleken, och jag vill tacka alla er där ute
              vid tv-apparaterna, er på läktaren och alla andra som har kämpat
              så många år för att allas rätt till kärlek ska segra.
            </seg>
            <seg n="b2432b50">
              Fru talman! Vänsterpartiet var det första partiet som fattade
              beslut om att driva frågan om en könsneutral äktenskapslagstiftning.
              För oss var och är det en viktig demokratifråga att lagstiftningen
              ska gälla för alla, oavsett sexuell läggning.
            </seg>
            <seg n="27114a78">
              Enligt nu gällande lagstiftning några timmar till är äktenskapet
              en heterosexuell förening mellan man och kvinna, något som är
              alldeles överspelat i dag. När partnerskapslagen kom 1994 var
              den ett historiskt viktigt steg i arbetet för sexuellt likaberättigande.
              I dag fyller den inte alls samma funktion utan har i stället blivit
              en tydlig markering av hur lagstiftningen gör skillnad på kärlek
              mellan heterosexuella och kärlek mellan homosexuella. Partnerskapslagen
              har gett ett andra klassens äktenskap.
            </seg>
            <seg n="3f13aa34">
              Detta, fru talman och åhörare, ska vi ändra på i dag. Det har
              tagit lång tid och varit ett väldigt krumbuktande från många håll
              och kanter, men nu är vi äntligen framme. Det är glädjande att
              både samhällets värderingar och värderingarna hos riksdagens partier,
              i alla fall de flesta, har förändrats så mycket under de senaste
              20 åren att det i dag är möjligt att besluta om en könsneutral
              äktenskapslagstiftning.
            </seg>
            <seg n="0d0d8559">
              Fru talman! Det finns grupper i samhället som verkar för att
              äktenskapet ska behålla sin diskriminerande särställning; jag
              antar att vi alla här inne har blivit uppvaktade på alla möjliga
              sätt. Många av dem som har hört av sig har hänvisat till ett slags
              högre ordning som skulle vara oföränderlig.
            </seg>
            <seg n="577ed700">
              Vänsterpartiet menar att en av Gud given ordning inte kan ligga
              till grund för en modern lagstiftning. Äktenskapet är en juridisk
              samlevnadsform, vilket jag tycker har kommit fram väldigt tydligt
              hittills i debatten, och den måste vara möjlig att förändra i
              takt med att samhällets värderingar förändras.
            </seg>
            <seg n="7f5da774">
              Den traditionella kärnfamiljen med mamma, pappa och barn har
              fått en allt mindre betydelse. I dag kan en familj se ut på många
              olika sätt. Vi måste respektera och underlätta för familjer som
              valt att leva utanför kärnfamiljens ramar.
            </seg>
            <seg n="ff0fb26b">
              Ett argument som används mot en könsneutral äktenskapslag är
              att det skulle vara sämre för barnen. Det har vi hört i dag, och
              det kommer vi att få höra fler gånger under dagens lopp. Det är
              ett argument som jag över huvud taget inte fattar. Den bästa miljön
              för ett barn att växa upp i är en familj med en eller flera kärleksfulla
              och trygga vuxna. Föräldrarnas sexuella läggning spelar över huvud
              taget ingen roll för föräldrarnas omvårdnadsförmåga. Jag förstår
              inte hur ni kan koppla ihop dessa begrepp. Om det nu är så att
              äktenskapet verkligen är den bästa och stabilaste grunden för
              familjen, barnet och samhället finns det väl anledning att ge
              alla typer av familjebildningar möjlighet att uppleva denna trygghet.
              Även samkönade föräldrar har barn.
            </seg>
            <seg n="a7bb2011">
              Trots glädjen över att vi äntligen är i mål finns det smolk i
              glädjebägaren, och jag tänkte ta upp lite grann även kring detta.
            </seg>
            <seg n="cf482a17">
              I det lagförslag vi diskuterar i dag finns det mindre bra saker.
              Om Vänsterpartiet hade fått som vi velat fullt ut och fått bestämma
              skulle lagen inte ha sett ut så här. Den lag som vi antar i dag
              kommer nämligen att innebära en lagstadgad rätt för trossamfund
              att diskriminera samkönade par. Jag och Vänsterpartiet menar att
              det i stället skulle ha införts en så kallad vigselplikt, där
              Svenska kyrkan och trossamfund skulle vara skyldiga att viga även
              samkönade par för att få förrätta vigsel över huvud taget.
            </seg>
            <seg n="b0fdfc50">
              Men jag har, trots mina farhågor, en förhoppning om att trossamfunden
              självmant inte ska utnyttja denna möjlighet att diskriminera.
              Jag hoppas att alla samfund kommer att respektera vuxna människors
              val av levnadspartner och i och med det säga ja till att viga
              även samkönade par.
            </seg>
            <seg n="f921f119">
              Avslutningsvis vill jag säga att det är inte någon fulländad
              lag som vi kommer att klubba i dag, men Vänsterpartiet och jag
              ser det ändå som ett steg på vägen mot en verkligt könsneutral
              lag som inte möjliggör fortsatt diskriminering. Det återstår alltså
              en del arbete, men vi tar det här som en delseger.
            </seg>
            <seg n="8238fca0">
              I dag ska vi vara glada över att kunna sjunga kärlekens lov.
              Ferlins vackra ord som jag började med säger ju att kärleken är
              så förunderligt stark och kuvas av intet i världen.
            </seg>
          </u>
          <note n="1f34eb2a">
            Jag yrkar bifall till förslaget i betänkandet.
          </note>
          <note n="bf57d8d2">
            I detta anförande instämde Marianne Berg, Egon Frid, Siv Holma
            och Eva Olofsson (alla v).
          </note>
          <note type="speaker" n="e50b0556">
            Anf. 15 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-5" n="f45c90d4">
            <seg n="18d0c972">
              Fru talman! Det finns naturligtvis väldigt mycket för mig att
              invända mot och ifrågasätta när det gäller LiseLotte Olssons anförande.
              Jag ska inte göra det, för jag tror att positionerna är väl kända.
            </seg>
            <seg n="01d62d75">
              Men jag måste ändå fråga väldigt tydligt, för jag tror att våra
              väljare har rätt till ett besked: Kommer Vänsterpartiet att driva
              vigselplikt för samtliga samfundsledare, imamer och så vidare,
              som finns i vårt samhälle i det fall ni får möjlighet i en majoritet?
            </seg>
          </u>
          <note type="speaker" n="28e439a9">
            Anf. 16 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-3beedd91caf72fe8-1" n="1099d929">
            <seg n="583a97b9">
              Fru talman! Som jag sade är det beslut vi tar i dag en delseger
              på väg mot målet: en icke diskriminerande lagstiftning. Det ska
              över huvud taget inte finnas någon möjlighet att diskriminera
              samkönade par.
            </seg>
            <seg n="38319696">
              Som det ser ut i dag är vi nöjda tills vidare, men vi kommer
              att avvakta och se vad som händer. Visar det sig att den lag vi
              antar i dag försvårar för samkönade par, att de blir diskriminerade
              och inte får samma rätt som tvåkönade par att vigas, kommer vi
              givetvis att följa upp det.
            </seg>
          </u>
          <note type="speaker" n="7d1c2760">
            Anf. 17 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-6" n="f45c90d4">
            <seg n="28279a6c">
              Fru talman! Vi har kanske inte riktigt samma syn på religionsfrihet,
              vad vet jag, men en sak är säker: Jag tror inte att mina allianskamrater
              i övriga frågor har visat på att man är beredd att driva en linje
              där vi ska kräva vigselplikt från samfundsledare och religiösa
              ledare.
            </seg>
            <seg n="b3932112">
              Därför tror jag att det är oerhört viktigt redan nu att veta
              vad det beslut som kommer att fattas här faktiskt innebär. Vad
              blir det för konsekvenser? Jag är redan i dag övertygad om att
              de allra flesta som kommer att trycka på knapparna inte har funderat
              igenom vart vi är på väg och vad de yttersta konsekvenserna blir.
            </seg>
            <seg n="c55297ea">
              Återigen skulle jag vilja säga att det som är en möjlighet och
              ett fritt val i ett förslag med civil samlevnadsbalk, där kyrkor
              och andra får erbjuda och de som har ingått en samlevnadshandling
              får välja, skulle bli ett tvång för samfundsledare att, oavsett
              vad de tror och är övertygade om i samfundet, viga vilka par som
              helst. Är det det som är LiseLotte Olssons och Vänsterpartiets
              information till väljarna inför nästa val, att om ni får majoritet
              kommer ni att driva vigselplikt?
            </seg>
          </u>
          <note type="speaker" n="08d8282f">
            Anf. 18 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-3beedd91caf72fe8-2" n="1099d929">
            <seg n="de258556">
              Fru talman! Som jag sade får vi se utfallet av den här lagen.
              Jag säger varken det ena eller det andra i dag. Nu är vi i mål
              med det här. Vi kommer att få en könsneutral äktenskapslagstiftning
              som kommer att klubbas i dag kl. 16. Det ska vi vara jätteglada
              åt. Jag hoppas att alla får möjlighet att vigas på det sätt de
              vill, oavsett sexuell läggning. Jag kommer att vara nöjd med det
              tills vidare.
            </seg>
            <seg n="3c0fbe1a">
              Jag måste nappa på det du säger om en civilrättslig samlevnadsbalk.
              Jag tror att vi måste syna just att ni använder begreppet samlevnadsbalk.
              Ni vill fortsätta att ha en samlevnadsbalk som ska gälla alla,
              och äktenskapet ska vara ett religiöst monopol för heterosexuella
              par.
            </seg>
            <seg n="65efc097">
              Jag förstår varför ni har hamnat där ni har gjort. Det gör jag
              givetvis. Men ni ger ju sken av att det här är någonting som skulle
              vara bra för alla, att det är rättvist och så vidare. Men det
              är ju inte det. I er samlevnadsbalk vill ni fortsätta att göra
              skillnad mellan heterosexuell kärlek och homosexuell kärlek. Därför
              tycker jag att ni lite grann seglar under falsk flagg när ni diskuterar
              de här sakerna.
            </seg>
          </u>
          <note type="speaker" n="aff5c67a">
            Anf. 19 MARIA WETTERSTRAND (mp):
          </note>
          <u who="maria_wetterstrand_62b632" xml:id="i-0a6b1b36ca217f84-0" n="820c85da">
            <seg n="a343570a">
              Fru talman och åhörare! Jag läste ett uttalande i en tidning
              häromdagen. Det var Jonas Gardell. Han uttryckte sig så här: Kom
              inte och påstå att vi inte är gifta! Det har vi varit i 22 år.
              Riksdagen ska inte bestämma hur vi ska ha det. Det gör jag. Jag
              har aldrig bett någon om lov. Det är inte min stil.
            </seg>
            <seg n="1b008287">
              Jag ber om ursäkt, Jonas Gardell, att jag är tvungen att återge
              detta i det här sammanhanget, men jag tycker att det var ett mycket
              fint uttalande.
            </seg>
            <seg n="cb6501bc">
              Jag är själv vigsel- och partnerskapsförrättare, och jag vet
              att många av dem som ingår partnerskap själva ser det som att
              de ingår äktenskap. Det som det handlar om i dag är att det är
              dags att riksdagen anpassar lagen till samhället. Jag ser mycket
              fram emot att få hålla samma ceremoni för alla par, oavsett om
              de är av olika eller av samma kön.
            </seg>
            <seg n="7af6d3b5">
              I det här perspektivet kan jag konstatera att även Miljöpartiets
              första förslag på det här området riksdagsåret 1997/98 var lite
              sent för vissa. Då var det vi och Vänsterpartiet som kämpade för
              att all kärlek är bra kärlek. Nu, elva år senare, är vi sex partier
              som står tillsammans. Jag tycker att det är stort.
            </seg>
            <seg n="be29315b">
              Jag tycker att det är fint att höra många prata om kärlek i den
              här talarstolen också. Det är inte varje dag vi gör det här i
              riksdagen. Samtidigt kan jag känna att det här inte huvudsakligen
              handlar om kärlek, för den har funnits där hela tiden. Det här
              handlar om lika rättigheter och samma möjligheter för alla par,
              oavsett om de är av olika eller av samma kön.
            </seg>
            <seg n="d3c2cb83">
              Det är några år sedan nu som det var en debatt om partnerskapslag
              i riksdagen. Då sade statsminister Fredrik Reinfeldt att det finns
              en rädsla för att debatten ska gå vidare och att kraven omgående
              ska ställas på kyrkliga äktenskap och rätt för homosexuella att
              få adoptera barn. Jag delar mycket av denna oro, sade statsministern
              då. Då var han ändå en av dem som stod på rätt sida i den diskussionen.
            </seg>
            <seg n="cf5f4b9b">
              Självklart var partnerskapslagen ett steg på vägen. På samma
              sätt är det här ett steg på vägen mot verkligt lika rättigheter,
              där alla människor bemöter varandra utan fördomar och där människor
              har en möjlighet att fritt välja hur de vill leva sina liv. Den
              som lever i en samkönad relation ska kunna gå till jobbet och
              på rasten prata om sin fru utan att mötas av konstiga blickar
              eller förvirrad tystnad.
            </seg>
            <seg n="d42a3b76">
              Visst, det här är också ett steg på vägen. Det finns många saker
              som återstår att göra. Det blir inte omedelbart enkelt att leva
              som HBT-person i Sverige tack vare den här förändringen, men det
              blir bra mycket bättre.
            </seg>
            <seg n="1659ce89">
              Jag tror inte heller att vi ska underskatta den normerande effekt
              som den här förändringen har. Så länge samhällets lagstiftning
              gör skillnad mellan om ett par är av olika eller av samma kön
              är det svårare att med kraft hävda att lika behandling av alla
              ska gälla i alla andra sammanhang i samhället. Det här har en
              normerande effekt. Det är jag fullständigt övertygad om. Och det
              är en styrka att vi här står sex partier gemensamt för den här
              förändringen.
            </seg>
            <seg n="10b26d8a">
              Vi rödgröna är väldigt stolta över att ha varit en drivande kraft
              för att få den här förändringen till stånd trots vår roll i opposition.
              Hösten 2007 misslyckades vi med att lägga fram ett gemensamt lagförslag.
              Då bestämde jag mig för att det inte skulle få hända igen.
            </seg>
            <seg n="d3d8947c">
              Vi har åsiktsskillnader mellan våra tre partier i frågan om hur
              man ska hantera kyrkans roll. Dem lade vi åt sidan och skrev ihop
              oss om ett gemensamt, konkret lagförslag som byggde på den utredning
              som har gjorts. Miljöpartiet vill egentligen ha civiläktenskap
              och därmed lösa frågan om kyrkans roll. Men viktigare än att få
              igenom det var att äntligen få byta ut partnerskapslagen mot en
              äktenskapslag som gäller alla par. På det sättet tryckte vi också
              på regeringen, som under hotet från en samlad opposition och borgerliga
              ledamöter som hotade att stödja oppositionens lagförslag till
              slut valde att släppa frågan ifrån sig. Därmed står vi här i dag
              och har möjlighet att fatta det här stora beslutet i eftermiddag.
              Det ser jag väldigt mycket fram emot.
            </seg>
            <seg n="f52625a6">
              Mot förslaget står då Kristdemokraterna som pratar om att det
              här är en förändring på andras bekostnad. Som gift, hetero tvåbarnsmamma
              kan jag inte förstå vem det är som det är ett hot mot. Är det
              mig det hotar? Är det mina barn, eller är det alla de barn med
              homo- eller bisexuella föräldrar? Knappast. Det här förslaget
              stärker barnens rättigheter. Inga barns rättigheter försämras,
              punkt slut. Det här förslaget hotar inte mitt äktenskap. Tvärtom
              gläds jag i mitt äktenskap åt att alla par får den möjligheten.
            </seg>
            <seg n="b8913e86">
              Jag vill avsluta mitt anförande med att läsa en liten dikt. Vi
              har skrivit ett litet bröllopstelegram från Miljöpartiet, dagen
              till ära. Det låter så här:
            </seg>
          </u>
          <note n="79ad1372">
            I detta anförande instämde Jan Lindholm (mp).
          </note>
          <note type="speaker" n="59857378">
            Anf. 20 STEFAN ATTEFALL (kd):
          </note>
          <u who="stefan_attefall_17c935" xml:id="i-b855ea265e4c3cfd-0" n="352cfdc5">
            <seg n="b5d1020c">
              Fru talman! I dag fattar riksdagen ett beslut som berör alla
              som bor i vårt land, antingen för att vi lever i äktenskap, funderar
              på att ingå äktenskap eller har nära och kära som berörs av äktenskapslagstiftningen.
              Det är en fråga som berör känslor och juridik, religion och filosofi,
              tradition och politik. Det är inte varje dag som riksdagen fattar
              så vittomfattande beslut.
            </seg>
            <seg n="a9a344f3">
              Det jag tycker saknas i debatten om könsneutrala äktenskap är
              att alltför få försöker lyfta blicken och sortera ut begreppen.
              Vad är politikens roll i detta? Vad är statens roll? Vad bör och
              vad kan vi lagstifta om? Hur visar vi respekt för olika åsikter?
            </seg>
            <seg n="309d5e7c">
              Det talas mycket om kärlek och att värdera kärlek. Jag hoppas
              för allt i världen att vi inte tänker oss en stat som värderar
              kärlek. Min kärlek till min hustru eller mina homosexuella vänners
              kärlek till varandra ska inte staten värdera. Det kan bara var
              och en göra. Det handlar i stället om att försöka fundera över
              vad lagstiftarens roll i det här sammanhanget är.
            </seg>
            <seg n="bce23032">
              Jag tycker att det lagförslag som vi har på vårt bord i dag inte
              utgår från att vi faktiskt har skilt kyrka och stat åt. Det utgår
              i grunden från ett statskyrkotänkande där statens och kyrkans
              roll blandas samman. Tydligast tycker jag att det kommer till
              uttryck i kraven som höjs från många håll Vänsterpartiet är ett
              exempel på detta på att tvinga präster, pastorer och samfundsföreträdare
              att viga samkönade par, en utveckling som vi troligen kommer att
              få se om vänstersidan skulle vinna nästa val.
            </seg>
            <seg n="b34f0108">
              Vi kristdemokrater menar att vårt förslag om en civilrättslig
              samlevnadsbalk på punkt efter punkt svarar tydligare på de frågor
              jag nu ställde. Vårt förslag innebär att en civilrättslig samlevnadsbalk
              utarbetas i stället för en könsneutral äktenskapsbalk.
            </seg>
            <seg n="9732db82">
              Låt mig lite grann utveckla dessa resonemang, som också framgår
              av reservationen i betänkandet.
            </seg>
            <seg n="5734089f">
              Kristdemokraternas utgångspunkt när frågan om könsneutrala äktenskap
              väcktes var att nuvarande ordning har fungerat väl och att den
              inte behöver förändras. Äktenskap mellan en man och en kvinna
              är en samlevnadsform som har existerat under lång tid och som
              över tid är den stabilaste formen för att också säkra barns rätt
              till omsorg från båda sina biologiska föräldrar. Det fanns heller
              ingen diskriminering, eftersom det inte fanns någon nämnvärd juridisk
              skillnad mellan äktenskap och partnerskap. I det påståendet har
              jag faktiskt stöd av socialdemokraten Maj-Lis Lööw, som talade
              för dåvarande utskottsmajoriteten 1994, då lagen om registrerat
              partnerskap beslutades här i riksdagen. Hon sade att partnerskapet
              ger samlevande av samma kön möjlighet till det rättsliga skydd
              som samlevande av motsatt kön har kunnat få genom att ingå äktenskap.
              Och Vänsterpartiets representant i samma debatt hävdade att partnerskapslagen
              skulle ta bort diskriminering. Juridiskt är det ett likvärdigt
              skydd i partnerskapslagen och äktenskapslagen.
            </seg>
            <seg n="e6869951">
              Vi kristdemokrater har också lyssnat på alla dem som anser det
              olämpligt och att det kan upplevas som utpekande av homosexuella
              att vi har två olika lagar om äktenskap respektive partnerskap
              för att reglera ett likvärdigt juridiskt avtal mellan två personer
              som vill leva tillsammans. Vi har fört en omfattande diskussion
              internt i vårt parti men också med många människor i olika sammanhang.
              Vi har ställt oss frågan: Kan vi finna en lösning som bygger på
              respekt för de olika åsikter och ingångsvärden som finns hos dem
              som är för en könsneutral äktenskapslagstiftning och dem som är
              emot? Vi har frågat: Vad är kärnan i den argumentation som respektive
              part har fört fram?
            </seg>
            <seg n="1430235d">
              De som har krävt en könsneutral äktenskapslagstiftning har framför
              allt drivits av kravet på likabehandling. De som har försvarat
              den nuvarande ordningen har framför allt värnat om begreppet äktenskap
              och om den unika relationen mankvinna. Kan vi med respekt möta
              dessa båda synsätt? Ja, vi tror det.
            </seg>
            <seg n="eca22ace">
              Kristdemokraterna har efter moget övervägande föreslagit att
              äktenskapsbalken ersätts med en civilrättslig samlevnadsbalk,
              förslagsvis kallad giftermålsbalk. Det skulle innebära att alla
              par som vill gifta sig går till en myndighet och registrerar det
              juridiska förbundet. Därefter är det upp till varje par att själv
              välja hur de önskar inrama giftermålet. Det kan vara alltifrån
              ett stort kyrkbröllop till att man nöjer sig med själva registreringen.
              Det kan vara stor eller liten ceremoni, i kyrkan eller utanför
              kyrkan.
            </seg>
            <seg n="1b6b8ba1">
              Begreppet äktenskap skulle i vårt förslag helt tas bort från
              lagstiftningen, och var och en kan därmed lägga sin definition
              i begreppet äktenskap. Äktenskapsbegreppet återförs då till det
              civila samhället, varifrån det kom en gång i tiden.
            </seg>
            <seg n="1e21f9c6">
              Enbart det offentliga kommer att stå för registreringen, vilket
              innebär att den juridiska vigselrätten för till exempel religiösa
              samfund upphör. Därmed skiljer man på den strikt rättsliga ordningen,
              som staten ska reglera, och äktenskapsbegreppet samt kyrkornas
              ceremoni, som också har starka filosofiska, traditionella och
              religiösa dimensioner.
            </seg>
            <seg n="a3cbe976">
              Förslaget om en civil samlevnadsbalk har fått ett brett stöd
              på landets ledarsidor, liberala, socialdemokratiska och konservativa
              liksom bland kyrkliga ledare och företrädare för olika trossamfund.
              Katolske biskopen Anders Arborelius och Humanisternas ordförande
              Christer Sturmark finner varandra i en sådan här lösning, liksom
              RFSU och pingströrelsen. Nio biskopar i Svenska kyrkan står bakom
              en sådan här lösning enligt en uppmärksammad debattartikel i Dagens
              Nyheter. Alla har inte exakt samma utgångspunkter, men de kan
              förenas om en lösning av den här karaktären.
            </seg>
            <seg n="2106bc0a">
              Att den könsneutrala lagstiftning som troligen kommer att röstas
              igenom i dag genomförs i rask takt verkar vara huvudmålet för
              den allians som nu har uppstått i riksdagens civilutskott. Risken
              med en sådan här forcerad behandling är att förslaget inte är
              förankrat och i längden hållbart.
            </seg>
            <seg n="53873061">
              Med Kristdemokraternas förslag skulle religionsfriheten respekteras
              och alla människors olika åsikter tillvaratas. Vår lösning är
              ett modernt samhälles sätt att hantera olika kulturer, traditioner
              och religioner samtidigt som man också visar respekt för olika
              synsätt. Den lösning som riksdagen av allt att döma kommer att
              rösta igenom innebär att man tillfredsställer vissa lobbygruppers
              åsikter genom att förtrycka andras. Under slagord som tolerans
              kryllar det tyvärr av intolerans.
            </seg>
            <seg n="e22fa399">
              Fru talman! Det är ingen hemlighet att vi inom alliansen hade
              olika åsikter i den här frågan redan före valet. Centern och Folkpartiet
              var för könsneutrala äktenskap, Moderaterna svängde efter valet,
              och Kristdemokraterna ansåg att nuvarande ordning var tillfyllest.
              Vi tror att det hade varit bra för Sverige och för alliansen om
              alliansregeringen hade funnit en lösning på den konflikt som fanns
              mellan partierna en skiljelinje som också skär rakt igenom många
              partier och hela svenska folket. Tyvärr fick vi i regeringskretsen
              inget gehör för det synsättet och blockerade därför regeringen
              från att lägga fram något förslag.
            </seg>
            <seg n="de2b4f11">
              I riskdagen fanns dock konkreta lagförslag framlagda av oppositionen,
              och det har lett till en, om uttrycket tillåts, ohelig allians
              i riksdagens civilutskott mellan s, m, c, fp, v och mp, och till
              att ett lagförslag inom utskottets ram har tagits fram under stress
              på ett sådant sätt att alternativa förslag inte har prövats seriöst.
              Det lagförslag som togs fram har inte remissbehandlats eller varit
              föremål för någon hearing.
            </seg>
            <seg n="ad7f20c8">
              När Kristdemokraternas Yvonne Andersson ville att utskottet skulle
              ha offentlig hearing i frågan sade majoriteten nej. När vi bad
              om att de lagförslag som tagits fram skulle ut på bred remiss
              sade ni nej. När vi frågade om inte experter kunde komma och föredra
              alternativa synsätt sade ni nej i civilutskottet. Till slut tillät
              utskottsmajoriteten att en professor i rättsvetenskap fick komma
              till utskottet och beskriva äktenskapslagstiftningen i Europa,
              men det skedde fem dagar efter att utskottet hade justerat sitt
              betänkande fem dagar efter justeringen!
            </seg>
            <seg n="15449616">
              Fru talman! Jag är ordförande i riksdagens finansutskott. Jag
              har aldrig varit med om något liknande. Jag vill rikta en fråga
              till civilutskottets ordförande, socialdemokraten Carina Moberg:
              Är det en kutym som vi ska ta i finansutskottet och andra utskott
              att vi bereder frågorna så här nonchalant och att vi förvägrar
              minoriteten rätt till information och belysning av olika aspekter
              i frågan? Hur skulle det ha låtit om jag hade behandlat Thomas
              Östros och socialdemokraterna i finansutskottet som Carina Moberg
              behandlar dem med avvikande åsikt i civilutskottet?
            </seg>
            <seg n="29b64c24">
              Jag har i går tillskrivit talmannen i den här frågan för att
              stävja att civilutskottets arbetssätt smittar av sig i riksdagspraxis.
            </seg>
            <seg n="c4558567">
              Fru talman! Låt mig sammanfatta. Kristdemokraterna förordar en
              civil registrering av det juridiska avtalet mellan två personer
              som vill leva tillsammans. Vi anser det vara upp till var och
              en att sedan manifestera detta avtal i en gudstjänst i en kyrka
              eller en moské eller genom en stor eller liten ceremoni. Därmed
              skulle vi visa respekt för de olika strömningar som finns i vårt
              land. Vi skulle värna samvets- och religionsfriheten, vi skulle
              få en lagstiftning anpassad till 2000-talets samhälle och vi skulle
              låta stat vara stat och kyrka vara kyrka.
            </seg>
            <seg n="22d2afd3">
              Avslutningsvis skulle jag också kunna citera Expressens ledare
              för en tid sedan, som uppmanade riksdagen att lyssna på Kristdemokraternas
              socialminister Göran Hägglund. Jag yrkar bifall till reservationen.
            </seg>
          </u>
          <note n="438d920e">
            I detta anförande instämde Holger Gustafsson och Eva Johnsson
            (båda kd).
          </note>
          <note type="speaker" n="c21005bb">
            Anf. 21 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-656fa8cefb5ccb30-1" n="77b710ce">
            <seg n="d98c6927">
              Fru talman! Om äktenskapet ger barnen större trygghet, vad gör
              då att Stefan Attefall och kd tycker att barnen till homosexuella
              föräldrar inte skulle ha samma trygghet som barn till heterosexuella?
              Och tycker Stefan Attefall att barn till homosexuella har sämre
              värde?
            </seg>
          </u>
          <note type="speaker" n="e9835cae">
            Anf. 22 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-b855ea265e4c3cfd-1" n="352cfdc5">
            <seg n="7efa0b36">
              Fru talman! Alla barn har samma värde. Den ordning vi har i dag
              ger barn samma rättsliga skydd. Den ordning vi föreslår ger barnen
              samma rättsliga skydd. Jag förstår över huvud taget inte frågan.
            </seg>
          </u>
          <note type="speaker" n="381bdb54">
            Anf. 23 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-656fa8cefb5ccb30-2" n="77b710ce">
            <seg n="0e1fa083">
              Fru talman! Stefan Attefall gjorde det lätt för sig. Han talade
              bara om den sista lite halvprovocerande frågan, som jag sedan
              hade tänkt att ställa min nästa fråga på. Om jag kan få Stefan
              Attefall att svara på den första frågan, det vill säga om barn
              till homosexuella är mindre trygga eftersom äktenskapet ger trygghet,
              kan jag ställa min nästa fråga.
            </seg>
            <seg n="7d4d1173">
              Det fanns en tid när barn till ensamstående föräldrar på 40-,
              50-, 60- och in på 70-talen kallades horungar. De blev sämre behandlade
              i skolan och hade alltså ett sämre värde. De blev mobbade av både
              kamrater och vuxna. De fick inte leka på samma villkor, och de
              fick inte vara med. Det hade ingenting med barnet att göra utan
              med att mamman och pappan inte hade ingått äktenskap innan de
              hamnade i sängen.
            </seg>
            <seg n="f6833904">
              Det där har vi kommit ifrån. Kd likt vi andra tycker att de barnen
              har samma rättigheter. Nu står vi vid nästa steg, där barnen till
              de homosexuella föräldrarna kan leva i ungefär samma situation
              som horungarna på 40-, 50- och 60-talen gjorde. Dessutom, Stefan
              Attefall, kommer 1020 procent av de barnen att bli och leva som
              homosexuella. De får alltså redan från början lära sig att de
              inte har samma värde.
            </seg>
          </u>
          <note type="speaker" n="88d256b8">
            Anf. 24 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-b855ea265e4c3cfd-2" n="352cfdc5">
            <seg n="a4a260a3">
              Fru talman! Maria Kornevik Jakobsson frågar om barnens ställning.
              Jag försökte säga i mitt anförande att vi måste sortera begreppen.
              Vad handlar den här diskussionen om? Det rättsliga skyddet för
              barnen förändras inte jämfört med nuvarande ordning om man antar
              det förslag som vi har lagt fram eller det förslag som vi diskuterar
              i kammaren. Föräldrabalken är intakt i det avseendet.
            </seg>
            <seg n="eede9b05">
              När det gäller attityder kan jag hålla med om att vi har haft
              en positiv resa i vårt land. Du beskriver en utveckling långt
              innan Kristdemokraterna över huvud taget ens fanns i politiken.
              Centerpartiet fanns med på den tiden. Så har det varit med fördomsfulla
              attityder mot barn som har avvikit mot något slags norm. Det måste
              vi självklart jobba med.
            </seg>
            <seg n="a12a1d3d">
              Jag tror att den lag som vi föreslår också kommer att medverka
              till en bättre attityd även till barn som växer upp med homosexuella
              föräldrar. Det har inte med den här saken att göra. Däremot är
              det viktigt att komma ihåg att för barn som växer upp, oavsett
              om det är i en klassisk traditionell kalla det vad du vill kärnfamilj,
              med ensamstående föräldrar eller med föräldrar som är homosexuella,
              handlar det om att ha goda relationer till både sina biologiska
              föräldrar och med de vårdnadshavare, föräldrar, man har just nu.
              Attitydfrågan som gör att de barnen hamnar dåligt till måste vi
              jobba med på alla områden. Men det rättsliga skyddet förändras
              inte med de olika varianter vi diskuterar här och nu. Det är det
              som ofta missas i debatten. Det juridiska skyddet mellan två parter
              eller mellan föräldrar och deras barn förändras varken med det
              förslag som ligger på bordet i dag eller med vad vi föreslår.
            </seg>
          </u>
          <note type="speaker" n="707979d5">
            Anf. 25 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-3beedd91caf72fe8-3" n="1099d929">
            <seg n="3e3911d8">
              Fru talman! Stefan Attefall pratade om partnerskapslagen från
              1994. Det är som om han försöker hitta något halmstrå att hänga
              upp hela diskussionen på. Året 1994 var länge sedan. Mycket har
              hänt sedan dess. Samhället har utvecklats, och verkligheten har
              utvecklats. Jag tycker att vi som lagstiftare måste ha ett ansvar
              att följa med vår tid. Värderingar förändras, och det ska vi som
              lagstiftare följa. Det vi tyckte 1994 var ett stort steg på vägen.
              Det var då. Det var ett steg på vägen för att hamna där vi har
              hamnat i dag.
            </seg>
            <seg n="04c19854">
              I dag fyller partnerskapslagen ingen som helst funktion. Den
              är diskriminerande lagstiftning i sig.
            </seg>
            <seg n="38e2eee0">
              Stefan Attefall tog ordet intolerans i sin mun. Vem eller vilka
              i den här debatten har visat intolerans?
            </seg>
            <seg n="108acc79">
              Kristdemokraterna ville inte ha partnerskapslagen när den kom.
              Kristdemokraterna var emot att homosexuella par skulle få adoptera.
              Kristdemokraterna är emot att lesbiska ska få rätt till insemination.
              Nu är ni emot att homosexuella par ska få ingå äktenskap. Vem
              i den här kammaren är intolerant Stefan Attefall eller jag?
            </seg>
          </u>
          <note type="speaker" n="dd4f1274">
            Anf. 26 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-b855ea265e4c3cfd-3" n="352cfdc5">
            <seg n="fc1f28ec">
              Fru talman! Mitt citat från debatten 1994 handlade om att visa
              att någon juridisk diskriminering mellan partnerskap och nuvarande
              äktenskapslagstiftning inte finns. Det konstaterar också den statliga
              utredaren Hans Regner i sitt betänkande.
            </seg>
            <seg n="5235fc4e">
              Däremot sade jag i mitt anförande att vi har lyssnat på diskussionen.
              Det finns många som upplever att vi har två olika lagar som i
              praktiken reglerar samma juridiska innehåll för två personer som
              lever tillsammans och att det inte är tillfredsställande. Den
              synpunkten har vi lyssnat in. Det är bland annat därför vi har
              lanserat vårt förslag om en civilrättslig samlevnadsbalk och också
              tittat på vad som finns i många andra europeiska länder.
            </seg>
            <seg n="553be4ff">
              När man går från den lagstiftning som finns i dag till en ny
              lagstiftning är det många människor som blir kränkta av det förslag
              som finns på bordet i dag. Då undrar vi om det inte går att hitta
              en lösning där breda grupper av svenska folket kan uppleva att
              det blir en lagstiftning som förenar de olika synpunkterna. När
              Humanisternas Christer Sturmark, katolske biskopen Anders Arborelius,
              RFSU och pingströrelsen kan förenas i en rimlig lösning i ett
              modernt mångfaldens samhälle, kan vi inte söka den lösningen som
              gör att vi lyfter oss över den-ene-ska-vinna-över-den-andra-diskussionen,
              som vi har hamnat i många gånger? Det är den typen av statsmannakonst
              som vi behöver besitta i den här kammaren. Men det har gått en
              så oerhörd prestige i att just den här tekniska lösningen, just
              den här varianten, är så oerhört bråttom att genomföra att vi
              glömmer bort att vi ska skapa en lagstiftning som ska hålla under
              lång tid framåt.
            </seg>
            <seg n="b95d6047">
              En äktenskapslagstiftning är ingenting man ändrar varje vecka,
              utan det är långa processer och stora förändringar som berör alla
              människor. Den respekten, eftertanken och framsyntheten saknar
              jag i Vänsterpartiets sätt att resonera och i utskottsmajoritetens
              sätt att resonera.
            </seg>
          </u>
          <note type="speaker" n="33532fa2">
            Anf. 27 LISELOTTE OLSSON (v) replik:
          </note>
          <u who="liselotte_olsson_2a1f72" xml:id="i-3beedd91caf72fe8-4" n="1099d929">
            <seg n="65162784">
              Fru talman! Kruxet är det som både du, Stefan Attefall, och Yvonne
              Andersson pratar om, nämligen samlevnadsbalk. Jag tycker att ni
              på det sättet försöker slingra er ur frågan.
            </seg>
            <seg n="396a6759">
              När vi hade professorn hos civilutskottet, som du själv hänvisade
              till i ditt anförande, kom just den frågan upp. Vad var det för
              skillnad på termen samlevnad och termen äktenskap? Det är en symbolfråga.
              Alla här i kammaren förstår att ordet äktenskap i sig står för
              mycket. Då är det fel att vi inte låter de som vill ingå äktenskap
              och använda det begreppet i dag. Vi ska ge möjligheten till alla
              som vill det.
            </seg>
            <seg n="37fb859d">
              Sedan kan jag som vänsterpartist se att det absolut finns fördelar
              med att ha en civilrättslig registrering, men där är vi inte i
              dag. Nu ska vi fatta beslut om en könsneutral äktenskapslag med
              de brister som förslaget har, som jag sade i mitt anförande. Vi
              antar den som ett steg på vägen mot något som kan bli ännu bättre,
              men det kanske dröjer 15 år till. Vem vet?
            </seg>
            <seg n="078990e9">
              En stor majoritet av svenska folket är ändå för en könsneutral
              äktenskapslagstiftning. Vi måste följa med vår tid som lagstiftare.
              Tiden är nu mogen att fatta detta beslut, att instifta denna lag.
              Då ska vi göra det.
            </seg>
          </u>
          <note type="speaker" n="313020b5">
            Anf. 28 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-b855ea265e4c3cfd-4" n="352cfdc5">
            <seg n="4b3eb510">
              Fru talman! Äktenskapsbegreppet och äktenskapslagstiftningen
              har långa traditioner. Det ryms mycket känslor, tradition, filosofi
              och religion i frågorna. Därför ska vi inte ändra på dem för snabbt
              utan vi ska göra det med stor eftertanke. Jag tycker inte alls
              att man ska fatta beslut utifrån vad som kan göras just i dag.
              I den här typen av frågor ska beslut fattas utifrån vad som är
              klokt för framtiden.
            </seg>
            <seg n="4e658089">
              Jag tycker att Vänsterpartiet är inne på ett intressant spår.
              Egentligen vill man ha en civilrättslig registrering men förmår
              inte att hålla fast den principiella tankekedjan utan väljer i
              stället kompromissen för att försöka hitta fram till en lösning
              just nu som råkar ligga på bordet därför att det råkar finnas
              ett utredningsförslag.
            </seg>
            <seg n="8bfa01dd">
              Hans Regner säger i utredningen att mycket av detta är en symbolfråga.
              Man är ute efter en symbolvinst när man vill säga att ett samkönat
              par har ingått äktenskap. Det är också en symbolfråga för dem
              som säger att äktenskapet står för något annat.
            </seg>
            <seg n="902f0d98">
              Vi säger så här: Låt oss lyfta oss över detta och försöka hitta
              en lösning som förenar. Det innebär att äktenskapet i vår modell
              skulle kunna utgå ur lagstiftningen och definieras av var och
              en. Det innebär att LiseLotte Olsson själv kan fylla begreppet
              äktenskap med sitt innehåll, oavsett om hon gör det i ett kyrkligt
              sammanhang eller helt privat.
            </seg>
            <seg n="25e26b04">
              Det är det som är finessen med detta. Vi låter var och en definiera
              begreppet äktenskap, men staten gör det inte. Staten står för
              det juridiska. Staten står för det rättsliga. Staten är stat,
              och kyrkor är kyrkor. Privatpersoner gör sina egna lösningar utifrån
              hur de uppfattar religion, filosofi, kultur och tradition. Det
              är det sinnrika med vår lösning.
            </seg>
            <seg n="e898e4f2">
              Jag tror inte att vi ska ändra lagstiftningen på det här området
              alltför ofta. Det är därför det hade varit bra med lite mer eftertanke
              för att hitta en lösning som passar även för lång tid framåt,
              inte bara för några år framåt.
            </seg>
          </u>
          <note type="speaker" n="18e41986">
            Anf. 29 FREDRIK LUNDH (s) replik:
          </note>
          <u who="fredrik_lundh_47407c" xml:id="i-b0dea26e49a19065-2" n="ea04a9c6">
            <seg n="21de2a7d">
              Fru talman! Jag vill upplysa Stefan Attefall, om han inte redan
              har förstått det, om att Kristdemokraterna är i minoritet. Det
              är en stor enighet i hela utskottet om hanteringen av denna historiska
              fråga. Vi är sex av sju partier som genom hela resan har varit
              överens om hur vi ska hantera frågan, och det är jag otroligt
              glad över. Kristdemokraterna står helt ensamma.
            </seg>
            <seg n="8329af4b">
              Jag hade inte tänkt begära replik, men efter att ha lyssnat på
              den tidigare debatten och replikskiftena kan jag inte förstå hur
              olikkönade pars äktenskap påverkas negativt av att även Jonas
              och Arman och Linda och Minna får dela samma lycka, trygghet och
              lag.
            </seg>
          </u>
          <note type="speaker" n="4859e8f7">
            Anf. 30 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-b855ea265e4c3cfd-5" n="352cfdc5">
            <seg n="efe6638c">
              Fru talman! Det är så, Fredrik Lundh, att med vårt förslag skulle
              de som du räknar upp få dela samma lag. Huruvida de delar samma
              lycka vet jag inte det hoppas jag att de gör. Det ska inte jag
              som stat eller som riksdagsledamot definiera. Jag hoppas att alla
              människor är lyckliga i den relation de går in i. Men samma lag
              ska de dela det är det som är poängen med den civilrättsliga samlevnadsbalken.
              Vi slår ihop det juridiska avtalet mellan samkönade och olikkönade
              par i en juridisk form.
            </seg>
            <seg n="213953cd">
              Vi säger också att det finns mycket starka känslor, mycket av
              tradition, kultur, filosofi och religion i begreppet äktenskap.
              Låt det då definieras av var och en. Låt det inte bli bara statens
              roll. Låt det vara kyrkors och samfunds roll. Men låt det också
              vara privatpersoners, olika organisationers och olika sammanslutningars
              rätt att definiera begreppet äktenskap.
            </seg>
            <seg n="dbcca556">
              Vad sedan var och en kallar sig i det vardagliga livet är olika,
              och det bestämmer vi själva. Vi hörde ett citat av Jonas Gardell
              där han definierar sin relation. Ja, det får han göra, likaväl
              som du definierar din relation och jag definierar min relation.
            </seg>
            <seg n="2cbd6cdf">
              Det juridiska avtalet sköter staten om. Staten är stat, men låt
              kyrka vara kyrka.
            </seg>
            <seg n="c1f8e94c">
              Problemet för Fredrik Lundh och många av hans gelikar är att
              de inte tänker sig in i hur människor som inte delar deras uppfattning
              upplever frågan, att det finns olika strömningar och olika tänkesätt
              i vårt samhälle. Kan vi då forma en lagstiftning som är anpassad
              till ett samhälle med stor mångfald tror jag att vi har vunnit
              någonting. Då har vi utövat statsmannakonst, inte bara försökt
              driva igenom ett lagförslag som råkade ligga på utredningsbordet.
            </seg>
            <seg n="c2ee6e18">
              Kristdemokraterna är ensamma, sades det. Jag har en lång lista
              med RFSU, Humanisterna, katolska kyrkan, nio biskopar, en rad
              ledarsidor, många organisationer och politiker som delar vårt
              synsätt att man ska pröva vägen med en civilrättslig samlevnadsbalk.
              Vi är inte så ensamma.
            </seg>
          </u>
          <note type="speaker" n="200c13eb">
            Anf. 31 FREDRIK LUNDH (s) replik:
          </note>
          <u who="fredrik_lundh_47407c" xml:id="i-b0dea26e49a19065-3" n="ea04a9c6">
            <seg n="432ff5b4">
              Fru talman! Sex av sju partier talar sitt tydliga språk här i
              riksdagens kammare. Poängen är just att i dag klockan fyra fatta
              beslut om att alla människor i Sverige delar samma äktenskapslag.
            </seg>
            <seg n="bd9b3798">
              Varför är det så viktigt att visa skillnaden? Varför är det så
              viktigt att sätta olika etiketter på människors kärlek? Jag tycker
              inte att heterosexuella har rätt till patent på äktenskapet. Jag
              är också förvånad över att Stefan Attefall och Kristdemokraterna
              tycker sig ha rätt att ta patent på äktenskapet.
            </seg>
          </u>
          <note type="speaker" n="b87beb69">
            Anf. 32 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-b855ea265e4c3cfd-6" n="352cfdc5">
            <seg n="6406155a">
              Fru talman! Jag ber om ursäkt om jag var så otydlig att Fredrik
              Lundh inte uppfattade vad jag sade. Jag tycker inte att vi politiker
              ska sätta etikett på människors kärlek. Jag tycker inte att staten
              ska värdera människors kärlek. Det ska vi göra var och en för
              sig. Jag vill inte ha en stat som värderar människors kärlek,
              som talar om för mig hur mycket jag älskar min hustru eller hur
              mycket mina bekanta som är homosexuella älskar varandra.
            </seg>
            <seg n="26e1e1b5">
              Vi ska titta på juridikens roll och statens roll i sammanhanget
              och hur vi kan uppnå den likabehandling som du och andra eftersträvar.
              Vår modell innebär att vi uppnår likabehandling, men vi uppnår
              också en respekt för dem som värnar om begreppet äktenskap och
              den tradition och den kultur det har stått för historiskt sett.
            </seg>
            <seg n="d2c2f664">
              Vi säger så här: Var och en definierar själv innehållet i begreppet
              äktenskap. Det innebär att mina homosexuella bekanta själva kan
              kalla det äktenskap om de så vill, likaväl som vi använder olika
              beteckningar redan i dag om vi är gifta eller har äkta makar.
              Vi använder olika uttryck för att beskriva vår relation. Det är
              det som är poängen med det här förslaget.
            </seg>
            <seg n="fe637b42">
              Det är därför RFSU och pingströrelsen kan finna varandra i att
              stå bakom ett sådant här synsätt. Det är därför katolska kyrkans
              biskop Anders Arborelius och Humanisternas Christer Sturmark kan
              sitta i samma panel och säga att de håller med varandra i den
              här frågan. De ser att det går att förenas här, men de har lite
              olika ingångsvärden i diskussionen.
            </seg>
            <seg n="4ef38bdd">
              Problemet är bara att Socialdemokraterna inte förmår lyfta sig
              från inlåsta positioner, från olika lobbygrupper som har drivit
              frågan stenhårt, och inte klarar av att just utöva statsmannakonst
              i den här frågan.
            </seg>
          </u>
          <note type="speaker" n="87128eba">
            Anf. 33 HILLEVI LARSSON (s):
          </note>
          <u who="hillevi_larsson_9ae9e2" xml:id="i-631927e2c36b6c13-0" n="a734b350">
            <seg n="4465ada0">
              Fru talman! Detta år är det 30 år sedan sjukdomsklassificeringen
              av homosexualitet togs bort här i Sverige. Varje steg framåt mot
              diskriminering har varit mödosamt och tagit lång tid.
            </seg>
            <seg n="c2038248">
              Jag minns själv när jag kom in i riksdagen 1998. Då gick jag
              in i riksdagens HBT-grupp, som då kallades riksdagens homogrupp.
              Det var Tasso Stafilidis som hade dragit i gång den verksamheten.
              Det känns historiskt att stå här i dag, mer än tio år senare,
              och se hur mycket som faktiskt har hänt och att vi nu har kommit
              till den slutsatsen att äktenskap ska gälla lika även för homosexuella
              och bisexuella.
            </seg>
            <seg n="3b32c51d">
              Diskriminering dyker upp i olika skepnader. I dag diskuterar
              vi homosexuella, men det har också funnits diskussioner när det
              gäller andra saker. I Sydafrika gällde diskussionen svarta som
              inte fick samma rättigheter som vita. Den diskussionen hade man
              även i USA, där vita och svarta så sent som på 60-talet inte fick
              gifta sig med varandra.
            </seg>
            <seg n="aca32ed5">
              Det viktiga är inte vem som diskrimineras utan att vi bekämpar
              diskriminering i alla dess former och skepnader.
            </seg>
            <seg n="823b0dfa">
              Vi är också lagstiftare, och äktenskapsbegreppet finns inskrivet
              i svensk lag. Då tycker jag att det är extra viktigt att som lagstiftare
              bekämpa diskriminering. Det här blir också väldigt viktigt i förhållande
              till medborgarna. Om lagstiftarna säger att det är okej att diskriminera
              är det ett budskap man sänder ut till medborgarna.
            </seg>
            <seg n="6de29315">
              Därför tror jag att detta att motverka diskriminering i lagstiftningen
              har en dubbel effekt. Det är först att människor inte ska behöva
              bli illa behandlade på grund av att de råkar tillhöra fel grupp,
              utan att man ska behandla alla lika och värna allas lika värde
              och rättigheter. Det är också att bekämpa fördomar genom lagstiftning.
              De opinionsundersökningar som har gjorts visar att svenska folket
              är för den här nya lagstiftningen. Det är många som ställer sig
              frågan: På vilket sätt skadas jag av att andra får gifta sig med
              dem de älskar? Det hindrar ju inte en själv på något sätt att
              göra detsamma.
            </seg>
            <seg n="1ede9ecb">
              Det är väldigt lätt att ta patent på ord, och nu är det äktenskapet
              det handlar om. Jag anser inte att man kan göra det.
            </seg>
            <seg n="d0ae9aec">
              Förr i tiden var äktenskap något helt annat än vad det är i dag.
              Nu handlar det framför allt om kärlek, där man vill befästa sin
              relation för sig själv och för omvärlden. Förr handlade det tyvärr
              inte så mycket om kärlek, utan det fanns väldigt många arrangerade
              äktenskap. Det finns det fortfarande, men i Sverige var det ofta
              så att man blev tillsagd vem man skulle gifta sig med. Det handlade
              inte om kärlek utan om ett sätt att knyta allianser mellan olika
              grupper. Det kunde till och med handla om pengar, om ekonomiska
              transaktioner. Och om man råkade bli med barn utanför äktenskapet
              måste man omedelbart ingå äktenskap.
            </seg>
            <seg n="4c738c40">
              Det är nu som det här begreppet handlar mer om kärlek. Därför
              skulle inte jag, när man talar om den historiska betydelsen av
              äktenskapet, vilja ha det här rosenskimret över begreppet, att
              det alltid har varit någonting fint och vackert mellan en man
              och en kvinna. Tidigare har det tyvärr handlat om mycket annat
              än kärlek.
            </seg>
            <seg n="7309c906">
              Men nu ser jag det här som en möjlighet, att vi slår fast att
              alla har möjligheten att gifta sig på lika villkor.
            </seg>
            <seg n="fcb673df">
              Det som den här debatten mycket har kommit att handla om är ett
              enda ord. Innehållet blir ju precis detsamma juridiskt, och det
              är en stor framgång och något som vi har kämpat för under många
              år. Det har absolut inte varit självklart att det ska vara samma
              innehåll i partnerskapet och äktenskapet. Men nu är vi där, och
              jag kan då inte se någon anledning att behålla olika ord.
            </seg>
            <seg n="e852055a">
              Då säger man: Ja, men det är ju ändå bara ett ord. Det viktiga
              är den rättsliga innebörden.
            </seg>
            <seg n="8300340c">
              Men det här ordet har faktiskt en väldigt stark symbolik, och
              det är klart att det då känns väldigt diskriminerande att bli
              registrerad partner och inte få gifta sig på lika villkor som
              alla andra.
            </seg>
            <seg n="d99b3e21">
              Jag ser ingen anledning, speciellt inte nu när vi stiftar lagar,
              att vi ska lägga olika beteckning på folk och folk. Oavsett hur
              man talar runt det här handlar det ytterst om att man inte värderar
              relationen för samkönade par på samma sätt som för olikkönade
              par. Det är en gradering i det här, och det måste vi komma ifrån.
            </seg>
            <seg n="869e5153">
              Sedan kommer det ändå att vara så att alla värderar begreppet
              äktenskap som de vill, och i sin relation lägger de in de värden
              de vill. Men så är det med ett levande språk, och det tycker jag
              att vi ska slå vakt om.
            </seg>
            <seg n="a6a4ed17">
              När jag gifte mig var det Tasso Stafilidis som vigde mig och
              min man. Vi hade en väldigt romantisk vigsel som var fantastisk,
              kände jag. Jag bär med mig minnen av den än i dag.
            </seg>
            <seg n="9509f14a">
              Det finns något som jag reagerar över. Hur kan det vara så att
              Tasso Stafilidis fick viga mig och min man men att han själv inte
              får vigas på samma villkor som vi blev vigda?
            </seg>
            <seg n="990f2c25">
              Jag kan inte förstå det här, att det är okej att viga andra,
              men det är inte okej att själv bli vigd bara för att man älskar
              någon av samma kön. Kärleken är ju lika stark.
            </seg>
            <seg n="41de08dd">
              Sedan gäller det frågan om barn eller inte barn. Det finns heterosexuella
              äktenskap där det inte finns några barn. Och det finns homosexuella
              relationer där det finns barn, och i de fallen är det väl bara
              till barnens fördel att föräldrarna får gifta sig på lika villkor
              som alla andra. Det tror jag bekämpar fördomar både mot de här
              familjerna och mot de här barnen.
            </seg>
            <seg n="f104ed93">
              Ja, det är en historisk dag. Det känns fantastiskt att ta bort
              det här sista steget av diskriminering i lagstiftningen och att
              vi nu kan vända oss till medborgarna och erbjuda dem samma möjligheter
              att bekräfta sin kärlek för sig själva och för omvärlden. Och
              man ska så klart få kalla sig gift och ingå äktenskap.
            </seg>
          </u>
          <note n="ed49d454">
            I detta anförande instämde Elisebeht Markström och Eva Sonidsson
            (båda s).
          </note>
          <note type="speaker" n="837e1314">
            Anf. 34 EGON FRID (v):
          </note>
          <u who="egon_frid_85d7bf" xml:id="i-043539696e96456c-0" n="b6b888c1">
            <seg n="be510573">
              Herr talman! Det är med stor glädje och med stor tillfredsställelse
              som jag och vi inom Vänsterpartiet kan konstatera att en könsneutral
              äktenskapslagstiftning äntligen kan förverkligas och bli möjlig.
            </seg>
            <seg n="a318014b">
              Jag vill inledningsvis markera detta. Vi har ju fått fina dikter
              från LiseLotte och Maria. Och Anti och Fredrik har hållit bra
              och tydliga tal och gett stöd åt det som civilutskottet har gjort
              i arbetet med att ta fram det här lagförslaget. Men jag vill också
              manifestera detta för egen del genom att i dag inviga min kärleksfulla
              och blodröda kavaj som kommer att fortsätta att symbolisera det
              arbete som vi har gjort i civilutskottet med den här könsneutrala
              äktenskapslagstiftningen och påminna mig och er andra här i kammaren
              om att den röda kärlekens färg kommer att fortsätta att arbeta
              för alla människors lika rättigheter, som är en viktig grund för
              det beslut som vi kommer att fatta i dag.
            </seg>
            <seg n="2dbb48de">
              Jag vill naturligtvis också när det gäller det arbete som vi
              har gjort och kommer att fortsätta att göra tacka Tasso. Det är
              roligt att se dig här i kammaren i dag. Du har tidigare gjort
              ett fantastiskt arbete för Vänsterpartiets del. Det gäller också
              arbetet för den här lagens tillkomst och arbetet i utredningen,
              som lade grunden för dagens beslut, och i kontakterna med RFSL
              och i kontakterna med RFSU, även om det är lite nyansskillnader
              i den slutgiltiga lösningen.
            </seg>
            <seg n="d6591c80">
              Jag vill också skicka en tanke till kd när det gäller hur det
              är att vara i minoritet. Jag representerar ett parti som vet hur
              det känns att vara i minoritet. Ett majoritetsbeslut ska ta hänsyn
              till minoriteten. I det här fallet tycker vi från Vänsterpartiet
              att man faktiskt gör det genom den här konstruktionen, den här
              lösningen, när det blir en vigselrätt för samfunden. Det är en
              respekt för religionsfriheten, att vi har en juridisk lagstiftning
              som gör detta möjligt.
            </seg>
            <seg n="7534df13">
              Det har tagits upp förut i dag att stor statsmannakonst är att
              lagstifta i takt med tiden när det gäller de värderingar som finns
              ute i samhället och det sätt på vilket vi alla väljer att forma
              våra liv.
            </seg>
            <seg n="1c8adafe">
              Lagstiftningen ska bygga på stor klokhet. En lagstiftning ska
              blicka bakåt, men den ska också blicka framåt. En lagstiftning
              är hela tiden levande. Vi i riksdagen måste vara öppna mot den
              tid vi lever i, det samhälle som formas med hjälp av lagstiftning
              och det samhälle som formas utan att direkt följa lagstiftningen.
              Vi vet att värderingar och samhällsutveckling ibland går före
              lagstiftningen.
            </seg>
            <seg n="a9e6bbb1">
              Det är oerhört viktigt, som har nämnts här, att en lagstiftning
              har som främsta uppgift att vara normerande. Vi förväntar oss
              naturligtvis att vi ska ha ett samhälle utanför riksdagen som
              följer lagstiftningen.
            </seg>
            <seg n="b4adbea3">
              Men frågan om ett könsneutralt äktenskap, hur vi alla väljer
              att leva och forma våra liv, är en fråga som bygger på kärleken
              till varandra.
            </seg>
            <seg n="014fe384">
              Här har det, som sagt, hänt oerhört mycket. Vi kan blicka bakåt.
              När partnerskapslagstiftningen infördes 1994 var det ett otroligt
              stort steg på vägen för att då visa möjligheten att inte juridiskt
              diskriminera par av samma kön. Det var den möjlighet vi då hade
              att bekräfta samkönades rättigheter, att de skulle få samma juridiska
              ställning. Men vi levde då inte upp till allas rätt att ingå äktenskap.
            </seg>
            <seg n="2d50bfe8">
              I debatten här i dag tycker jag att det tydligt har framkommit
              att äktenskap inte bara är ett värdeladdat begrepp, utan det är
              också det juridiska begreppet för trygghet. Det handlar om de
              juridiska rättigheter som par, föräldrar och familjer har.
            </seg>
            <seg n="fd605f5c">
              Här är det en oerhört viktig fråga att vi som lagstiftare med
              vår lagstiftning likabehandlar alla människor. Det handlar om
              människors sätt att välja och deras rätt att ingå äktenskap. Det
              symboliserar också den oerhörda fråga om trygghet som den här
              lagstiftningen signalerar till alla barn som lever i familjer
              som inte utgör den traditionella kärnfamiljen, som kd i dag har
              som sin norm för hur vi ska lagstifta i Sveriges riksdag.
            </seg>
            <seg n="951c435a">
              Vi andra sex partier här i riksdagen och en stor majoritet av
              svenska folket vill att barn som lever i andra familjebildningar
              ska ha samma rätt och trygghet. Deras föräldrar ska få samma rätt
              att ingå äktenskap för att ge sina barn samma trygghet. De ska
              kunna säga det till sina kompisar. Två sjuåringar kanske inte
              säger till varandra att deras föräldrar har ingått äktenskap och
              gift sig, men ni förstår symbolvärdet i det.
            </seg>
            <seg n="08c6d6cd">
              Ingen ska behöva känna att man är utanför för att det finns särlösningar
              i svensk lagstiftning för samkönade par. Vi ska ha en jämställd
              lagstiftning.
            </seg>
            <seg n="9a257dc9">
              Det är oerhört glädjande, som sagt. Jag känner stor tillfredsställelse
              ihop med alla i Vänsterpartiet och alla sex riksdagspartier som
              står bakom den här lagstiftningen, alla som har varit med och
              arbetat för att den ska komma till stånd.
            </seg>
            <seg n="6b6fa525">
              Vi har också diskuterat på vilket sätt den här lagstiftningen
              har kommit till. Det är en lagstiftning som både blickar bakåt
              och blickar framåt. Att vi har tagit upp från Vänsterpartiet i
              dag att vi fortsätter att blicka framåt beror på att den här lagstiftningen
              har mötts av hinder på vägen. Det finns hinder kvar i lagstiftningen.
              Vi vill naturligtvis med en lagstiftning som blickar framåt också
              se hur man kan överbrygga de hinder som finns kvar.
            </seg>
            <seg n="60568a41">
              Jag var med i Almedalen 2007 och på Pridedebatterna 2007 när
              frågan ställdes på sin spets. Det finns ett förslag från Äktenskapsutredningen
              som innebär den gyllene kompromissen att vi är beredda att arbeta
              fram en könsneutral äktenskapslagstiftning som bygger på en vigselrätt
              för de kyrkliga samfunden.
            </seg>
            <seg n="5b6bbe99">
              Kommer ni som parti att förhindra att en sådan lagstiftning kommer
              till stånd? Naturligtvis, med det arbete som Vänsterpartiet har
              gjort för likaberättigande och jämställdhet i samhället var det
              självklara svaret från Vänsterpartiets sida i de här debatterna
              att vi kommer att stödja tillkomsten av en könsneutral äktenskapslagstiftning
              så fort det är möjligt.
            </seg>
            <seg n="796ad1e4">
              Vi har ställt upp från när frågan ställdes på sin spets till
              att vi ska kunna fatta det här historiska beslutet i dag. Samtidigt
              vill vi blicka framåt och belysa att det finns lite hinder.
            </seg>
            <seg n="7833484e">
              Vi konstaterar att det 2007 blev möjligt med det här lagförslaget
              då Socialdemokraterna på sin partikongress och Moderaterna på
              sin partikongress beslutade sig för att ställa sig bakom utredningens
              förslag som är grunden för nuvarande lagförslag som vi tar ställning
              till i dag.
            </seg>
            <seg n="63c0321e">
              Herr talman! Slutligen vill jag belysa några hinder. Jag tycker
              att man inte har beaktat behovet av den borgerliga vigseln tillräckligt
              i det här förslaget.
            </seg>
            <seg n="756073df">
              Det är olyckligt att lagfarna domares rätt att förrätta borgerliga
              vigslar upphör i samband med att det här lagförslaget inträder.
              Jag önskar att vi får många sommarvigslar, men den stora önskan
              har varit att få kyrkliga sommarvigslar. De måste anstå den första
              tiden med den nya lagstiftningen i väntan på att Svenska kyrkan
              manifesterar att den vill ha vigselrätten kvar. Vi får respektera
              det.
            </seg>
            <seg n="0cfd79fe">
              Men jag tycker att det är synd att man samtidigt drar undan ett
              stort antal vigslar som domare vid tingsrätterna har förrättat.
              Det kommer att bli ett hårt tryck på mig och mina kolleger som
              borgerliga vigselförrättare. Det är vi som får upprätthålla den
              nya könsneutrala äktenskapslagstiftningen från den 1 maj tills
              kyrkan förhoppningsvis på kyrkomötet i höst kommer att fatta beslut
              om att man vill ha vigselrätten.
            </seg>
            <seg n="5ddc7003">
              Därigenom gör man det möjligt för en stor majoritet av svenska
              folket att ingå äktenskap med samma juridiska tyngd och innebörd
              och ger samma ceremoniella viktiga möjlighet till alla människor.
              Vi får då en verklig könsneutral äktenskapslagstiftning där man
              känner sig jämlik mellan könen och där vi bejakar kärleken. All
              kärlek är bra kärlek.
            </seg>
          </u>
          <note n="f576aac5">
            Jag yrkar bifall till förslaget i betänkandet och avslag på reservationen.
          </note>
          <note n="d7edd944">
            I detta anförande instämde LiseLotte Olsson (v).
          </note>
          <note type="speaker" n="f50f6da0">
            Anf. 35 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-7" n="f45c90d4">
            <seg n="cab3c3a3">
              Herr talman! Med tanke på det anförande som Egon Frid hade här
              alldeles nyss vill jag gärna ställa tre frågor.
            </seg>
            <seg n="73af7280">
              Den första frågan gäller begreppet äktenskap som man nu vill
              förändra innebörden i. Det är ingen trygghet i en lagstiftning
              om inte de ord som finns och begrepp som används i lagstiftningen
              har samma betydelse över tid. Om man verkligen vill skapa något
              nytt är det väl smartare att skapa ett nytt begrepp och inte använda
              ett gammalt begrepp som är väldigt fast i sin inneboende struktur
              med vad det betyder. Det är också fast i tryggheten inför människorna.
            </seg>
            <seg n="d16414a4">
              Det andra som jag vill fråga om är vigselplikten för präster,
              pastorer och imamer. Vill Egon Frid ge väljarna inför nästa val
              besked? Om Vänsterpartiet får ett ökat inflytande i svensk parlamentarism,
              kommer då Vänsterpartiet att driva att det blir vigselplikt för
              samtliga som nu har vigselrätten?
            </seg>
            <seg n="4ce976bc">
              Den tredje frågan handlar om Egon Frids syn på könsneutrala äktenskap
              egentligen. Jag har hört Egon Frid vara tydlig med att han tror
              på en civil registrering av samlevnad i framtiden för att möta
              mångkulturen och pluralismen. Är könsneutrala äktenskap ett mellanspel?
              I så fall undrar jag varför vi inte är långsiktiga med en gång
              och på allvar tar konsekvenserna av att kyrka och stat är skilda
              åt.
            </seg>
          </u>
          <note type="speaker" n="e4c8defd">
            Anf. 36 EGON FRID (v) replik:
          </note>
          <u who="egon_frid_85d7bf" xml:id="i-043539696e96456c-1" n="b6b888c1">
            <seg n="04116a35">
              Herr talman! Det jag tycker att kd gör så stor sak av och där
              ni inte framstår som trovärdiga i debatten är att ni försöker
              påskina att äktenskapsbegreppet ändras i och med den här lagstiftningen.
              Det är faktiskt en utvidgning av äktenskapsbegreppet. Det juridiska
              äktenskapet kan ingås av samkönade par liksom av som nu heterosexuella
              par.
            </seg>
            <seg n="54412675">
              Det här är ingen negativ förändring. Det är en positiv förändring.
              Det är fler grupper som inkluderas i rätten att ingå äktenskap.
            </seg>
            <seg n="27885dc9">
              Både Yvonne Andersson och Stefan Attefall tog upp här att vi
              ska ha respekt för att inte göra något förhastat. Det är ett understatement
              att säga att vi gör något förhastat. Det har gått 15 år mellan
              att partnerskapslagstiftningen infördes och att vi i dag beräknas
              besluta om den könsneutrala äktenskapslagstiftningen.
            </seg>
            <seg n="f6b34ac3">
              Jag hoppas att alla vi som är lagstiftare känner att vi tittar
              framåt samtidigt som vi i nuet tar beslut om och gör ställningstaganden
              om vad som är politiskt möjligt att fatta beslut om i dag. Därefter
              väljer vi sida. Antingen stöder och bejakar vi den positiva utvecklingen
              eller så väljer vi att ställa oss vid sidan. I dag är det uppenbart
              att ett parti väljer att ställa sig vid sidan eftersom man inte
              bejakar alla människors rätt.
            </seg>
          </u>
          <note type="speaker" n="99312354">
            Anf. 37 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-8" n="f45c90d4">
            <seg n="89e743ff">
              Herr talman! Ett begrepp har en betydelse, en innebörd. Äktenskapet
              är flerhundraårigt. Det är en samlevnadsform mellan man och kvinna.
              Det är självklart att det är en ändring om man så kallat utvidgar
              det, men det är ingen kvalitetshöjning att göra språket mer onyanserat
              och grövre. Det är tydligare om det är en relation mellan par
              av olika kön eller en relation mellan par av samma kön. Visst
              har det betydelse rent språkligt. Därför menar jag att det är
              en försämring att använda begreppet alldeles oavsett att man har
              andra känslor inför begreppet äktenskap. Det är ett onyanserat
              och felaktigt beslut att förändra begreppet.
            </seg>
            <seg n="5da27639">
              Det andra gällde synen på civil samlevnadsbalk. Där tycker jag
              att vi kristdemokrater möjligtvis är mer före vår tid än efter.
              Vi ställer oss inte vid sidan. Vi tittar framåt och ser vad som
              är rimligt för en civilrättslig stat som har skilt sig från kyrkan.
              Det är att ta konsekvenserna av det och se till att var sak är
              på sin plats så att det blir ordning och reda.
            </seg>
            <seg n="8dfc0b31">
              Herr talman! Jag fick aldrig svar på frågan: Kommer Egon Frid
              att driva vigselplikt för alla som har vigselrätt i dag, det vill
              säga pastorer, präster och imamer, om ni råkar få lite mer makt
              än ni har i dag?
            </seg>
          </u>
          <note type="speaker" n="6be08cf7">
            Anf. 38 EGON FRID (v) replik:
          </note>
          <u who="egon_frid_85d7bf" xml:id="i-043539696e96456c-2" n="b6b888c1">
            <seg n="7df0a8ad">
              Herr talman! Jag förstår att Yvonne Andersson betonade råkar
              få mer makt. Jag hoppas att vi får det.
            </seg>
            <seg n="821dd550">
              Det här är en svår fråga. Det har vi full respekt för. Ingen
              säger att det är lätt. Den kompliceras av att vi har religionsfrihet
              här i landet, vilket vi respekterar.
            </seg>
            <seg n="065d95eb">
              Mitt delsvar, när jag blickar framåt hur vi ska arbeta vidare
              med en civilrättslig äktenskapslagstiftning, är att vi ska ha
              en civilrättslig äktenskapslagstiftning där vi har ren myndighetsutövning.
              De som utövar denna ska givetvis ha en skyldighet att följa den
              könsneutrala äktenskapslagstiftningen där alla har rätt att ingå
              äktenskap. Vi skiljer mellan den civila myndighetsutövningen och
              den processuella ceremonin i de olika samfunden där man väljer
              sin egen lösning. Med respekt för religionsfriheten och för att
              vi ska få en bra lösning i framtiden tror jag att vi måste dela
              på detta. Myndighetsutövningen görs civil och den ceremoniella
              delen väljer man efter eget gottfinnande.
            </seg>
            <seg n="1520797c">
              Yvonne Andersson och kd betonar att äktenskapet är ett religiöst
              begrepp som den religiösa sfären ska ha monopol på. Men det som
              har varit tydligt i debatten i dag är att äktenskapet är ett civilrättsligt
              juridiskt begrepp som inte kd, kyrkan eller skrifterna har monopol
              på. Det är något som vi lagstiftare i riksdagen förfogar över.
            </seg>
          </u>
          <note type="speaker" n="26cd1b32">
            Anf. 39 JAN LINDHOLM (mp):
          </note>
          <u who="jan_lindholm_8746bf" xml:id="i-3aa8af8c5e3a66cf-0" n="4c69f91d">
            <seg n="7ac9ce8b">
              Herr talman! Det blir en lång debatt. Det är inte utan att jag
              som ledamot i riksdagen och miljöpartist känner en viss stolthet
              över att stå i talarstolen i detta ärende i dag. Det är inte för
              att jag på något sätt känner att det är min förtjänst att Sveriges
              riksdag i dag kommer att rösta fram en könsneutral äktenskapslagstiftning,
              utan det beror på att jag är stolt över att få vara delaktig i
              ett sådant här beslut.
            </seg>
            <seg n="d52782ae">
              Jag var, herr talman, mycket ung när jag första gången träffade
              ett samkönat par. Jag har genom livet fått många goda vänner bland
              homosexuella män och lesbiska kvinnor. Det är genom vänner man
              får de riktigt djupa kunskaperna och insikterna om alla de brister
              i samhället som vi politiker har att hantera och försöka förbättra.
              Det gäller särskilt på områden där det finns mycket fördomar.
              De nära vännerna kan ge en insikt som utbildning inte kan konkurrera
              med.
            </seg>
            <seg n="c7171d0b">
              För mig är denna dag därför extra betydelsefull. Det handlar
              inte bara om själva sakfrågan, utan det är en mycket större händelse
              än så. Att samhället likställer samkönade par med tvåkönade par
              i fråga om äktenskap är en symbolfråga som är stor, viktig och
              avgörande. Det handlar i grund och botten om att samhället erkänner
              att allas kärlek är lika mycket värd. Vi värderar inte människors
              relationer, utan det handlar om att samhället erkänner att det
              är upp till de enskilda, oavsett vilka konstellationer det handlar
              om.
            </seg>
            <seg n="84b8c27c">
              Jag vet att det är många, inte bara i det som brukar kallas HBT-samhället,
              som i dag känner stor glädje. Jag är helt övertygad om det utifrån
              de kontakter och den information som jag har. Vi som sitter i
              riksdagen får många signaler från samhället. Det har talats om
              hundratusen mejl eller så. Jag är övertygad om att de allra flesta
              som precis som jag har funnit kärleken i ett tvåkönat förhållande
              också känner stor glädje över att allas kärlek nu blir lika mycket
              värd i vår lagstiftning.
            </seg>
            <seg n="67fcf50d">
              Jag vet också att det har varit en lång resa och att vägen hit
              har varit svår. Jag kommer ihåg seminarier och konferenser under
              tidigt 1970-tal då jag lyssnade på homosexuella män som berättade
              hur de blev utsatta för övergrepp, ibland till och med av svensk
              polis. Det har hänt mycket sedan dess. Erfarenheten av att har
              hört sådana berättelser har gjort att jag har valt att applådera
              extra mycket när polisens sektion i Prideparaden har passerat
              förbi. Det är också en symbolfråga som visar att det har skett
              stora värderingsförändringar.
            </seg>
            <seg n="7593d2ed">
              Trots att vi inte har varit några märkespersoner i denna kamp
              är vi många som i de roller vi har haft i samhället, i våra yrkesroller
              och i våra relationer med andra människor, på alla sätt har jobbat
              för denna attitydförändring som har tagit sin tid men som nu får
              sin manifestering genom dagens beslut om en könsneutral äktenskapslag.
            </seg>
            <seg n="427a583c">
              Därför är det befriande att kunna vara glad, inte bara över alla
              dem som nu får sin kärlek erkänd, utan det är också väldigt befriande
              att känna att vi nu äntligen har kommit så här långt när det gäller
              värdeförändring i samhället.
            </seg>
            <seg n="0d4b4f93">
              För mig innebär inte dagens beslut bara ett steg framåt för dem
              som nu får möjlighet att ingå äktenskap. För mig är det också
              ett stort steg framåt för kultur och humanism. Med det här får
              vi, menar jag, inte bara ett klokare och visare samhälle utan
              också ett rättvisare, tolerantare och värdigare samhälle.
            </seg>
            <seg n="bb4cd7c3">
              Herr talman! Jag vill passa på att yrka bifall till utskottets
              förslag och avslag på reservationen, så att jag inte glömmer det
              i dessa hyllningar till dagens förslag till beslut.
            </seg>
            <seg n="a7d42549">
              Jag ska också säga något om det särskilda yttrande som Miljöpartiet
              har i betänkandet.
            </seg>
            <seg n="9117b172">
              Som har framgått av debatten här i dag finns det ju för många
              av oss som står bakom förslaget lite smolk i bägaren. Rent sakpolitiskt
              är det ju ingen skillnad på läget i riksdagen i dag och hur det
              såg ut för ett år sedan. Från oppositionen har vi i de särskilda
              yttranden som vi har skrivit vi har var sitt separat särskilt
              yttrande beskrivit hanteringen av frågan. Som det har sagts av
              Fredrik Lundh från Socialdemokraterna menar vi att frågan har
              dragits i långbänk. Det hade varit möjligt att fatta det här beslutet
              mycket tidigare.
            </seg>
            <seg n="20990660">
              Under den här tiden har vi från oppositionens sida gjort våra
              försök att skynda på processen genom att föreslå att utskottet
              skulle ta ett utskottsinitiativ för att sätta i gång arbetet tidigare.
              Vi förstår att regeringen har haft stora svårigheter att hantera
              de interna motsättningar som har funnits. Vi är naturligtvis glada
              för att ni på regeringssidan till slut har hittat ett sätt att
              låta riksdagen ta hand om den här frågan, precis som vi hela tiden
              har föreslagit.
            </seg>
            <seg n="96e9e9a6">
              Vi påpekar en del detaljer i vårt särskilda yttrande, exempelvis
              att vi tycker att det är olyckligt att regeringen har blandat
              in vigselfrågan i det här ärendet. Vi tycker att den kunde ha
              skötts separat. Vi menar att det inte är nödvändigt att göra just
              den förändringen när det gäller vigselplikten för lagfarna domare
              just nu, även om vi delar uppfattningen i sak att det är en uppgift
              som på sikt ska mönstras ut från deras skyldigheter. Men vi tycker,
              som sagt, att det är olyckligt att göra det just nu.
            </seg>
            <seg n="febfc6e3">
              Det kanske var den typen av mindre frågor som regeringen behövde
              för att få en förevändning att lyfta fram den här frågan till
              riksdagen så att utskottet kunde ta över och hantera frågan.
            </seg>
            <seg n="e5b82a77">
              Jag hade inte tänkt att den här debatten skulle bli någon sorts
              större politisk batalj. Jag har lyssnat och kan inte helt låta
              bli att kommentera något av det som har sagts från företrädarna
              för reservationen i betänkandet, alltså Kristdemokraterna.
            </seg>
            <seg n="18887772">
              Detta hamnar lite utanför det som jag hade tänkt säga.
            </seg>
            <seg n="65b83ee7">
              När man talar så mycket om alla dem som har valt att ingå äktenskap
              och gör det till något som jag uppfattar som förmer än det som
              alla skulle kunna få rätt till, något som skulle vara underkastat
              någon form av moralisk värdering, tycker jag att man ska tänka
              på alla dem som har valt att inte ingå äktenskap.
            </seg>
            <seg n="58f9356f">
              Bland alla oss som har valt att leva tillsammans är det många
              som har valt bort äktenskapet. Då tänker jag på oss som har valt
              att leva tillsammans med en person av motsatt kön, inte dem som
              väljer samkönade äktenskap, utan alla vi som har valt att leva
              ihop med någon av motsatt kön. Jag vet inte om jag är väldigt
              konstig, men i min bekantskapskrets gör man faktiskt sådana val
              just av moraliska skäl.
            </seg>
            <seg n="fef96863">
              Om det hade varit så att färgade personer inte hade haft rätt
              att kandidera till riksdagen skulle jag inte kandidera till riksdagen.
              Jag tycker inte att man ska utnyttja en rättighet när inte alla
              har tillgång till den.
            </seg>
            <seg n="c334d70f">
              Om det inte hade varit möjligt för färgade personer att ta körkort
              när jag var 18 år hade jag inte tagit körkort. Jag hade valt bort
              den rättigheten för att inte alla har den.
            </seg>
            <seg n="f6d6339e">
              Jag tror att vi inte är så få som har valt bort äktenskapet just
              därför att äktenskapet hittills fram till i dag har varit diskriminerande.
            </seg>
            <seg n="56f6ecda">
              Jag vill säga det som ett komplement till Yvonne Anderssons inledning
              av debatten.
            </seg>
            <seg n="286b9ca1">
              Den reform som genomförs i dag är naturligtvis en kompromiss.
              Det är inte till alla delar den äktenskapslagstiftning som Miljöpartiet
              hade velat se genomförd. Det har, från Kristdemokraternas sida,
              förts fram att vi borde ta ett annat steg. Nu var det faktiskt
              det här steget som var möjligt att ta. Vi menar att det är ett
              väldigt stort steg i rätt riktning.
            </seg>
            <seg n="1abbb1c1">
              Egon Frid nämnde ett par tillfällen 2007 när frågan ställdes
              på sin spets. Jag minns också de tillfällena. Vi har ju försökt
              att så långt som möjligt försvara vår inställning och strida för
              den. När vi kommer till beslutstillfället och det är dags att
              ta fram den slutgiltiga texten får vi ju vara med och kompromissa.
              Vi tycker att det här är ett förslag som för frågan framåt så
              långt som vi rimligtvis kan begära i dag. Sedan får vi fortsätta
              att arbeta.
            </seg>
            <seg n="0e9f901a">
              Vi menar att samhällsutvecklingen aldrig står stilla. Det finns
              självklart inte heller något slutmål för samhällsutvecklingen
              när det gäller lagstiftning. Jag tror att vi hela tiden går mot
              nya insikter och nya kunskaper och med åren är beredda att ta
              steg framåt. Så är det naturligtvis även på det här området. Det
              är jag helt övertygad om.
            </seg>
            <seg n="70e6f957">
              Även reglerna för hur vi ordnar vår familjerättslagstiftning,
              äktenskapslagstiftning och så vidare, kommer naturligtvis att
              genomgå förändringar i framtiden. Det skulle väl inte förvåna
              någon?
            </seg>
            <seg n="1c7df04d">
              Yvonne Andersson har ställt en fråga till representanter som
              är för förslaget. Sist var det väl Egon Frid som fick frågan:
              Om ni får en ökad maktposition kommer ni då att driva frågan att
              samfunden är skyldiga att förrätta vigslar?
            </seg>
            <seg n="e9bc207b">
              Jag lyssnade på frågeställningen. För ett politiskt parti borde
              det inte spela någon roll om man får ökat inflytande eller inte.
              För Miljöpartiet har det ingen betydelse om vi har mer eller mindre
              inflytande när det gäller om vi anser att en person som har myndighetsutövning
              får diskriminera eller inte. Vi anser under alla omständigheter,
              även om vi har ett litet inflytande, att en person som har ett
              myndighetsutövande i sin hand inte får diskriminera. Det är vår
              grundinställning. Den kommer vi självklart att fortsätta att driva.
            </seg>
          </u>
          <note type="speaker" n="9f055f66">
            Anf. 40 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-9" n="f45c90d4">
            <seg n="d5fed27b">
              Herr talman! Jag blev apostroferad, och jag har anledning att
              ställa tre frågor till Jan Lindholm.
            </seg>
            <seg n="d9e1ccfd">
              Det talas om att människor väljer bort för att inte alla kan.
              Nej, jag tror faktiskt inte på det argumentet. Jag tror inte att
              människor väljer bort äktenskapet för att alla inte kan välja
              det. Skulle någon välja bort att äta för att alla inte har mat
              för dagen? Skulle någon välja bort det ena för att inte alla kan?
              Det är ingen diskriminering att man har olika typer av namn på
              olika saker.
            </seg>
            <seg n="e1c2c6e9">
              Detta var det steg som var möjligt att ta, säger Jan Lindholm.
              Nej, det fanns andra steg som var möjliga att ta. Men civilutskottet
              hade så bråttom att man forcerade fram det på ett par månader.
              Det är detta som jag är kritisk till. Vi hade mejslat ut ett nytt
              förslag som utifrån olika ingångsvärden var möjligt att ta, och
              det var det steget som ni kunde ha tagit, för det var det steget
              som kunde åstadkomma att man förenades om en bred lösning som
              är hållbar över tid.
            </seg>
            <seg n="2b3f0df4">
              Vad menar Jan Lindholm när han säger: Det är hit som vi har kommit
              nu. Sedan får vi fortsätta att arbeta på det här. Men det här
              är möjligt i dag.
            </seg>
            <seg n="e18d8cb3">
              Vad är det som ni ska fortsätta arbeta med? Vad är det som är
              möjligt i morgon men inte i dag?
            </seg>
          </u>
          <note type="speaker" n="148c7279">
            Anf. 41 JAN LINDHOLM (mp) replik:
          </note>
          <u who="jan_lindholm_8746bf" xml:id="i-3aa8af8c5e3a66cf-1" n="4c69f91d">
            <seg n="73fc8875">
              Herr talman! Det här med moral är en intressant fråga. Yvonne
              Andersson menar att det inte skulle vara rimligt att människor
              väljer bort att utnyttja vissa rättigheter på grund av att alla
              inte har dessa rättigheter. Vi har väl olika syn på hur vi ska
              utnyttja våra rättigheter i samhället.
            </seg>
            <seg n="7b67f296">
              Men jag vet att det förekom i både Sydafrika och USA att vita
              valde bort de vita kupéerna och satte sig i de kupéer där de svarta
              satt. Jag vet att det förekom att vita använde de toaletter som
              de svarta fick använda och inte använde de toaletter som var avsedda
              enbart för de vita.
            </seg>
            <seg n="e715c1ac">
              Jag vet att människor faktiskt står för rättvisa på ett konkret
              och praktiskt sätt, och jag vet att jag inte är ensam om att faktiskt
              föra resonemanget om denna rättighet. Det är faktiskt en väldigt
              bra och praktisk rättighet eftersom det är ganska komplicerat
              att lösa alla de rättsliga frågor som ett äktenskap automatiskt
              löser. Men det finns faktiskt ändå rätt många människor som har
              valt att manifestera det faktum att äktenskapet fram till i dag
              har varit diskriminerande genom att ta allt det omak som det innebär
              att avstå från det.
            </seg>
            <seg n="43c9061e">
              Jag förstår att vi har olika syn på hur människor värderar saker,
              och det är väl en anledning till att vi har så olika inställning
              i denna fråga.
            </seg>
            <seg n="404bff94">
              Vi är sex partier som står bakom detta förslag i dag. Det var
              därför det naturliga steg som gick att ta i dag. Jag kan inte
              se vilket annat steg som Yvonne Andersson skulle kunna mobilisera
              en majoritet för i riksdagen i dag. Det vore intressant att höra.
            </seg>
          </u>
          <note type="speaker" n="f1054231">
            Anf. 42 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-10" n="f45c90d4">
            <seg n="0b4302ce">
              Herr talman! Jag vill bara påminna Jan Lindholm, om han inte
              kommer ihåg det, om att om man jämför med de färgade eller gör
              andra konstiga jämförelser var faktiskt Kristdemokraterna drivande
              för att se till att det inte blev någon diskriminering i detta
              avseende inom arbetsmarknadspolitiken. Men den diskussionen kan
              vi säkert ta en annan gång. Detta är ingen diskriminering. Registrerat
              partnerskap och äktenskap som benämning på olika förbund innebär
              i princip samma rättigheter och skyldigheter i laglig mening.
              Då är det ingen diskriminering. Lagens effekter är inte diskriminerande
              i det avseendet.
            </seg>
            <seg n="fe157190">
              När det gäller att det var detta steg som var möjligt att ta,
              kan jag säga att det finns ett steg som var möjligt att ta. Det
              hade varit fullt möjligt att vänta ut detta, låta det ta lite
              mer tid och utreda en civilrättslig samlevnadsbalk som alla förhoppningsvis
              kunde ha ställt sig bakom. Vi hade kunnat vänta i ett par månader.
              Det hade livet inte gått under för i något avseende. Tvärtom hade
              vi tagit vara på klokskap och vishet för att hitta en lösning
              som skulle vara bättre och långsiktigt hållbar i vårt land. Detta
              skulle också ha varit jämförbart med det som gäller i många andra
              länder som har prövat detta under årtionden och tycker att det
              fungerar väl. Det var den del som jag tyckte var möjlig att anta
              i dag.
            </seg>
            <seg n="909c33a8">
              Vi får inte se så kortsiktigt på lagstiftning. Vi behöver se
              på vad som är hållbart över tid i vårt land, och grunden för familjebildning
              är A och O för ett tryggt samhälle och en säker struktur i samhällsordningen.
            </seg>
          </u>
          <note type="speaker" n="b6e26c76">
            Anf. 43 JAN LINDHOLM (mp) replik:
          </note>
          <u who="jan_lindholm_8746bf" xml:id="i-3aa8af8c5e3a66cf-2" n="4c69f91d">
            <seg n="7d91e7fc">
              Herr talman! Yvonne Andersson säger att det inte är någon diskriminering.
              Som jag har tolkat vår diskrimineringslagstiftning är det diskriminering
              om någon uppfattar sig som diskriminerad. Och uppenbarligen uppfattar
              sig en mycket stor grupp i samhället som diskriminerad av den
              nuvarande ordningen. Där har vi olika syn på huruvida vi har en
              diskriminerande äktenskapslagstiftning i dag eller inte.
            </seg>
            <seg n="56272adc">
              Jag noterade att Yvonne Andersson nu sade att vi skulle kunna
              vänta ett par månader och då få ett annat förslag till beslut
              som skulle finna majoritet. Det förvånar mig mycket eftersom både
              Yvonne Andersson och Stefan Attefall särskilt har pratat om hur
              forcerad den här processen har varit, och den har ändå tagit 15
              år.
            </seg>
            <seg n="15bc3487">
              Vi har haft en utredning som har tagit många år, och vi hade
              en osedvanligt lång remisstid i fråga om det lagförslag som utredningen
              lade fram och som faktiskt är grunden och nästan till hundra procent
              den lagstiftning som vi ska fatta beslut om här i dag. Det är
              den längsta remisstid som vi har haft när det gäller något ärende
              under de fyra år som jag har suttit i riksdagen. Jag har inte
              varit med om att en följdmotion, som de följdmotioner som skrevs
              med anledning av regeringens proposition, har remissbehandlats
              i utskottet heller, även om det nu naturligtvis är lite annorlunda
              eftersom det är utskottet som har tagit hand om själva lagstiftningen
              i fråga om denna del av betänkandet.
            </seg>
            <seg n="9448446a">
              Men om ni då skulle säga att vi skulle ta fram någonting helt
              nytt på ett par månader, då punkterar ni ert eget sätt att resonera
              om att man ska ta god tid på sig för att få fram nya saker. Det
              skulle väl i så fall behövas 15 år till. Jag tror faktiskt att
              det är ganska rimligt att ta nästa steg, och det kanske tar 15
              år. Då kanske vi har hittat en form som är utan problem för samfunden,
              så att vi exempelvis kan ha en vigselplikt i stället för en rätt.
            </seg>
          </u>
          <note type="speaker" n="8a5fad16">
            Anf. 44 INGEMAR VÄNERLÖV (kd):
          </note>
          <note n="822f5510">
            Herr talman! Jag instämmer förstås i anförandena från mina partikamrater
            Yvonne Andersson och Stefan Attefall och yrkar bifall till Kristdemokraternas
            reservation.
          </note>
          <u who="ingemar_vanerlov_11cdc9" xml:id="i-16022cee6b08d4d7-0" n="88e43fa1" prev="i-31f12a763e4de49c-0">
            <seg n="54fe3c95">
              Herr talman! I dag kommer riksdagen att med öppna ögon fatta
              ett beslut som i praktiken innebär statligt sanktionerad diskriminering.
            </seg>
            <seg n="ec54486b">
              Nu genomför man en lag som kommer att verka splittrande under
              lång tid framöver och som aldrig kommer att vinna full acceptans
              i kyrkorna som i dag hanterar huvuddelen av alla vigslar. Regeringen
              visar nonchalans mot de religiösa samfunden som samfällt har avvisat
              tanken på könsneutrala äktenskap.
            </seg>
            <seg n="fae6f106">
              Under 2008 vigdes ca 50 300 par, man och kvinna. Samma år registrerades
              partnerskap för ca 400 samkönade par, vilket motsvarar endast
              0,8 procent av antalet vigda. Det är svårbegripligt att krav från
              delar av en så liten grupp ska framtvinga ändringar i en sedan
              urminnes tider djupt förankrad äktenskapsordning i vårt land.
            </seg>
            <seg n="e27f5801">
              Trots att det tidigare utlovats en proposition om könsneutrala
              äktenskap kom det aldrig någon. Man kunde inte komma överens i
              regeringen, hette det, trots att Kristdemokraterna sent omsider
              visade på en lösning som flera tidningars ledarsidor, RFSU, samfundsledare
              och andra instämt i som ett intressant förslag som skulle lösa
              de principiella problemen.
            </seg>
            <seg n="5b32f43c">
              Expressens ledarsida hade den 4 november rubriken Lyssna på Hägglund,
              men det var tydligen inte de andra partiledarna i alliansen intresserade
              av. Statsministern insåg sprängkraften i Kristdemokraternas förslag
              och bestämde sig för att man i regeringen nu hade kommit till
              vägs ände i äktenskapsfrågan. Nästa dag i Sveriges Radios luncheko
              sade han: Redan i midsommar kan bröllopsklockorna ljuda. Då syftade
              han på kyrkbröllop, för det är just kyrklig vigsel som det för
              många homosexuella handlar om.
            </seg>
            <seg n="08364ec1">
              Som vi tidigare hört har Kristdemokraterna väckt en motion till
              riksdagen. Där föreslår vi en civilrättslig samlevnadsbalk, en
              giftermålsbalk, som gäller lika för alla par. Både sam- och olikkönade
              par får då gifta sig genom registrering hos en offentlig myndighet.
              Staten kommer i sin myndighetsutövning inte att göra skillnad
              på sam- och olikkönade par, vilket utesluter diskriminering. Därefter
              inramar varje par giftermålet så som de själva önskar. Det kan
              vara allt från en kyrklig ceremoni till att man nöjer sig med
              själva registreringen.
            </seg>
            <seg n="1f841da5">
              Eftersom kyrkan numera är skild från staten upphör vigselrätten
              för religiösa samfund. Samtidigt utmönstras äktenskapsbegreppet
              ur lagstiftningen och återbördas till det sammanhang varifrån
              det har kommit. Därmed värnar lagen religionsfriheten och respekterar
              den för många människor oerhört viktiga religiösa aspekten på
              begreppet äktenskap.
            </seg>
            <seg n="7eb95c25">
              De flesta politiska partier har under senare år strävat efter
              att vara politiskt korrekta i de så kallade HBT-frågorna. HBT
              står för homo-, bi- och transsexualitet. Den allt annat överskuggande
              HBT-frågan har under senare år varit den om könsneutrala äktenskap,
              särskilt då möjligheten för homosexuella att få vigas i en kyrka.
            </seg>
            <seg n="3506ccc3">
              Märkligt nog verkar de partier som nu vill ändra äktenskapslagsstiftningen
              i könsneutral riktning blunda för att en präst med den nu föreslagna
              lagstiftningen kan vägra att viga homosexuella just på grund av
              den sexuella läggningen, vilket i sig är diskriminerande. Särskilt
              allvarligt är det eftersom prästen som vigselförrättare företräder
              staten och ägnar sig åt myndighetsutövning.
            </seg>
            <seg n="c1d59d0c">
              I vanliga fall hade RFSL förmodligen våldsamt reagerat på denna
              orättvisa, men nu väljer de att strategiskt ligga lågt väl medvetna
              om att nästa steg från deras sida kommer att bli att lobba för
              vigselplikt, något som politiskt korrekta riksdagsledamöter i
              en nära framtid kommer att genomföra. Vi har redan i dag här i
              debatten hört önskemål om vigselplikt.
            </seg>
            <seg n="2f2a7cda">
              Statsminister Reinfeldt bestämde sig för att lämna över frågan
              om homoäktenskap till riksdagen där en majoritet i civilutskottet
              valt att inom utskottets ram ta initiativ till en lagstiftning.
              Denna lagstiftning följer i allt väsentligt Hans Regners utredning
              om äktenskap för par med samma kön. Regner står ensam bakom utredningen.
              Han tillstår att han inte gjort någon analys i vedertagen mening
              utan endast en personlig bedömning, vilket resulterat i en tunn
              och ytlig utredning där homoäktenskap förordas. Utredaren säger
              alltså själv att det är mer en bedömning än en analys.
            </seg>
            <seg n="42462c56">
              De tre allianspartiernas blinda lojalitet med utredningsförslaget,
              som egentligen bara är en ensamutredares personliga bedömning,
              kan tyckas svårbegriplig. Men egentligen är det inte så svårt
              att förstå om man betänker att ledstjärnan verkar ha varit RFSL:s
              önskan om kyrklig homovigsel. Just det klarar Regners utredning.
            </seg>
            <seg n="f7e411b0">
              Beredningen av lagförslaget har dessvärre varit bristfällig.
              Förslaget till ny lag har till exempel inte remissbehandlats.
              I stället har man genomfört en skyndsam handläggning av frågan
              där tidpunkten för lagens ikraftträdande tycks spela en avgörande
              roll allt tydligen för att statsministerns löfte om bröllopsklockor
              i midsommar ska kunna infrias.
            </seg>
          </u>
          <note type="speaker" n="ea977f34">
            Anf. 45 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-656fa8cefb5ccb30-3" n="77b710ce">
            <seg n="5aa7f99a">
              Herr talman! Ingemar Vänerlöv har precis som hans partikamrater
              talat sig varm för det civilrättsliga därför att det, som jag
              tror, just handlar om att kunna kringgå det hela.
            </seg>
            <seg n="24c5b3dc">
              Borgerlig vigsel finns sedan tidigare. En sådan väljer en del
              av olika anledningar och någon därför att vederbörande inte vill
              eller inte tror på kyrkan som inrättning och då väljer en annan
              form.
            </seg>
            <seg n="1b2b9486">
              Kyrklig vigsel finns det också en anledning att välja. En del
              väljer det därför att det, som sagt, är tradition eller därför
              att man faktiskt vill befästa det här inför Gud och församlingen.
              Då känns det oerhört märkligt att man just gör en sådan här rundsväng
              för par av samma kön som också vill befästa det här i kyrkan inför
              Gud och församlingen.
            </seg>
            <seg n="bca1d9ad">
              Vigselplikten är inte någonting som vare sig jag eller Centerpartiet
              över huvud taget tror är möjligt. Däremot är jag medlem i Svenska
              kyrkan och tänker vara medlem i den församling där man inte diskriminerar.
              Så tror jag att väldigt många svenskar kommer att göra; det är
              vad jag har hört. Man kommer att söka upp den församling där det
              inte förekommer diskriminering.
            </seg>
            <seg n="466b6aa7">
              Detta med att ha vigselplikt faller på det orimliga. För vem
              vill bli vigd av någon som inte vill och säkerställa att den som
              står framför en och som är med i denna så viktiga ceremoni verkligen
              inte tror på det han eller hon gör?
            </seg>
          </u>
          <note type="speaker" n="baecb33c">
            Anf. 46 INGEMAR VÄNERLÖV (kd) replik:
          </note>
          <u who="ingemar_vanerlov_11cdc9" xml:id="i-cff189c98552083c-0" n="88e43fa1">
            <seg n="5c21792a">
              Herr talman! Förlåt, jag uppfattade inte att en direkt fråga
              ställdes eller så, men jag kan väl ändå utnyttja min talartid.
            </seg>
            <seg n="d2c0f65d">
              Vad vi har föreslagit är, kan man säga, en återgång till hur
              det var före år 1951, tror jag. Då fick man sin vigsel registrerad.
              Därefter kunde människor som exempelvis var medlemmar i ett religiöst
              samfund liksom befästa det förbundet med en stor eller en mindre
              kyrklig ceremoni.
            </seg>
            <seg n="f69dca5c">
              Jag tänker på vårt förslag. Jag kan mycket väl tänka mig att
              också homosexuella i religiösa samfund kan få anordna en stor
              bröllopsfest i sin kyrka till exempel. Jag har svårt att se skillnaden.
              Om du, Maria Kornevik Jakobsson, hade en speciell fråga kan du
              kanske upprepa den.
            </seg>
          </u>
          <note type="speaker" n="dba58512">
            Anf. 47 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-656fa8cefb5ccb30-4" n="77b710ce">
            <seg n="3ade6090">
              Herr talman! Min fråga var egentligen vad det är för vits med
              att gå runt det här när det, i alla fall i min och Centerpartiets
              värld, blir fråga om en diskriminering. Man vill ju sprätta upp
              och säga: Ni får. Ni får inte. Men sedan finns det kanske en vänlig
              präst någonstans. Det var väl sju av tio präster som var intresserade
              av att viga även homosexuella par.
            </seg>
            <seg n="01d5f56a">
              En hemlighet är väl inte att det till och med finns homosexuella
              präster.
            </seg>
            <seg n="d7052e8b">
              När jag nu ändå har några minuter över och eftersom jag inte
              tycker att jag fått något svar på frågan om barn jag vet att Ingemar
              Vänerlöv inte har pratat om den saken vill jag ta upp detta med
              att äktenskapet ger en större trygghet. Vad är det som gör att
              Kristdemokraterna tycker att barn till homosexuella föräldrar
              inte ska ha rätt till samma trygghet som barn i heterosexuella
              förhållanden?
            </seg>
            <seg n="4a9a5dad">
              Jag kommer så väl ihåg hur det var när jag för några år sedan
              gick i Prideparaden. Jag blev så rörd över en banderoll med texten:
              Stolta föräldrar till homosexuella barn. Ännu gladare blev jag
              några år senare över en banderoll med texten: Stolta barn till
              homosexuella föräldrar.
            </seg>
            <seg n="d14d61df">
              I det avseendet har jag i alla fall en fråga: Tycker Kristdemokraterna
              att barn i homosexuella relationer ska ha mindre trygghet än andra
              barn?
            </seg>
          </u>
          <note type="speaker" n="dfaf2cd0">
            Anf. 48 INGEMAR VÄNERLÖV (kd) replik:
          </note>
          <u who="ingemar_vanerlov_11cdc9" xml:id="i-cff189c98552083c-1" n="88e43fa1">
            <seg n="771af3f1">
              Herr talman! Maria Kornevik Jakobsson kör nu ett eget anförande
              här i sin replikrunda. Det skulle vara en replik på det jag sade,
              var det väl tänkt. Jag var inte inne på detta, för det har nämligen
              väldigt väl sagts av Yvonne Andersson och Stefan Attefall förut.
            </seg>
            <seg n="23e225fb">
              Naturligtvis vill vi att alla barn ska ha samma sorts trygghet.
              Det är ganska givet. Vi hävdar och har alltid hävdat att vi inte
              behöver någon förändring av äktenskapslagstiftningen. Den har
              fungerat väldigt bra när det gäller äktenskap mellan man och kvinna.
              Nu minns jag inte riktigt om det var någon mer fråga som du hade
              om den.
            </seg>
            <seg n="3054a86e">
              Anta att det blir vigselplikt, som det säkert kommer att framföras
              krav på nu. Då kan man räkna med att ett antal präster jag ska
              inte säga hur många och kanske också några samfund, förmodligen
              alla samfund, kommer att avsäga sig vigselmöjligheten. Jag ser
              det som en tillbakagång i samhället.
            </seg>
            <seg n="4cb12f26">
              Den lagstiftning som vi hade före 1951 fungerade väldigt bra.
              Om vi aldrig hade ändrat lagstiftningen utan hade haft kvar lagstiftningen
              från 1951, är jag övertygad om att ingen här hade sagt att nu
              måste vi ändra den så att man ska kunna vigas i kyrkan och så
              vidare.
            </seg>
          </u>
          <note type="speaker" n="c478c30c">
            Anf. 49 BÖRJE VESTLUND (s):
          </note>
          <u who="borje_vestlund_da672f" xml:id="i-09cd37e8b433306e-0" n="5907d0ef">
            <seg n="7314b853">
              Herr talman! I dag är en glädjens dag, en glädjens dag i denna
              kammare då vi äntligen efter ett antal år, ett antal turer, ett
              antal svängom kan ena oss mellan Moderata samlingspartiet, Folkpartiet
              liberalerna, Centerpartiet, Socialdemokraterna, Miljöpartiet och
              Vänsterpartiet. Återigen är det den starka kärnan i den svenska
              politiken som får ta ansvar för rimliga samlevnadsvillkor för
              oss HBT-personer. Jag är väldigt glad för det, och jag hoppas
              verkligen att vi ska kunna ta vara på triumfen på ett bra sätt.
            </seg>
            <seg n="1cd6c12f">
              Jag hade kunnat nöja mig med detta och säga detta i något annat
              sammanhang. Men det finns fortfarande några frågor kvar, och de
              frågorna vill jag ställa till kd.
            </seg>
            <seg n="2643590e">
              Jag satt uppe på läktaren här 1994 när förslaget om registrerat
              partnerskap diskuterades. Då ville inte kd bifalla förslaget därför
              att man inte hade utrett ordentligt om även mostrar kunde leva
              tillsammans i registrerat partnerskap. Därmed var de inte med
              då. Sedan skulle detta utredas. Kd röstade nej den gången också,
              därför att då fanns ju registrerat partnerskap som var så fantastiskt
              bra, så varför skulle man ha ytterligare en form? När vi kommer
              fram till dagens fråga har man sagt: Nej, nej, äktenskapet är
              för man och kvinna. Vi har hört detta i debatt efter debatt.
            </seg>
            <seg n="477a1468">
              Nu har vi kommit fram till i dag och till ett betänkande. Då
              säger kd: Vi vill ha en könsneutral samlevnadslagstiftning. Då
              kan man undra: Denna fråga om civilrättslig lagstiftning har ju
              funnits med någonstans i diskussionerna, även om den inte har
              varit central, hela tiden. Varför har man inte under hela tiden
              från 1994, när första förslaget lades fram, sagt att det här är
              ett bra förslag? Det är väldigt intressant.
            </seg>
            <seg n="21911113">
              Nej, kd, nej, Yvonne Andersson, det har inte gått för fort fram.
              I det här sammanhanget har det segat och segat beroende på att
              vi är många partier som har haft svårt att bestämma oss, inte
              minst mitt eget parti. Vi hade en lång, intressant och ingående
              debatt innan vi fattade beslutet. Kamraterna i Moderaterna gjorde
              samma resa något år senare. Detta måste vi ha respekt för. Och
              tack vare det har det tagit sin tid. Vi hade en parlamentarisk
              utredning där också kd var representerat men där de hela tiden
              meddelade att nej, äktenskapet är för man och kvinna. När framfördes
              detta med den civilrättsliga samlevnadslagstiftningen i den utredningen?
              Togs det fram som ett alternativ? Argumenterade ni för det? Jag
              har inte kunnat se detta när jag har läst utredningen, och jag
              hör nog till dem som har lusläst utredningen både fram och tillbaka.
            </seg>
            <seg n="33e16196">
              Nej, som sagt var, i dag är det en glädjens högtid. Jag tycker
              att det är fantastiskt bra att vi nu äntligen kan få göra detta
              som så många av oss HBT-personer har längtat efter, nämligen att
              gifta oss med den vi älskar och inte bara behöva acceptera att
              vi ska ha en annan form av äktenskap trots kd:s motstånd. Man
              påstår att man har så många med sig, men detta stämmer inte. Vi
              vet det efter undersökning efter undersökning.
            </seg>
            <seg n="dc22fee3">
              När vi har behandlat denna fråga är det ytterst få mejl som vi
              har fått om denna fråga. Kan det bero på att vanliga medelsvensson
              inte upplever denna fråga som så allvarlig.
            </seg>
            <seg n="524efbd5">
              Jag vill med kraft yrka bifall till utskottets förslag.
            </seg>
          </u>
          <note type="speaker" n="adcd94f3">
            Anf. 50 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-b855ea265e4c3cfd-7" n="352cfdc5">
            <seg n="e149d234">
              Herr talman! Börje Vestlund vill höra om Kristdemokraternas resa
              i den här frågan, och jag ska gärna beskriva den. Jag tänkte bara
              börja med att beskriva Socialdemokraternas resa i frågan.
            </seg>
            <seg n="d30fe2e7">
              År 1994 säger Maj-Lis Lööw, talesman för Socialdemokraterna,
              att några undrar om inte detta bara är det första steget det var
              alltså partnerskapslagen och sedan kommer adoption, gemensam vårdnad
              och insemination. Det har rests krav också kring dessa frågor.
              Jag kan bara svara för mig och för det socialdemokratiska partiet:
              Detta är steget. Detta är inte första steget, utan det är steget.
            </seg>
            <seg n="2f968a95">
              Men, visst, det är en pågående diskussion i ett samhälle. Vi
              kristdemokrater röstade emot partnerskapet tillsammans med Moderaterna
              och Centerpartiet, och jag tror att även Ny demokrati var med
              på detta, dels för att Lagrådet hade riktat skarp kritik mot det
              lagförslag som låg framme, dels för att vi hade en del förslag
              till alternativ som vi också ville ha mer utredda.
            </seg>
            <seg n="e5c8cc5d">
              Vi har tyckt att äktenskapslagstiftningen har varit en bra lagstiftning.
              Vi har beslutat om partnerskapslagen och människor har gått in
              i det hela, och vi har sagt att det är en lag som vi värnar om.
              Vi har inte velat riva upp den. Men vi har sagt: När vi nu står
              i ett läge där vi har olika uppfattningar, olika ingångsvärden
              i den här frågan, kan vi då hitta en lösning som håller för framtiden,
              långsiktigt? Då har vi lyft fram förslaget om en civil samlevnadsbalk,
              där man visar respekt för de olika ingångsvärden om finns.
            </seg>
            <seg n="022ceed5">
              Jag beskrev i mitt anförande hur en lång rad olika organisationer
              och företrädare delar det här synsättet, att det är en modern
              lagstiftning som möter framtiden. Vi har försökt vara konstruktiva
              både i regeringsdiskussionerna och i utskottet. Jag vet också
              att de här frågorna togs upp av Yvonne Andersson med den statliga
              utredningen, men det var ju en ensamutredare. Han bestämde själv
              vad han ville ta fram. Det har slutat med att man låser sig vid
              en lösning som faktiskt innebär att man tillfredsställer vissa
              men gör att andra känner sig överkörda. Vi tycker att vi borde
              kunna göra frågan större än så och hitta en lösning för framtiden.
              En civil samhällsbalk tror vi kan vara en sådan lösning.
            </seg>
          </u>
          <note type="speaker" n="f5597149">
            Anf. 51 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-1" n="5907d0ef">
            <seg n="0428db64">
              Herr talman! Det som är intressant, eftersom man tyckte att partnerskapslagen
              1994 var så dålig, är varför man några år senare tyckte att den
              var så bra. Det är det som är det intressanta och som man har
              hävdat hela vägen.
            </seg>
            <seg n="deb89d51">
              Varje gång partnerskapslagen har förbättrats har kd röstat nej
              och sagt: Det här är inte vad vi vill ha.
            </seg>
            <seg n="01b5bec5">
              Det är intressant, tycker jag, att ni hela tiden har sagt att
              det finns människor som inte skulle vara nöjda med den nya lagen.
              Och det är klart att man kan ha olika uppfattningar om den, och
              det kan jag ha respekt för. Men det har också hävdats att den
              på något sätt skulle skada äktenskapet som institution. Då är
              min fråga till Stefan Attefall: På vilket sätt skulle man kanske
              inte ska bli för personlig, men jag tror att jag ska bli det ändå
              mina föräldrars 30-åriga äktenskap kunna skadas eller på något
              sätt undergrävas om jag och min pojkvän skulle gifta oss? Kan
              Stefan Attefall förklara det för mig, för det argumentet har varit
              centralt hela vägen, ända sedan tidigt 90-tal.
            </seg>
          </u>
          <note type="speaker" n="b7478ea3">
            Anf. 52 STEFAN ATTEFALL (kd) replik:
          </note>
          <u who="stefan_attefall_17c935" xml:id="i-b855ea265e4c3cfd-8" n="352cfdc5">
            <seg n="7fba3fe2">
              Herr talman! Vi har aldrig varit motståndare till att skapa ett
              rättsligt skydd för två personer som till exempel är av samma
              kön och som vill leva tillsammans, ordna bodelning och andra rättsliga
              frågor. Vi har också visat respekt i samband med att vi antog
              partnerskapslagen att det juridiska regelverket för människor
              som lever i den relationen inte ska ryckas undan. Vi har sagt
              att vi är beredda att diskutera hur vi ska föra ihop den statliga
              juridiska regleringen i partnerskapet och äktenskapet till en
              civil registrering men sedan låta äktenskapsbegreppet få definieras
              av vart och ett av kyrkosamfunden.
            </seg>
            <seg n="20d2e2e8">
              Vi tror att det är en lösning där man visar respekt för allas
              olika åsikter. Det innebär att Börje Vestlund kan uttrycka och
              manifestera sin ingång i det han kallar för äktenskap på sitt
              sätt och visa respekt för dem som upplever äktenskapsbegreppet
              som någonting som är djupt traditionellt, kulturellt och religiöst
              definierat som en förening mellan en kvinna och en man.
            </seg>
            <seg n="0c8129aa">
              Jag vill på detta sätt visa respekt för dina åsikter. Problemet
              är bara att jag inte tycker att Börje Vestlund visar respekt för
              dem som har en annan uppfattning än han själv.
            </seg>
          </u>
          <note type="speaker" n="4b2e0450">
            Anf. 53 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-2" n="5907d0ef">
            <seg n="bdc4389a">
              Herr talman! Jag tycker att Stefan Attefall genom vad han säger
              visar att han verkligen inte har den respekt man borde ha för
              hur jag uppfattar saker och ting när han talar om hur jag uppfattar
              vad som är ett äktenskap. Ett äktenskap är en samlevnad mellan
              två personer, som jag ser det och som väldigt många människor
              ser det. Sedan är det en liten grupp av människor i vårt land,
              i det här sammanhanget representerade av Stefan Attefall, som
              säger att det är någon tolkning som vi skulle göra.
            </seg>
            <seg n="4f8c6407">
              För oss är budskapet att kärleken ska stå i mitten, inte grupper
              av människor med religiösa synpunkter som hela tiden ska missunna
              andra människor det som de anser självklara för dem själva. Det
              är det som är skillnaden mellan Stefan Attefalls och mitt argumenterande
              i denna fråga. Jag tycker att det är väldigt tråkigt när vi står
              här och pratar om samma sak.
            </seg>
            <seg n="ff2a4dfa">
              Jag är helt övertygad om att när man om några år diskuterar de
              här frågorna kommer kd att tycka att det nog inte var så hemskt
              med könsneutralt äktenskap. Det brukar vara så med kd. Efter några
              år brukar man tycka att det är ganska bra med det mesta.
            </seg>
          </u>
          <note type="speaker" n="07f38519">
            Anf. 54 ULF HOLM (mp):
          </note>
          <u who="ulf_holm_74ae2f" xml:id="i-f95c0189d2b4a0d8-0" n="cb2b1a1e">
            <seg n="f9fcebe5">
              Herr talman! Som riksdagsledamot och som miljöpartist tycker
              jag att detta är en stor dag. Det är en milstolpe för oss alla
              som har arbetat för lika rättigheter för alla. Det är en kärlekens
              dag.
            </seg>
            <seg n="b2fb0832">
              Jag håller med dem som säger att det beslut vi kommer att fatta
              kommer att sända ut signaler. Det är just därför detta beslut
              är så viktigt. Problemet i dag är att dagens ordning, att två
              personer av samma kön får ingå registrerat partnerskap, sänder
              ut signalen om att deras förhållande är något annat än äktenskap
              mellan en man och en kvinna. Så ska det inte vara. Äktenskapet
              ska vara detsamma oavsett om det är mellan två män, två kvinnor
              eller mellan en man och en kvinna. Äktenskapet ska inte vila på
              vilket kön personerna har, utan det centrala är kärleken och viljan
              att leva tillsammans. Allt annat är diskriminering.
            </seg>
            <seg n="3babc967">
              Herr talman! Om nu äktenskapet är så bra för barnen och ger så
              mycket trygghet kan jag inte förstå varför barn i homosexuella
              relationer inte ska få denna trygghet som äktenskapet ger. Varför
              ska alla dessa barn uteslutas? Ser man till barnens bästa är könsneutrala
              äktenskap ett steg i helt rätt riktning.
            </seg>
            <seg n="b4513fe1">
              Herr talman! Jag har lust att utbrista: Äntligen! För det är
              verkligen äntligen. Frågan om könsneutrala äktenskap har diskuterats
              länge och ingående, till skillnad från många andra frågor som
              Kristdemokraterna har pressat igenom i riksdagen såsom FRA, Ipred,
              ändring av a-kassan och upphävande av beslut att införa en flygskatt
              2006. De frågorna diskuterades inte alls lika ingående.
            </seg>
            <seg n="8ac8d574">
              Redan för fem år sedan, våren 2004, gjorde majoriteten i riksdagen
              ett tillkännagivande om att tillsätta en utredning om könsneutrala
              äktenskap. Jag var en av Miljöpartiets representanter som tillsammans
              med socialdemokrater och vänsterpartister skrev direktiven till
              en utredning som Hans Regner blev ansvarig för och som överlämnades
              i mars 2007. Den moderatstyrda regeringen drog tyvärr frågan i
              långbänk i två år, men till sist fick statsminister Fredrik Reinfeldt
              ge sig och erkänna att det inte blev något regeringsbeslut. Frågan
              överlämnades därmed till riksdagen.
            </seg>
            <seg n="ce055c57">
              Förra hösten lade Socialdemokraterna, Vänstern och Miljöpartiet
              fram ett lagförslag till riksdagen om könsneutrala äktenskap,
              ett förslag som nu kunde plockas fram och användas av ansvarigt
              utskott. Jag vill tacka ledamöterna från Miljöpartiet, Socialdemokraterna,
              Vänstern, Moderaterna, Centerpartiet och Folkpartiet i civilutskottet
              som har sytt ihop en lagstiftning som sex partier kan ställa sig
              bakom. Det är en styrka, det är en trygghet och det är ett steg
              i helt rätt riktning.
            </seg>
            <seg n="7399783d">
              Herr talman! Det är dags att säga att äntligen tar vi ett steg
              i rätt riktning för att få en politik för lika rättigheter för
              alla. Det är en stor dag för oss alla, oavsett om vi redan är
              gifta eller planerar att gifta oss. Nu ges alla möjligheter till
              äktenskap. Det, herr talman, är något mycket stort och ett steg
              i helt rätt riktning inför framtiden.
            </seg>
            <seg n="2b3668a5">
              Jag vill passa på att tacka riksdagens HBT-grupp, som aktivt
              under flera års tid jobbat över partigränserna med den här frågan
              tidigare ledamot Tasso Stafilidis från Vänsterpartiet, Martin
              Andreasson från Folkpartiet, Yvonne Ruwaida från Miljöpartiet
              som alla under många år i riksdagen jobbat med dessa frågor och
              andra frågor för att ta bort diskrimineringen av HBT-personer.
            </seg>
          </u>
          <note n="527c0d12">
            Med det, herr talman, yrkar jag bifall till utskottets förslag
            och avslag på reservationen från Kristdemokraterna.
          </note>
          <note type="speaker" n="e6c3b1aa">
            Anf. 55 ELISEBEHT MARKSTRÖM (s):
          </note>
          <u who="elisebeht_markstrom_7ce462" xml:id="i-d21664c33ac7d243-0" n="0678495f" next="i-6b71870396aba5a1-0">
            <seg n="dec1c01a">
              Herr talman! Riksdagens ledamöter, alla som lyssnar, alla som
              är på läktaren eller hemma vid tv-apparaterna och alldeles särskilt
              Tasso Stafilidis som sitter här inne, tidigare ledamot av riksdagen!
              Jag skulle vilja börja med att säga något om RFSL, som har nämnts
              här.
            </seg>
            <seg n="f624fe0a">
              RFSL bildades 1950 och är en av världens äldsta organisationer
              av sitt slag. Tre år efter bildandet, alltså 1953, uttalade RFSL
              för första gången sitt krav på att äktenskap också skulle omfatta
              personer som älskar någon av samma kön. 20 år senare, det vill
              säga 1973, skrev riksdagens lagutskott i sitt betänkande: Samlevnad
              mellan två personer av samma kön är en från samhällets synpunkt
              fullt acceptabel samlevnadsform. Frågan om likabehandling oavsett
              kön när det kommer till samlevnadsform har alltså varit aktuell
              väldigt länge.
            </seg>
            <seg n="9d138345">
              I dag, den 1 april 2009, alltså 56 år efter RFSL:s krav och 36
              år efter lagutskottets uttalande, kommer riksdagen att fatta det
              historiska beslut som så många före oss har väntat på. Många av
              dem som har varit med när kraven gång efter annan har uttalats
              finns inte längre bland oss utan har gått ur tiden. De fick själva
              tyvärr inte uppleva den här dagen.
            </seg>
            <seg n="b529a00c">
              Själv har jag som riksdagsledamot kunnat delta i lagstiftning
              under 15 års tid. Jag har företrätt vårt land och vårt parlament
              i FN. Jag har förrättat vigslar under ett antal år. Det har varit
              samkönade sådana och vanliga äktenskapsvigslar. Men jag har själv
              inte kunnat gifta mig med den jag vill.
            </seg>
            <seg n="d9d22b30">
              Efter vederbörlig utredning, rekordlång remissbehandling och
              ett icke-förslag från regeringen är vi, efter rådigt ingripande
              från sex av riksdagens sju partier, framme vid den tidpunkt då
              beslut äntligen ska fattas. Tavlorna här på ömse sidor om mig
              kommer att lysa grönare än grönt i dag. Det kommer att vara några
              små röda prickar på tavlorna och kanhända någon gul, vad vet jag.
              Men det kommer att vara en absolut majoritet av gröna prickar
              i dag på riksdagens tavla.
            </seg>
            <seg n="00079ff2">
              Regeringen lyser dessvärre med sin frånvaro. Att som regering
              välja att inte närvara denna historiska dag kommer också att gå
              till historien. Hur ska det tolkas av omvärlden?
            </seg>
            <seg n="8d3e4cba">
              Under debatten i dag har vi hört talas om hur lagstiftning är
              normgivande. Visst är den det. Det talar vi om väldigt ofta här
              i kammaren. Visst var partnerskapslagen ett steg i rätt riktning
              när den antogs. Den har bidragit till att vi i dag är framme vid
              nästa steg. På samma sätt kommer den könsneutrala äktenskapslagstiftningen
              att bidra till att attityder och värderingar kring samkönade relationer
              kommer att ändras. En samlevnadsform som fullt ut har samhällets
              stöd, som inte på någon punkt skiljer sig, inte kallas något annat,
              inte ingås på något annat sätt och inte har andra juridiska konsekvenser
              kommer att underlätta för alla dem som känner att de vill leva
              med en person av samma kön.
            </seg>
            <seg n="27f0e46b">
              I dag har vi en vinnavinna-situation. Det finns ingen förlorare.
              Det finns bara vinnare på den här reformen, på den här lagstiftningen
              som vi kommer att besluta om här om några timmar.
            </seg>
            <seg n="9bafd741">
              Jag tänker i dag framför allt på alla dem som nu är unga och
              som av rädsla för omgivningens reaktioner tvekar eller avstår
              från att följa sitt hjärtas mening. De ska känna att de har samhällets
              fulla stöd om de tar klivet ut och väljer att gå den väg som de
              innerst inne vill. Kärlek och samhörighet mellan personer som
              själva fritt kan välja kan aldrig vara fel. Däremot kan andras
              fördömanden av kärlek vara väldigt fel.
            </seg>
            <seg n="23fe3e3f">
              Jag tänker också i dag på de barn som lever i, ska vi kalla det,
              regnbågsfamiljer som nu också får känna att deras familj räknas
              på samma sätt som andra barns familjer. Att göra skillnad på regelverk
              kring samlevnad, såsom partnerskapslagstiftningen har gjort spelar
              en negativ roll, särskilt när det gäller hur barn uppfattar sig
              och sin familj i förhållande till andras.
            </seg>
            <seg n="5fd05b4b">
              Herr talman! Jag är stolt i dag över att leva i ett land och
              få vara delaktig när vi nu ska ta det här steget. Vem vet, kanske
              jag och Christine, som jag lever samman med, gifter oss. Inte
              på första maj, för det är en annan högtidsdag för oss socialdemokrater,
              men kanhända därefter. I vart fall finns det inte längre något
              som hindrar oss från att ingå äktenskap om vi skulle vilja det.
              Efter kl. 16 i dag kan vi faktiskt göra det.
            </seg>
            <seg n="83b13f47">
              Jag vill tacka alla dem som före oss har bidragit till att vi
              i dag kan stå här och få vara de som fattar det avgörande beslutet
              i dag. Med det, herr talman, yrkar jag bifall till utskottets
              förslag.
            </seg>
          </u>
          <note n="0e2b96fc">
            I detta anförande instämde Anneli Särnblad (s) och Jan Lindholm
            (mp).
          </note>
          <note n="805b79de" type="speaker">
            Anf. 56 TOMAS TOBÉ (m):
          </note>
          <u who="tomas_tobe_95934f" xml:id="i-b797bc5413841b69-0" n="8596730d">
            <seg n="932b5cce"/>
            <seg n="2349a6a7">
              Herr talman! Det är många blickar och förhoppningar som riktas
              mot riksdagen i dag. Äntligen är det dags för Sverige att få en
              äktenskapslagstiftning som inkluderar i stället för att exkludera
              människor från att leva i äktenskap med varandra.
            </seg>
            <seg n="f3647c26">
              Det är en stor dag. Det skickar en signal om att vi som lagstiftare
              inte vill stå i vägen för kärlek och att vi framför allt väljer
              att värdera ett äktenskap mellan Lisa och Anna eller Markus och
              Tomas som minst lika viktigt som det mellan Sofia och Olof. Det
              är det dagens debatt och beslut handlar om.
            </seg>
            <seg n="eb6c5ad4">
              Herr talman! Låt mig inledningsvis rikta ett stort tack till
              civilutskottet för hanteringen av detta betänkande. Slutligen
              blev det sex av sju riksdagspartier som gemensamt nu ger denna
              lagstiftning den trygghet som krävs för att samfunden ska veta
              att denna lagstiftning ligger fast. Nu får de själva möjlighet
              att hantera denna fråga.
            </seg>
            <seg n="d0cac7f1">
              Jag noterade dock att ett antal socialdemokratiska ledamöter
              inte kunde låta bli att göra lite politik av detta. Alla vet hur
              viktig statsministern tycker att denna lagstiftning är. När det
              gäller regeringens närvaro här kan man konstatera, och det känner
              vi alla till, att frågan är överlämnad till riksdagen. Då är det
              också vi som ska behandla den. Jag står inte här och påstår att
              det faktum att Mona Sahlin inte är närvarande i lokalen betyder
              att hon tycker att den här frågan är oviktig. Jag tycker att det
              lite onödigt med sådana slängar i dessa tider.
            </seg>
            <seg n="764e9085">
              Vidare vill jag säga att jag är otroligt stolt över mitt eget
              parti, Moderaterna. Vi har företagit en resa i denna fråga med
              stundtals långa diskussioner, men vi går i dag fram med en partilinje
              som ställer sig bakom en könsneutral äktenskapslagstiftning. Vårt
              partistämmobeslut i Gävle 2007 blev på många sätt förlösande och
              skrev om det politiska landskapet i frågan. Samtidigt vill jag
              understryka att jag har respekt för att man kan se annorlunda
              på denna fråga. Jag är fullt medveten om att ett antal moderata
              kolleger kommer att rösta annorlunda i dag. Jag håller inte med
              er, men jag vill ändå tacka för ett gott samarbetsklimat genom
              hela denna process.
            </seg>
            <seg n="d2a6001c">
              Herr talman! Med detta sagt vill jag ändå hävda att det stundtals
              har varit intressant att i den allmänna debatten följa motståndet
              mot den nya lagstiftningen. Det har inte varit utbrett, men tonläget
              har ibland varit väldigt högt eller kanske snarare varierande.
              Från början handlade det om att ingen förändring alls skulle ske.
              Dagens ordning var bra. Helt plötsligt blev gamla motståndare
              de absolut främsta försvararna av partnerskapslagstiftningen.
              Det är förvisso någonting positivt. Det må jag säga. Men ganska
              snabbt övergick debatten i stället till att handla om begreppet
              äktenskap och om att reservera detta endast för man och kvinna.
              Inte sällan utgick argumentationen från religiösa förtecken. När
              det sedan blev uppenbart att äktenskapsbegreppet funnits i Sverige
              under lång tid och dessutom innan kristendomen fick en självklar
              roll också i det svenska samhället tappade den argumentationen
              också i styrka.
            </seg>
            <seg n="dcb2171d">
              Herr talman! Vid detta tillfälle händer det mest överraskande.
              I sin iver att slå igen porten för samkönade pars möjlighet att
              ingå äktenskap visar det sig att man hellre är beredd att helt
              ta bort vigselrätten från samfunden. Visserligen kan en tydligare
              uppdelning mellan staten och samfunden vara en tanke som kan vara
              tilltalande, men att ta bort vigselrätten från samfunden, vilket
              i dag saknar stöd hos svenska folket, är inte aktuellt.
            </seg>
            <seg n="4b83ef48">
              Min bedömning det finns även undersökningar som ger stöd för
              den tesen är att de allra flesta är nöjda med dagens ordning men
              anser att den frihet som de åtnjuter också kan utökas till samkönade
              par. De inser att det egna äktenskapet inte blir mindre värt bara
              på grund av att fler ges möjligheten att gifta sig. Det gör ändå
              att man inte kan låta bli att ställa frågan till dem som i dag
              i kammaren argumenterar mot förslaget: Vad är egentligen det bakomliggande
              motivet till detta engagemang?
            </seg>
            <seg n="ff690087">
              Det har i debatten ibland också torgförts att det är fel att
              staten tvingar på samfunden att viga homosexuella par. Men då
              missar man ju att så ingalunda heller sker. Det kommer som bekant
              att vara upp till varje samfund att avgöra detta, men lagstiftaren
              kommer inte längre att som i dag stå i vägen för detta. Det är
              här jag tycker att vi har hittat en balans och en respekt för
              att man kan välja att se olika på denna fråga. Det var denna balans
              som jag hoppades att bland annat Kristdemokraterna skulle kunna
              acceptera.
            </seg>
            <seg n="decd0a3a">
              Herr talman! Jag är medlem i Svenska kyrkan och kan glädjande
              konstatera att en undersökning visar att nära sju av tio präster
              vill viga homosexuella. Det är fullt möjligt att denna undersökning
              inte visar hela bilden, men det ger en indikation om att Svenska
              kyrkan snart kan vara mogen att slå upp sina portar. När det gäller
              de präster som inte vill viga homosexuella par kan jag konstatera
              att det finns tillräckligt med kolleger som är beredda att göra
              det i deras ställe. Jag vågar nog också påstå att de samkönade
              par som gifter sig också önskar en präst som vill viga dem. Med
              andra ord borde man kunna hitta en bra ordning för att hantera
              detta.
            </seg>
            <seg n="3d2541f1">
              Kommer då ändå inte detta att skapa problem i det mångkulturella
              Sverige? Det antyddes bland annat i Yvonne Anderssons inledningsanförande.
              Inget kan ju vara mer fel! Återigen är det först och främst upp
              till de enskilda samfunden att själva avgöra detta. Där kan jag
              konstatera att dörren troligtvis tyvärr kommer att fortsätta att
              vara stängd hos såväl moskéer som katolska kyrkor.
            </seg>
            <seg n="7dfdc99c">
              Men jag vill också påminna om att det faktiskt är många som just
              av religiösa skäl söker sig till Sverige. Man uppskattar vår religionsfrihet
              och att den svenska rättsstaten skänker dem ett skydd som de ibland
              har saknat i sitt hemland. För dem som av religiösa skäl vägrar
              att acceptera svensk lag ska vi fortsätta att vara tydliga med
              att vi inte är beredda att låta dem styra vår utveckling. Sverige
              ska fortsätta att värna friheten och utöka den.
            </seg>
            <seg n="15d5c010">
              Herr talman! Till alla HBT-familjer, både föräldrar och barn,
              som följer denna debatt vill jag säga att i dag är dagen då Sverige
              slutar att värdera en sorts kärlek eller en familj som bättre
              eller sämre än någon annan. Till alla samkönade par som länge
              väntat på att få gifta sig som maka och maka eller make och make
              vill jag säga att snart är det dags! Börja planeringen av många
              härliga bröllop, men kom ihåg att det är många inom samfunden
              som nu behöver ert stöd för att de ska våga driva den utveckling
              som vi önskar.
            </seg>
            <seg n="42b633f1">
              Tack till alla riksdagskolleger som i dag ger mig utökad personlig
              frihet att kunna göra det som ni redan kan. Det betyder faktiskt
              en hel del.
            </seg>
            <seg n="07ebcd84">
              Herr talman! Det bör vara allas vår uppgift som folkvalda, som
              vanliga medborgare och som vigda präster och pastorer att stödja
              människors vilja till livslånga och trofasta förhållanden. Det
              tror jag att vi kan vara överens om.
            </seg>
            <seg n="76a67a06">
              Jag vill lyfta fram dagens två perspektiv. För det första handlar
              det om att homosexuella i dag får samma möjlighet att få sin kärlek
              bekräftad inom äktenskapets ram, och för det andra menar jag att
              den juridiska registreringen av äktenskap inte bör skötas av präster
              i trossamfund. Men det är en annan fråga. Jag vill förtydliga
              detta.
            </seg>
            <seg n="95b94f9a">
              Själv torde jag vara den enda folkvalda ledamoten i denna kammare
              som har rätt att viga med full civilrättslig verkan, och den rätten
              fick jag när jag prästvigdes för 15 år sedan.
            </seg>
            <seg n="7b85d3b7">
              Härförleden vigde jag ett par i Uppsala och var före vigseln
              hemma hos dem för vigselsamtal. Jag kände mig glad och rörd över
              att få vara deras vigselpräst, för de ville så mycket med sitt
              äktenskap. De talade väl om vägen fram till detta äktenskap, och
              de talade fint om vad kärlek och äktenskap betydde för dem.
            </seg>
            <seg n="1d9c42d0">
              Vigseln blev också en gudstjänst på riktigt. Kalaset och ståhejet
              fick god plats vid festen efteråt. Det var allvar och glädje sida
              vid sida, precis som det ska vara i livet. När jag gick därifrån
              efter festen mindes jag med glädje det äldre par, två män, som
              jag i januari 1995 alltså helt kort efter att partnerskapslagen
              blivit verklighet välsignade i en kyrka utanför Uppsala. Jag är
              stolt och lycklig över det. Det här var två gamla män som hade
              levt tillsammans under många år. Nu är de båda döda, men de dog
              som ett par. De hade fått registrera sitt partnerskap. De hade
              fått del av välsignelsen som var viktig för dem. Jag känner mig
              än i denna dag oerhört hedrad över att jag var en av de första
              prästerna i Svenska kyrkan att be för ett ingånget partnerskap.
            </seg>
            <seg n="3c35c643">
              Den första frågan som handlar om ett könsneutralt äktenskap löser
              vi här i kammaren i dag, för det finns ett färdigt lagförslag
              som jag kommer att rösta ja till. I dag blir äktenskapet mellan
              samkönade par likställt med äktenskap för tvåkönade par, och det
              är jag glad över. Jag tycker att vi alla ska vara stolta och glada
              över det.
            </seg>
            <seg n="671a3363">
              När det gäller den andra reformen att befria trossamfunden från
              myndighetsutövning finns det tyvärr, herr talman, i dag inget
              beredningsunderlag, inga lagförslag och inga förarbeten. Det beklagar
              jag, för detta med civilt äktenskap hade löst många problem. Men
              jag kommer att fortsätta att arbeta för denna mycket viktiga reform.
            </seg>
            <seg n="f6050e84">
              Jag uppfattar det som vigd präst i Svenska kyrkan sedan 15 år
              tillbaka som en stötesten att detta är resten som lever kvar av
              den svenska statskyrkan som vi minns den. Det är väldigt tråkigt.
              Men eftersom det inte finns färdiga förslag, förarbeten och beredningsunderlag
              kan vi inte i dag komma längre än så här, och det är gott nog.
              Avsaknaden av ett sådant förslag får ändå inte försena den lagändring
              som vi i dag ska rösta om, nämligen att göra äktenskapsbegreppet
              könsneutralt. Det är enligt min mening inte en enda dag för tidigt.
            </seg>
            <seg n="436230b3">
              Att Svenska kyrkan och andra trossamfund har vigselrätt med full
              civilrättslig verkan handlar och det måste förtydligas i denna
              kammare har jag hört efter att ha följt dagens debatt noga absolut
              inte om teologi. Det handlar om historia.
            </seg>
            <seg n="3371a984">
              Jag känner mig lite uppgiven när jag hör att man upprepar att
              kyrklig vigsel mellan man och kvinna är hundratals år gammal,
              och till och med, har jag hört, tusen år gammal. Kom ihåg att
              det inte var förrän 1734 som kyrklig vigsel blev obligatorisk.
              Äldre än så är det faktiskt inte. Innan dess gick det uppenbarligen
              bra ändå. Då hade vi ett religiöst enhetssamhälle i Sverige. I
              dag är vårt land multireligiöst och mångkulturellt, vilket ställer
              helt andra krav och bör leda till helt andra diskussioner.
            </seg>
            <seg n="8915d3cb">
              År 1915 infördes borgerlig vigsel som ett alternativ till den
              kyrkliga, och den statliga delegeringen av vigselrätt kan vi konstatera
              är en historisk sedvana och inget uttryck för teologi. Det är
              viktigt att lyfta fram det i denna kammare, där så många andra
              uttryck florerar. Detta är den historiska verkligheten.
            </seg>
            <seg n="9bccdfb0">
              Inom varje kyrka och samfund pågår just nu diskussionen om en
              könsneutral äktenskapslagstiftning och hur man ska hantera följderna
              av den lag vi stiftar i dag. Inom snart sagt varje kyrka finns
              också djupa motsättningar kring hur man ser på en sådan lag. Vi
              har följt debatten i medierna. Denna motsättning blir tydlig även
              här i kammaren i dag.
            </seg>
            <seg n="7df6b248">
              Jag vet att det är många jag skulle säga att jag tror att det
              är en majoritet av Svenska kyrkans präster som skulle förorda
              en civil registrering. Jag är en av dem. Redan som mycket ung
              student stod jag upp och verkligen tog ställning för det och menade
              att vi från Svenska kyrkan skulle avsäga oss vigselrätten för
              att markera att staten är stat och kyrkan är kyrka och trossamfund.
              Så har inte skett, men det här är så långt som vi kommer i dag.
            </seg>
            <seg n="b721895b">
              Herr talman! Låt mig ändå säga att civil registrering skulle
              lösa upp motsättningar. I flera andra europeiska länder är det
              obligatoriskt med en sådan registrering. Man går till borgmästaren
              eller motsvarande för en ceremonilös akt där man egentligen bara
              skriver under papperen. Sedan går man till kyrkan för det rituella
              momentet, en gudstjänst där man ber över ingångna äktenskap, tar
              emot välsignelsen från Gud och firar med släkt och vänner.
            </seg>
            <seg n="f16e888e">
              Jag har själv motionerat om att införa civiläktenskap i Sverige,
              och det har jag gjort ända sedan 2002, då jag invaldes här i riksdagen.
              I behandlingen av min motion konstaterar jag att civilutskottet
              skriver att man instämmer i regeringens bedömning att inte nu
              lägga fram något förslag om formerna för ingående av äktenskap.
              Nej, det finns ju som sagt inget beredningsunderlag, förarbeten
              eller lagförslag.
            </seg>
            <seg n="7710329e">
              Men låt mig understryka en sak till. Äktenskapet är viktigt,
              både individuellt och juridiskt. Mitt förslag om att befria trossamfunden
              från myndighetsutövning handlar om att vi har religionsfrihet
              i det här landet och att kyrkans vigslar borde vara just troshandlingar.
              Men mitt förslag handlar inte om att stryka ordet äktenskap som
              juridiskt begrepp utan om att tydliggöra att den juridiska delen
              bör hanteras av myndigheter, inte av vigda präster i kyrkor och
              samfund.
            </seg>
            <seg n="57dcefc3">
              I ett avseende går utskottet min motion till mötes, som jag förstår
              det, nämligen att man föreslår ett avskaffande av den automatiska
              vigselrätten för den som vigs till präst i Svenska kyrkan. Det
              är ett litet steg, men det är ett välkommet steg. Det behöver
              dock följas av fler. Den automatiska vigselrätten är nämligen
              en återstående kvarleva av statskyrkans fornstora dagar.
            </seg>
            <seg n="c1cd6abe">
              I eftermiddag kommer jag att rösta ja till en könsneutral äktenskapsbalk
              som är lika för alla. I morgon fortsätter mitt arbete för nästa
              reform, att den juridiska hanteringen enligt denna könsneutrala
              äktenskapsbalk ska ske hos myndigheter och inte hos trossamfunden.
              Frågan om införande av obligatorisk civil registrering kommer
              tillbaka, enligt min mening ju förr dess bättre.
            </seg>
            <seg n="200a3dc9">
              Vad vinner man? Jo, man slipper värderingar av de olika slag
              av familjebildningar som finns och som alltid har funnits. Det
              blir neutralt när alla registreras på samma sätt. Heterosexuella
              och homosexuella par kan stå sida vid sida hos borgmästaren eller
              lagmannen, och sedan är man välkommen till sin kyrka för religiös
              rit. Då ställs det samma krav på alla som vill ingå äktenskap,
              nämligen att man går till tingsrätten eller motsvarande instans
              för att underteckna ett slags kontrakt om att man är beredda att
              leva tillsammans.
            </seg>
            <seg n="a6f42b2d">
              Nu hörs det röster som motsätter sig att homosexuella får samma
              rätt att vigas som heterosexuella. Man upprepar att äktenskapet
              är någonting reserverat för man och kvinna och argumenterar för
              denna sin ståndpunkt genom att säga att det har varit så i hundratals,
              ja till och med tusen år. Jag hoppas, herr talman, att jag har
              visat med detta att så inte är fallet genom den historiska exposén.
              Teologiskt kan man inte hävda detta, som jag har sagt bara historiskt.
            </seg>
            <seg n="423d38c1">
              Tillåt mig att ställa en retorisk fråga. Behöver världen mer
              kärlek eller mindre kärlek? Om svaret är att världen behöver mer
              kärlek säger jag bara: Låt människor gifta sig med vem de vill!
              Vem kan sätta sig över andra människors kärlek till varandra?
            </seg>
            <seg n="496e6904">
              Jag vill sluta mitt anförande med att citera den text som jag
              många gånger har läst när jag har vigt människor, kärlekens höga
              visa:
            </seg>
          </u>
          <note n="8487d7b2">
            Jag yrkar bifall till förslaget i betänkandet i enlighet med
            utskottsmajoriteten.
          </note>
          <note n="ac53597e">
            I detta anförande instämde Olof Lavesson (m).
          </note>
          <note n="9b79f9f6">
            Anf. 57 CECILIA WIKSTRÖM i Uppsala (fp):
          </note>
          <note type="speaker" n="e9886303">
            Anf. 58 MIKAEL OSCARSSON (kd):
          </note>
          <u who="mikael_oscarsson_e35f02" xml:id="i-fc6a62132fa156a9-0" n="694e1977">
            <seg n="6f38dce9">
              Herr talman! Ledamöter! Ni på läktaren! Ni som följer debatten
              på tv! Först vill jag tacka Cecilia Wikström för hennes brandtal
              för en civilrättslig lösning och rekommendera henne och alla ledamöter
              i riksdagen som tycker så att inte nu bara säga att man ska vänta
              på det här som ett nästa steg utan också i dag rösta för den enda
              hållbara lösningen, nämligen en civilrättslig lösning.
            </seg>
            <seg n="9f99a412">
              I dag avgörs frågan om Sverige ska införa en ny könsneutral äktenskapslag.
              Jag och mitt parti, Kristdemokraterna, kommer tillsammans med
              ett antal ledamöter från andra partier att rösta nej till detta
              förslag.
            </seg>
            <seg n="9776f4e6">
              Lagarna om samlevnad är så grundläggande för samhället att det
              är viktigt att de har bredast möjliga acceptans. Nu får vi i stället
              en lag som splittrar samhället och utesluter. Människors djupt
              rotade övertygelse om äktenskapet ringaktas och lämnas utanför.
              Detta hade inte behövt ske, utan genom vårt förslag om en civilrättslig
              samlevnadsbalk kunde både de som vill bevara äktenskapet och de
              som vill ha en könsneutral ordning ha fått sina krav tillgodosedda.
            </seg>
            <seg n="627c34e0">
              Extra bekymmersamt är det att beslutet om könsneutrala äktenskap
              vilar på en så vag grund och att förespråkarna inte tycks vilja
              ta intryck av fakta. Det känns märkligt när argument som redan
              utredaren Hans Regner tillbakavisade återfinns i majoritetens
              texter som om de vore giltiga. Så påstås exempelvis att principen
              om alla människors lika värde skulle leda till att två män eller
              två kvinnor måste kunna ingå äktenskap. Utredaren visade tvärtom
              att det inte är en mänsklig rättighet för samkönade par att ingå
              just äktenskap.
            </seg>
            <seg n="6f7cecf1">
              Vidare påstås nuvarande lagstiftning vara diskriminerande. Utredaren
              visade tvärtom att den nuvarande lösningen med äktenskap för man-kvinna-relationer
              och partnerskap för samkönade relationer inte är diskriminerande.
              Det är någonting som utredaren Hans Regner har slagit fast.
            </seg>
            <seg n="0c7dc3b6">
              Herr talman! Varför är det då så viktigt för oss att bevara äktenskapet
              som en relation mellan en man och en kvinna? Så långt tillbaka
              i dem mänskliga historien som det finns bevarade dokument har
              äktenskapet varit ett erkännande av att samhället är beroende
              av att man och kvinna lever i en enhet för att tillsammans ta
              emot och vårda sig om sin avkomma. Äktenskapet är i grunden ett
              erkännande av den mänskliga naturen och de villkor vi har att
              leva efter.
            </seg>
            <seg n="c2fc7eab">
              Faktum är att vi i alla fysiska hänseenden är självtillräckliga
              så att vi var och en till exempel har de organ vi behöver för
              att syresätta blodet och ta upp näring. Men det finns ett stort
              undantag där en funktion är delad i två kroppar, nämligen fortplantningen.
              Det finns bara ett sätt ett barn kan bli till på: genom att arvsanlagen
              från en man och en kvinna smälter samman. Gentemot den mannen
              och den kvinnan har barnet sedan rättigheter som bland annat uttrycks
              i FN:s barnkonvention: Barnet ska så långt det är möjligt ha rätt
              att få vetskap om sina föräldrar och bli omvårdat av dem. Det
              är denna förunderliga sanning som äktenskapet i alla tider utgjort
              ett socialt och juridiskt erkännande av.
            </seg>
            <seg n="c4a32b10">
              Herr talman! I alla kulturer har äktenskapet tjänat som norm
              och ideal för att knyta barnet till dess mamma och pappa. Det
              är en stor del av vad äktenskapet har handlat om så långt tillbaka
              i den mänskliga erfarenheten som det finns historiska dokument.
              Just denna norm i fråga om äktenskapet är utredaren Hans Regner
              mycket tydligt med att vilja förändra. Detta förslag har också
              utskottsmajoriteten nu gjort till sitt. Äktenskapet ska inte alls
              syfta till att normativt i samhället tillvarata barns likaberättigande
              till sina naturliga föräldrar. Nej, det kallar man föraktfullt
              för den heterosexuella normen mamma, pappa, barn och den ska motarbetas.
            </seg>
            <seg n="9b4dc67b">
              Att det i vårt land tvärtom finns behov av att stärka exempelvis
              det första äktenskapet som en man och en kvinna ingår borde vara
              uppenbart för den som vet att Sverige är det land där den näst
              lägsta andelen barn får växa upp med både sin mamma och sin pappa.
              Bara USA har det sämre ställt på det välfärdsområdet.
            </seg>
            <seg n="bcc54fd7">
              Herr talman! Det är nästan med ett religiöst svärmeri restalliansen
              då menar jag Moderaterna, Centern och Folkpartiet och oppositionen
              blandar ihop korten och lyckas inte hålla lagstiftningsprocessen
              fri från sina värderingar, trosuppfattningar och känslor. Vi kristdemokrater
              har tvärtom tydligt deklarerat att vi genom vårt förslag vill
              göra åtskillnad mellan stat och religion.
            </seg>
            <seg n="75cd7f6f">
              Inför partnerskapsomröstningen 1994 sade Socialdemokraternas
              representant Maj-Lis Lööw att detta inte är första steget, utan
              det är steget. Alla vi som sitter i kammaren vet nu att det inte
              var sant. Min fråga till dem som förordar könsneutrala äktenskap
              är: Vilken agenda har ni för nästa steg?
            </seg>
            <seg n="175775f5">
              Vi vet att Miljöpartiets partistyrelse från sin kongress har
              i uppdrag att ta fram förslag på en antalsneutral äktenskapslagstiftning.
              Jag vill fråga Miljöpartiet i kammaren: När beräknar ni att förslaget
              ska presenteras? När kommer ni att börja driva kravet på månggifte?
            </seg>
            <seg n="d94a8609">
              Vi vet att Vänsterpartiets partiledare Lars Ohly har sagt att
              trossamfundens präster inte ska kunna neka att viga homosexuella
              par. Min fråga till Vänsterpartiet är: När kommer ni att börja
              driva detta krav på inskränkt religionsfrihet, och tror ni att
              ni kommer att få med er den övriga oppositionen på detta förslag?
            </seg>
            <seg n="cdb215e9">
              Slutligen vill jag vända mig till Socialdemokraterna. Ni sade
              1994 att partnerskapet var sista steget. Adoption, insemination,
              äktenskap inget av detta skulle följa. Vad har ni för planer i
              nästa steg?
            </seg>
            <seg n="46e80952">
              Herr talman! Jag måste säga att jag är mycket besviken på det
              sätt som statsminister Fredrik Reinfeldt, Maud Olofsson och Jan
              Björklund har hanterat den här frågan. Maud Olofsson har ju definierat
              hur formen för allianssamarbetet ska fungera: Alla partier ska
              bidra, och alla partier ska vinna. Det var utgångspunkten för
              oss när vi nyligen kom överens om energiuppgörelsen, och det var
              så vi gjorde när vi kom överens om hur regeringen skulle hantera
              regionfrågan under resten av mandatperioden. Men i denna för oss
              kristdemokrater, och för stora delar av svenska folket, mycket
              viktiga fråga har den fastställda normen för allianssamarbetet
              inte gällt. Det beklagar jag.
            </seg>
            <seg n="15b300cc">
              Dagens Nyheters ledarsida, liksom ledarsidorna i de flesta av
              vårt lands stora dagstidningar, stöder en civilrättslig giftermålsbalk.
              Också de flesta av Svenska kyrkans biskopar, tillsammans med i
              princip samtliga samfundsledare, stöder en civilrättslig lösning
              som Kristdemokraterna föreslagit. Som det sagts tidigare i kammaren
              är det en lösning som finns i flera länder, bland annat i Frankrike
              och Italien. Hur kan det komma sig att Moderaterna, Folkpartiet
              och Centern inte alls velat lyssna på det?
            </seg>
            <seg n="bafa2d44">
              Allra sist: Jag är inte modfälld. Jag tror att verkligheten kommer
              att hinna ifatt Sverige och att vi inom några årtionden kommer
              att få se äktenskapet återinföras som ett erkännande av den unika
              relation en man och en kvinna utgör. Det beslut riksdagens majoritet
              ämnar fatta i dag den 1 april 2009 tror vi bara kommer att vara
              en liten parentes i den stora berättelsen om oss människor.
            </seg>
          </u>
          <note type="speaker" n="3c1eb65a">
            Anf. 59 ANNA KINBERG BATRA (m):
          </note>
          <u who="anna_kinberg_batra_7631d7" xml:id="i-6fcf4dd93ab2235c-0" n="e362927b">
            <seg n="445f15a1">
              Herr talman! Det har varit många, delvis rörande, personliga
              vittnesmål i debatten i dag, och jag tänkte också börja med ett.
            </seg>
            <seg n="a29ff61d">
              Jag gifte mig i Svenska kyrkan med en man efter att vi hade varit
              förlovade så där lagom länge. Jag blev alldeles rörd när Cecilia
              Wikström läste ur Kärlekens lov och kände mig förflyttad ungefär
              sju år tillbaka i tiden. Jag minns att det regnade och var ganska
              kallt, ett typiskt svenskt junibröllop kan man säga. Vi fick så
              småningom barn. I dag delar vi lagom rättvist på ansvaret för
              både dagishämtning och disk. Det kan man tycka är traditionellt,
              borgerligt, tråkigt, äckligt eller alldeles underbart. Och det
              får man göra, precis som man vill. Att ha åsikter om hur och med
              vem man bildar familj ska inte åligga oss politiker. Valet av
              livspartner måste vara en fråga för individen.
            </seg>
            <seg n="b9769404">
              Frågan handlar inte om vad som är fint, rätt eller passar sig
              enligt vissa värderingar eller traditioner, utan den måste handla
              om trygghet och rättvisa, som så många tagit upp i dag. Det måste
              handla om den trygghet som familjen innebär för dem som vill leva
              i en familj. För mig är det självklart att politiken måste hjälpa
              till med lagar och regler men inte lägga värderingar i enskilda
              livsval. Alla människor ska vara lika inför lagen. Det genomsyrar
              de flesta debatter och beslut i kammaren. Det som egentligen vore
              konstigt skulle vara att inte tillämpa de principerna även på
              familjepolitiken. Därför är jag glad och stolt över att vi står
              här i dag, över att majoriteten i civilutskottet varit så stor.
              Det hoppas jag förstås att den också blir vid voteringen i eftermiddag.
            </seg>
            <seg n="062ea069">
              Två frågor brukar sysselsätta dem som fortfarande tvekar, varav
              det finns några även inom mitt parti. Den ena frågan gäller barnen
              och den andra kyrkan. Frågan om barnen brukar handla om det som
              Mikael Oscarsson var inne på, att äktenskapet skulle vara en förutsättning
              för reproduktionen, eller att reproduktionen skulle vara en förutsättning
              för äktenskapet. Men då utesluter man, oavsett varför, tusentals
              familjer enbart i Sverige. Många heterosexuella människor gifter
              sig utan att kunna eller vilja skaffa barn. Många barn föds utan
              att föräldrarna är gifta, däribland de som föds inom ramen för
              samkönade relationer, med eller utan ring på fingret. Det kan
              man tycka vad man vill om, och det har vi hört att många också
              gör. Det kan man ha privata åsikter om, men vår uppgift som lagstiftare
              måste vara att få lagen och tryggheten att omfatta så många familjer
              som möjligt, oavsett hur de ser ut eller hur de kommit till.
            </seg>
            <seg n="0e9055ad">
              Frågan om kyrkan och andra samfund är väldigt viktig, till exempel
              för dem som är aktiva i kyrkorna. Vissa samfund och präster ser
              fram emot att börja viga homosexuella. Andra har rakt motsatt
              uppfattning. Om man tror på en fri kyrka och religionsfrihet är
              det naturligt att också låta samfunden och prästerna själva välja.
              Personligen har jag hela tiden drivit den linjen, och jag är mycket
              nöjd med att lagstiftningsförslaget landar just där, det vill
              säga att det är neutralt i förhållande både till olika människor
              och, för den delen, till olika gudar.
            </seg>
            <seg n="efac0102">
              Det har som sagt varit en lång resa, och jag ska inte förlänga
              debatten alltför mycket. Jag vill dock säga att jag är glad över
              att den varit så respektfull, med enstaka undantag, både inom
              vårt parti vi har slitit med frågan väldigt länge och naturligtvis
              inom alliansen och riksdagen som helhet. Det påstås ibland att
              det här skulle vara kontroversiellt eller något som politiskt
              korrekta politiker, de homosexuella själva eller gayvänliga stockholmare
              är särskilt intresserade av. En Sifoundersökning som gjordes i
              början av detta år visar emellertid att det handlar om frågor
              som i dag har brett stöd hos svenska folket. I den undersökningen
              sade drygt sju av tio att de stödde en äktenskapslagstiftning
              som inkluderar alla, även de av samma sort.
            </seg>
            <seg n="145a0405">
              Det har hänt väldigt mycket med debattklimatet sedan vi började
              driva den här frågan, många av oss, och sedan debatten om till
              exempel partnerskap. Då var det mycket ilska, mycket motstånd
              och mycket tal om vad som var naturligt och inte, äckligt och
              inte och så vidare. Jag är väldigt glad över att vi har kommit
              bort från det och i dag kan ta så bred ställning för rättvisa
              och trygga familjer.
            </seg>
            <seg n="8a7ef24d">
              Jag hade allra helst, liksom många samkönade par förstås, velat
              höra de nämnda kyrkklockorna slå redan i sommar. Men det blir
              inte så än. Många präster vill som sagt börja redan i dag men
              får nöja sig med att välsigna. Andra skulle nästan hellre dö än
              göra det här.
            </seg>
            <seg n="bf921428">
              Då är vi tillbaka i det här med frihet och religionsfrihet. Själv
              skulle jag aldrig vilja vara med i en förening som inte respekterar
              allas lika värde oavsett livsval. Därför är jag heller inte det.
              Det måste naturligtvis vara mitt fria val. Däremot är jag medlem
              i Svenska kyrkan. I den egenskapen ser jag fram emot att kyrkan,
              Svenska kyrkan i alla fall, så snart som möjligt finner former
              för att möjliggöra bröllop för så många par som möjligt, för alla
              par som vill och som har anknytning till kyrkan. Detta tänker
              jag fortsätta att följa under hösten, när vi har haft kyrkoval
              och så vidare.
            </seg>
            <seg n="5612e144">
              Fru talman! Om bara några veckor får alla gifta sig med den de
              älskar, oavsett vem det är. Då river vi ett av de allra sista
              hindren för en trygg och rättvis familjelagstiftning som inte
              gör skillnad på folk och folk. Jag kommer att vara väldigt stolt
              när jag trycker på ja-knappen i eftermiddag.
            </seg>
            <seg n="2612b8d4">
              (Applåder)
            </seg>
          </u>
          <note n="9af729b4">
            I detta anförande instämde Olof Lavesson och Tomas Tobé (båda
            m).
          </note>
          <note type="speaker" n="580f6880">
            Anf. 60 HELENA BARGHOLTZ (fp):
          </note>
          <u who="helena_bargholtz_d2d19e" xml:id="i-8fb57cd897e87f66-0" n="f773b5ea">
            <seg n="8920f463">
              Fru talman! När jag för flera år sedan fick bevittna en partnerskapsceremoni
              var det först en omtumlande känsla. Men den känslan förbyttes
              snart i glädje när jag såg den glädje som de båda männen kände
              när de fick visa sin kärlek, när de fick visa att de hörde ihop
              i ett äktenskap. Det handlar naturligtvis i realiteten om ett
              äktenskap också för dem. Deras känslor, deras omsorg för varandra
              är inte annorlunda bara för att det handlar om två personer av
              samma kön.
            </seg>
            <seg n="c0928388">
              Partnerskapen, som kom för rätt många år sedan, var ett stort
              steg på sin tid. Men det är juridiskt sett en återvändsgränd,
              eftersom den bibehåller den grundläggande uppdelningen mellan
              lagar för heterosexuella och lagar för homosexuella. Därför bör
              äktenskapsbalken breddas till att omfatta alla par, både homosexuella
              och heterosexuella. Trossamfunden ska liksom i dag ha valfrihet
              att avgöra vilka vigslar de vill förrätta.
            </seg>
            <seg n="2094c98e">
              I juridisk mening innebär äktenskapet ett lagpaket om till exempel
              arv, försörjningsplikt, namnskick, skatt och socialförsäkringar,
              det vill säga många av de frågor som dyker upp i ett parförhållande.
              Att neka samkönade par möjligheten till detta lagpaket skulle
              bara kunna försvaras om homosexuella och heterosexuella förhållanden
              såg helt olika ut. Men så är det inte. Kärleken är likadan oavsett
              könet på den person den riktar sig till. Den känslomässiga och
              ekonomiska sammanflätning som finns i en parrelation är likadan
              oavsett om partnerna råkar vara homo-, bi- eller heterosexuella.
            </seg>
            <seg n="c751c87f">
              Man kan då invända att 1995 års partnerskapslag ger samkönade
              par tillgång till så gott som alla av äktenskapets effekter. Men
              det argumentet är inte hållbart. Partnerskapslagen är och förblir
              en särlagstiftning, och särlagstiftningar utan objektiva skäl
              kan inte försvaras, lika lite som det vore rimligt att ha en äktenskapslag
              för gotlänningar och en för fastlandsbor, även om lagarna var
              lika till innehållet.
            </seg>
            <seg n="c014c82d">
              Den enda objektiva skillnaden mellan samkönade och olikkönade
              par är att två personer av samma kön aldrig kan skaffa barn tillsammans
              på ett biologiskt vis. Men i debatten är det bara gentemot homosexuella
              som denna begränsning används som förevändning för att förbjuda
              äktenskap, aldrig gentemot ett heterosexuellt par som av olika
              skäl inte kan eller inte vill skaffa barn. Dessutom är det så
              att många homo- och bisexuella har barn.
            </seg>
            <seg n="527754b2">
              Ytterst handlar därför dagens förbud mot samkönade äktenskap
              inte om juridik eller föräldrafrågor, utan om samhällets syn på
              kärlek mellan personer av samma kön. Den som påstår att lagen
              inte har färgats av äldre tiders syn på homosexuell samlevnad
              tar på sig en omöjlig uppgift. Men äktenskapsbegreppet har förändrats
              över tiden.
            </seg>
            <seg n="e4972e9e">
              Det nuvarande systemet innebär att trossamfunden har vigselrätt,
              men inte vigseltvång. Det här systemet har fungerat väl, och jag
              tycker att det ska bibehållas. Så länge staten beviljar vigselrätt
              åt ett visst trossamfund bör därför samfundets företrädare kunna
              utöva den här rätten utifrån sin religiösa äktenskapssyn. Folkpartiet
              är bestämt emot varje slags lagstiftning som skulle innebära att
              fristående organisationer som till exempel trossamfund kunde åläggas
              ett tvång att viga enskilda par. Däremot ska det enskilda paret
              alltid kunna gifta sig inför en civil myndighet.
            </seg>
            <seg n="0af340cb">
              För att skapa likhet inför lagen är det alltså angeläget att
              alla par, oavsett personernas kön, tillåts ingå äktenskap. Dagens
              system med en äktenskapslag för heterosexuella par och en partnerskapslag
              för samkönade par skapar olikheter på en rad områden. Det skapar
              också problem, och större delen av de här problemen skulle kunna
              undanröjas när äktenskapsbalken blir gemensam för alla par.
            </seg>
            <seg n="89cf1690">
              Med en sådan lösning försvinner också behovet av en särskild
              lag om registrerat partnerskap. I samband med införandet av en
              gemensam äktenskapsbalk bör man därför avskaffa partnerskapslagen,
              och det är också det utskottet föreslår.
            </seg>
            <seg n="d86e09b8">
              Fru talman! Jag tillhör dem som helst skulle se ett obligatoriskt
              civiläktenskap för alla oavsett kön. Men det handlar om äktenskap,
              inte om en civil registrering av samlevnad. Det är inte kyrkor
              och samfund som ska ges monopol på att definiera det viktiga begreppet
              äktenskap och bestämma vem som har rätt att ingå äktenskap. Min
              man och jag, som har gift oss borgerligt, har vi inte ett äktenskap?
              Och om vi inte har ett äktenskap, vad har vi då? Jag hävdar ändå
              att vi har ett äktenskap, utan att vi för den skull har fått det
              sanktionerat av kyrkan.
            </seg>
            <seg n="5de835ab">
              Fru talman! Jag tror att vi i framtiden kommer att få ett obligatoriskt
              civiläktenskap i likhet med vad som gäller i många andra länder.
              I avvaktan på det yrkar jag bifall till utskottets förslag.
            </seg>
          </u>
          <note type="speaker" n="02f40421">
            Anf. 61 EVA JOHNSSON (kd):
          </note>
          <u who="eva_johnsson_ec5ffa" xml:id="i-650e8aeb568ab129-0" n="c7a08591">
            <seg n="1b996ab3">
              Fru talman! I dag har vi att ta ställning till frågan om könsneutrala
              äktenskap och civilutskottets betänkande Könsneutrala äktenskap
              och vigselfrågor .
            </seg>
            <seg n="ad8db6f4">
              Jag vill gärna börja med att instämma i samtliga tidigare anföranden
              från mina partikolleger här i talarstolen under dagens debatt.
              De har alla på ett utomordentligt tydligt och bra sätt förklarat
              Kristdemokraternas inställning i den här frågan.
            </seg>
            <seg n="a591befb">
              Jag skulle naturligtvis ytterligare kunna utveckla och fördjupa
              mig i en rad detaljer som de redan har berört.
            </seg>
            <seg n="2d727248">
              Man skulle till exempel kunna tänka sig att hänvisa till tidigare
              löften från flera partiföreträdare, som i samband med beslutet
              om partnerskapslagstiftningen tidigare underströk att detta var
              det sista steget, eftersom likvärdighet inför lagen nu hade uppnåtts.
            </seg>
            <seg n="83f0caed">
              Jag skulle också kunna fördjupa mig i den oacceptabla och unika
              hantering som utskottet har valt att behandla den här frågan genom.
            </seg>
            <seg n="11a01526">
              Jag skulle kunna påpeka hur flera av riksdagens partier har visat
              en bedövande brist på lyhördhet gentemot sina medlemmar, stora
              delar av Sveriges befolkning och våra kyrkor, samfund och religiösa
              företrädare.
            </seg>
            <seg n="243cdf45">
              Jag skulle kunna hänvisa till den nuvarande lagstiftningen som
              säkerställer att de juridiska rättigheterna är likställda mellan
              människor oberoende av om man lever i ett partnerskap eller i
              ett äktenskap.
            </seg>
            <seg n="d118cd49">
              Jag skulle kunna hänvisa till en rad felaktiga citat och olyckliga
              uttalanden från högt uppsatta partiföreträdare för flera av riksdagens
              partier som visar en avgrund av okunnighet om vad vi egentligen
              beslutar i dag.
            </seg>
            <seg n="3ffea90a">
              Jag skulle också kunna välja att fördjupa mig i frågan om religionsfrihet
              och det faktum att stat och kyrka numera faktiskt är skilda från
              varandra. Det borde rimligtvis ha den självklara konsekvensen
              att vi inte kan styra deras eventuella ringande för olika former
              av samlevnadsalternativ.
            </seg>
            <seg n="48f4211d">
              Jag skulle kunna lyfta fram det faktum att den nybildade alliansen
              i civilutskottet har visat prov på minimal lyhördhet inför många
              av remissinstansernas mycket kritiska synpunkter. Eller så skulle
              jag kunna hålla en lång utläggning om det återkommande ordet signalverkan
              som vi har hört vid ett flertal tillfällen i ett flertal inlägg
              från talarstolen i dag. Det handlar om hur man hela tiden understryker
              vikten av positiv signalverkan för vissa.
            </seg>
            <seg n="6b09ebf0">
              Fru talman! Var finns samma signalverkan mot de religiösa företrädarna
              som faktiskt är en gigantisk grupp i vårt samhälle i dag? Var
              finns lyhördheten för deras önskemål, deras rättigheter, deras
              oro?
            </seg>
            <seg n="a5d8014b">
              Jag skulle också kunna hänvisa till en rad oroande uttalanden
              från olika partiföreträdare som understryker att det finns fog
              för oro hos våra religiösa samfund. Inte minst dagens debatt har
              varit ett utomordentligt tydligt exempel på detta. Där har Vänsterpartiet
              varit allra tydligast med att man inte har avsikten att fortsättningsvis
              respektera religionsfriheten om inte alla samfund och religiösa
              företrädare anpassar sig efter riksdagsmajoritetens önskemål i
              den här frågan.
            </seg>
            <seg n="5f1cc438">
              Ord som vigselplikt och tills vidare nöjer vi oss går på tvärs
              mot vad vi vanligtvis brukar benämna religionsfrihet. Utan att
              vara spekulativ undrar jag om det inte bara är en tidsfråga innan
              Vänsterpartiet, möjligtvis tillsammans med Miljöpartiet eller
              andra från den nybildade alliansen, kommer att resa krav på att
              religionsfriheten ska avskaffas eller åtminstone omdefinieras.
            </seg>
            <seg n="9eca42cc">
              Jag skulle kunna hävda att vi i dag har för avsikt att lagstifta
              för att förändra ett semantiskt faktum. Flera talare har ju också
              redan erkänt att det nu inte handlar om rättigheter i deras faktiska
              bemärkelse. De är redan tillgodosedda. Det har vi hört gång på
              gång här från talarstolen. Det handlar om signalverkan och attityder.
            </seg>
            <seg n="0d6c3eec">
              Vi kommer alltså i dag att lagstifta om signalverkan och attityder.
              Jag hävdar bestämt att det vore betydligt bättre att bearbeta
              felaktiga attityder än att lagstifta om en förändring för att
              sedan få fortsätta att bearbeta attityder.
            </seg>
            <seg n="05d9b013">
              Jag skulle också kunna hävda att det har gått politisk prestige
              i den här frågan som har hindrat en konstruktiv diskussion. Till
              det hittar jag stöd hos diverse bloggare, ledarskribenter och
              politiska kolleger. Jag har själv kunnat läsa det på bloggar hos
              dem som i dag kommer att rösta för förslaget i den här kammaren.
            </seg>
            <seg n="4de792be">
              De har i olika sammanhang skrivit att de egentligen är för det
              kristdemokratiska förslaget, förordar civilrättslig samlevnadsbalk
              och egentligen tycker som vi. Men de röstar på tvärs.
            </seg>
            <seg n="5e871214">
              Samtidigt får vi gång på gång höra att det inte är ett riktigt
              bra förslag. Det är inte färdigbearbetat utan en början. Det bara
              bekräftar det vi tidigare hört. Förslaget är inte genomarbetat.
              Det kommer att behöva bearbetas igen.
            </seg>
            <seg n="7a3f6972">
              Fru talman! Vi är många som menar att en civilrättslig äktenskapslagstiftning
              borde vara en självklar konsekvens av att kyrka och stat nu är
              åtskilda. Något hållbart argument för övriga partiers förslag
              har knappast framförts. Man har i stället valt en linje som innebär
              en total avsaknad av känslighet inför den massiva kritik som har
              riktats mot det hoprafsade förslag som vi nu i dag har att ta
              ställning till.
            </seg>
            <seg n="25c5edff">
              Den enda, om än mycket vaga, trösten i det här sammanhanget är
              att jag är fullständigt övertygad om, vilket också har bekräftats
              här från talarstolen, att det här förslaget kommer att bli en
              kort parentes i svensk historia.
            </seg>
            <seg n="36967001">
              Med en civilrättslig giftermålsbalk skulle lagstiftningen ha
              blivit likadan för alla vuxna par som önskar gifta sig samtidigt
              som vi visar en tydlig respekt för religionsfriheten. För oss
              är det obegripligt att inte fler än hittills sagt sig vara villiga
              att medverka till en så konstruktiv lösning som skulle kunna samla
              stora delar av svenska folket.
            </seg>
            <seg n="881cbc85">
              Jag har nämnt några tänkbara utgångspunkter som jag hade kunnat
              stanna upp vid. Jag bara nämnde dem.
            </seg>
            <seg n="78f02d59">
              Fru talman! Jag kommer att ägna de allra sista minuterna av mitt
              anförande åt en vädjan från djupet av mitt hjärta.
            </seg>
            <seg n="310c5fdd">
              Vi har i dag från talarstolen fått en beskrivning från en rad
              talare som har hävdat att det är sex partier som står eniga mot
              Kristdemokraterna. Ett sådant uttalande kan man bara tolka på
              två sätt.
            </seg>
            <seg n="6c812595">
              Antingen vägrar ni att erkänna att detta är en fråga som gräver
              ett dike tvärsigenom flera av partierna. Ni borde i varje fall
              vara så rakryggade att ni erkänner de interna diskussioner som
              ni har brottats med under månader, flera mer, andra något mindre.
              Men påstå inte att ni står enade i den här frågan! Eller också
              erkänner ni att det finns en avgrund av synpunkter inom era respektive
              partier.
            </seg>
            <seg n="55c06d77">
              Men ni väljer att bortse från det. Det politiskt korrekta är
              viktigare än att lyssna till det som är medlemmarnas önskemål.
              Det är förödande, och det skapar en avgrund i tilltron till det
              politiska etablissemanget och till oss som företräder våra väljare.
            </seg>
            <seg n="976e81d5">
              Jag skulle vilja vädja till samtliga riksdagskolleger i dag.
              Ni är inte överens. Det är inte ni mot oss. Det är en djup splittring
              i flera av partierna. Var ärliga när ni voterar! Följ det som
              era väljare förväntar sig av er och våga ha civilkurage.
            </seg>
          </u>
          <note type="speaker" n="3035cb71">
            Anf. 62 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-3" n="5907d0ef">
            <seg n="f35d2194">
              Fru talman! Ibland när man har debatter och är upprörd, vilket
              Eva Johnsson är, kan man konstatera att man tar i och att det
              blir mycket övertoner och många superlativer.
            </seg>
            <seg n="d4e8faa3">
              En gigantisk grupp som är emot, talar Eva Johnsson om. Var är
              den där gigantiska gruppen som är emot lagförslaget? Vem är det
              som skulle förlora på förslaget, och på vilket sätt är det här
              ett hoprafsat förslag? Det skulle jag vilja veta.
            </seg>
            <seg n="03bb051b">
              Såvitt jag vet har detta följt en ganska traditionell svensk
              ordning för hur lagförslag kommer till. Nummer ett: Man får ett
              uttalande från riksdagen, eller så tar regeringen ett initiativ.
              I det här fallet var det riksdagen som ville ha en utredning.
              Nummer två: Utredningen lägger fram sitt betänkande. Det går ut
              på remiss. Det ligger ett antal veckor eller månader, kanske något
              år, på departementet. Sedan kommer det en proposition. Skillnaden
              med det här var att man inte lyckades få fram någon proposition.
              Därför lät man det gå till riksdagen för att behandlas. Det kallar
              inte jag för hoprafsat, fru talman. Det kallar jag för en ganska
              traditionell ordning. Det är så man brukar hantera de flesta lagförslag
              som vi hanterar i vår riksdag.
            </seg>
            <seg n="c8370343">
              Jag är också intresserad av att veta vem det är som skulle förlora
              på detta förslag. På vilket sätt urgröper det äktenskapet mellan
              man och kvinna att även samkönade par får del av detta? Jag har
              så svårt att förstå det. Förklara det intellektuellt för mig någon
              gång, Eva Johnsson! Jag har inte fått någon förklaring till varför
              äktenskapet skulle bli sämre för en man och en kvinna som är gifta
              med varandra för att två män eller två kvinnor får gifta sig med
              varandra.
            </seg>
          </u>
          <note type="speaker" n="6f0600d9">
            Anf. 63 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-650e8aeb568ab129-1" n="c7a08591">
            <seg n="6ef46bc9">
              Fru talman! Börje Vestlund tror att jag är upprörd. Det är jag
              inte. Det är länge sedan jag var upprörd. Däremot känner jag ett
              stort engagemang i frågan. Det kommer jag att fortsätta att göra,
              och jag är glad för att jag kan behålla engagemanget inte bara
              i den här frågan utan i mitt politiska uppdrag som helhet. Det
              tror jag är en tillgång.
            </seg>
            <seg n="5eabf014">
              Börje Vestlund undrar över den gigantiska grupp som jag beskrev.
              Jag vet inte hur Börje Vestlund har läst svaren från remissinstanserna.
              Jag upplevde inte att majoriteten av remissinstanserna direkt
              gjorde vågen. Kände inte Börje Vestlund när han läste svaren att
              det kanske fanns en och annan synpunkt som man borde ha tagit
              hänsyn till? Det var ingen liten grupp. Det var tunga remissinstanser.
            </seg>
            <seg n="527994a1">
              Vilka är förlorarna? Jag kan än en gång hänvisa till de remissinstanser
              som har haft starka synpunkter på det nuvarande förslaget.
            </seg>
            <seg n="5404640f">
              Jag skulle vilja ställa en fråga till Börje Vestlund i stället.
              Varför kan inte ni stödja vårt förslag? Vad är det för fel på
              det förslag som vi har och som dessutom redan praktiseras, finns
              och är beslutat om i väldigt många länder över hela världen där
              man, precis som i Sverige, har skilt kyrkan från staten? Varför,
              Börje Vestlund, vill inte ni ta konsekvenserna av det beslut som
              vi har fattat här i riksdagen?
            </seg>
          </u>
          <note type="speaker" n="3ad758c8">
            Anf. 64 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-4" n="5907d0ef">
            <seg n="678c66ef">
              Fru talman! Ursäkta mig, men nu förstod jag inte vad Eva Johnsson
              menar med att vi inte vill ta ansvar för det beslut vi fattar.
              Vi tar visst ansvar för det beslut vi fattar.
            </seg>
            <seg n="c7834b44">
              Min fråga var vilka som skulle förlora på det här. Enligt Eva
              Johnssons tolkning är det tydligen remissinstanserna som förlorar
              på det. Jag är hemskt ledsen, men jag kan inte förstå vad hon
              menar med remissinstanserna. Jag tror att jag har läst alla remissvar
              på utredningen. Jag måste säga att några saker är tydliga. De
              man kunde förvänta sig har svarat ungefär på det sätt som jag
              hade föreställt mig att man skulle svara på. Sedan fanns det några,
              typ domstolar och några myndigheter, som på detaljnivå hade synpunkter
              på förslagen. Det är som det brukar vara. Jag var inte särskilt
              förvånad. Jag tyckte inte att det var någonting nytt under solen
              som framkom.
            </seg>
            <seg n="d111885b">
              Jag vet inte om man ska värdera vissa remissinstanser högre än
              andra. Det gäller ju alltid att göra en sammanvägning i slutändan.
              Det handlar också om vad det är vi har gått till val på.
            </seg>
            <seg n="1ce4edb0">
              Eva Johnsson säger också att vi inte är så eniga och att partierna
              har olika uppfattning. Om jag ska avslöja vad som händer i den
              socialdemokratiska riksdagsgruppen kan jag berätta att frågan
              har varit uppe ett par gånger under mandatperioden, och vi har
              inte haft någon som har haft några invändningar i något sammanhang
              när vi har diskuterat denna fråga. För vår del kan jag i alla
              fall säga att vi från Socialdemokraterna är totalt eniga. Hur
              andra har det kan jag inte svara för, men vi är i alla fall eniga.
            </seg>
            <seg n="fecf5b28">
              Jag tycker fortfarande att det är väldigt konstigt att jag inte
              kan få svar på min fråga efter alla dessa år som man har diskuterat
              detta: Vem förlorar på att två personer av samma kön får gifta
              sig? Förlorar mannen och kvinnan som är gifta med varandra? Det
              svaret får jag aldrig. Men det kanske är remissinstanserna som
              är det rätta svaret; jag vet inte.
            </seg>
          </u>
          <note type="speaker" n="8f84878e">
            Anf. 65 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-650e8aeb568ab129-2" n="c7a08591">
            <seg n="754ac9c1">
              Fru talman! Då ska jag förklara för Börje Vestlund vilken fråga
              och vilket beslut jag menade att man inte har tagit hänsyn till.
              Det handlar om beslutet att skilja kyrkan från staten. Om man
              har valt att statskyrkan inte ska vara statskyrka längre utan
              att kyrka och stat ska vara skilda åt tycker jag att det är en
              självklar konsekvens att man inte heller har en automatisk överföring
              av vigselrätten till vår statskyrka. Vi ska skilja på det. Staten
              är stat och kyrkan är kyrka. Sedan får man utforma sina ceremonier
              på det sätt man vill.
            </seg>
            <seg n="f988d5d0">
              Jag kan gärna sätta mig ned och rita och förklara ännu tydligare
              om inte Börje Vestlund riktigt förstår vad jag menar. Men jag
              hinner inte mer på de två minuter jag har nu.
            </seg>
            <seg n="0b24554d">
              Det är väl trevligt att den socialdemokratiska riksdagsgruppen
              är enig i frågan. Det är väl härligt om ni kan vara det. Ni har
              kanske inte 100 procent av era medlemmar med er i alla fall. Jag
              träffar åtminstone medlemmar som är förundrade nere på den småländska
              landsbygden. De har röstat på er, och de undrar vad det är ni
              håller på med. Det brukar vi inom vårt parti kalla för att tappa
              kontakten med dem man företräder. Men det är väl härligt att ni
              i riksdagsgruppen är överens.
            </seg>
          </u>
          <note type="speaker" n="85be4179">
            Anf. 66 LARS-ARNE STAXÄNG (m):
          </note>
          <u who="lars-arne_staxang_5cb88b" xml:id="i-ea45aeca49fe4973-0" n="18225711">
            <seg n="3fe03711">
              Fru talman! För drygt tio år sedan debatterade man i denna kammare
              kyrkans skiljande från staten. Av många anledningar hade tiden
              kommit i kapp den svenska ordningen att regering och riksdag skulle
              ha ett avgörande inflytande i religiösa och kristna värderingsfrågor.
              I förorden till denna lag nämner man bland annat just att äktenskapsfrågor
              bör hanteras inom de religiösa samfunden och inte beslutas om
              i riksdagen.
            </seg>
            <seg n="ff2a1aee">
              En av de främsta ståndspunkterna för denna förändring är naturligtvis
              att Sverige i dag är ett mycket mer sekulariserat och mångkulturellt
              land än någonsin tidigare. Därför är det i dag omöjligt att ha
              en homogen statsreligion. Denna ordning finns också i många andra
              länder, där det är en självklarhet att skilja statliga förordningar,
              lagar och regler från religiösa ordningar och ceremonier.
            </seg>
            <seg n="57146b6e">
              Redan för 40 år sedan förde statsrådet Herman Kling, socialdemokrat,
              fram tanken på en borgerlig registreringsplikt som staten skulle
              ansvara för. Här skulle staten även ha ett ansvar för kontrollen
              av att inga äktenskapshinder föreligger, men i övrigt skulle det
              ligga på de enskilda parterna och kyrkorna om man ville ha något
              slags bröllopsceremoni.
            </seg>
            <seg n="600d3353">
              Är allt detta glömt i dag? Är vi tillbaka på ruta ett och ska
              återinföra en statskyrka igen? Detta är relevanta frågor när man
              har läst igenom de motioner som ligger till grund för denna debatt
              om könsneutrala äktenskap.
            </seg>
            <seg n="48ec7f60">
              Bakgrunden till förslaget känner vi till och kan sympatisera
              med på olika sätt, nämligen att alla människor ska kunna manifestera
              sin kärlek till varandra och kunna få samhällets bekräftelse och
              skydd för detta. Denna önskan har jag i all ödmjukhet mycket stor
              förståelse för. Därför vill jag säga att jag är mycket glad för
              att den här frågan har debatterats med mycket stor respekt inom
              mitt parti Moderaterna, även för oss som har en annorlunda uppfattning.
            </seg>
            <seg n="c78c5344">
              Jag anser att majoritetsförslaget som föreslår att riksdagen
              ska besluta om hur ett äktenskap ska se ut och vilka regler som
              de religiösa samfunden får anta eller förkasta är totalt fel väg
              att gå. Enligt min mening ska självfallet riksdagen och staten
              reglera och se till att par, oavsett kön, får en offentlig och
              legitim registrering i Sverige. Detta kan naturligtvis ske på
              olika sätt men kan till exempel göras i anslutning till hindersprövningen
              på skatteförvaltningen.
            </seg>
            <seg n="d1bac652">
              Men jag vänder mig emot att staten ska reglera äktenskapsceremonin.
              Då går man verkligen in och styr i de religiösa frågorna. Man
              säger dessutom till samfunden, enligt det förslag som föreligger:
              Gör ni inte som vi bestämt så får ni ingen vigselrätt.
            </seg>
            <seg n="8dd31316">
              Fru talman! I Hans Regners utredning framför han på flera ställen
              att huvudorsaken till att man vill förändra lagen om äktenskapsfrågor
              inte är av juridisk art. Han betonar faktiskt på flera ställen
              att det handlar om just äktenskapets högre symbolvärde för alla
              typer av vigslar och giftermål.
            </seg>
            <seg n="87316577">
              Men han säger också, helt riktigt enligt min mening: Ett system
              med enbart borgerlig vigsel ger i och för sig på ett klarare sätt
              uttryck för äktenskapet som ett rent civilrättsligt förhållande.
            </seg>
            <seg n="f8fb75f2">
              Kan det sägas klarare än så? Utredaren Hans Regner anser att
              den klaraste och renaste modellen som håller för alla påfrestningar
              framåt är att man renodlar den statliga delen från den kyrkliga
              ceremonin. Det är ett system som tar hänsyn till alla religioner
              och samfund. Det är ett system där riksdag och regering beslutar
              om det som staten har att hantera och därefter släpper alla synpunkter
              på de religiösa inramningarna och ceremonierna.
            </seg>
            <seg n="2ecb6c95">
              Varför vill då inte Hans Regner föreslå detta? Vi hörde till
              exempel att ledamoten Ulf Holm har varit med och skrivit uppdragsbeskrivningen.
              Svaret är ganska enkelt: Hans Regner tror inte att den allmänna
              opinionen vill ha ett sådant system. Han tror också att det skulle
              bli praktiska problem och dyrt för staten.
            </seg>
            <seg n="83bf486f">
              Det är vad han säger i sin utredning. Men ändå är det precis
              så här det fungerar med dopgudstjänsten i dag, fast det har vi
              inte haft någon riksdagsdebatt om. Barnet registreras i dag hos
              Skattemyndigheten och får sitt namn efter föräldrarnas förslag.
              De föräldrar som efter övertygelse vill ge sitt barn en dopgudstjänst
              gör detta hos Svenska kyrkan eller något annat samfund eller religion.
              Besvärligare än så behöver det inte vara.
            </seg>
            <seg n="579a8f2f">
              Dessutom är det intressant att läsa om vad det förslag som föreligger
              här i dag tänker erbjuda de människor som har partnerskap i dag.
              Dessa människor ska få en frivillig rätt att omvandla sina förhållanden
              till äktenskap med en registrering på Skattemyndigheten. Ibland
              går det tydligen riktigt bra med en sådan modell!
            </seg>
            <seg n="dfdbed02">
              En konsekvens av att man nu inför den nya lagen om könsneutrala
              äktenskap blir att de homosexuella par som vill gifta sig i många
              fall får vänta åtminstone till i höst. Det blir inte i dag, som
              någon sade förut, och det blir inte den 1 maj utan faktiskt först
              i höst.
            </seg>
            <seg n="b8a24e24">
              Majoriteten föreslår att de lagvigda domarna ska fråntas sin
              vigselrätt. Därför kommer det att vara helt avgörande hur många
              par kommunerna klarar av att viga. En av vigselförrättarna, hörde
              vi förut, är vänsterpartisten Egon Frid. Det finns många andra
              i kommunerna.
            </seg>
            <seg n="ae7e7280">
              Sedan måste vi också vänta in resultatet av hur Svenska kyrkan
              på kyrkomötet kommer att besluta i denna fråga till hösten. Många
              antar att den frågan redan är given. Kommer man, som nio biskopar
              vill, att avstå från sin vigselrätt eller kommer man att säga
              ja, som fyra andra biskopar vill? Detta kommer självklart att
              påverka denna lags genomförande och hur det kommer att fungera
              i praktiken.
            </seg>
            <seg n="0d44ba45">
              Nej då är det bättre att gå med på vårt förslag att ha en gemensam
              offentlig registrering, med eller utan ceremoni, och att staten
              fråntar kyrkor och samfund myndighetsutövande juridiskt bindande
              vigslar. Då kunde alla samfund och religioner ha sin ceremoniella
              utformning utan några synpunkter från Sveriges riksdag. Då får
              man, i likhet med många andra länder, ett system som är uthålligt
              och håller en rågräns mellan stat och religion, allt efter FN:s
              mål och stadgar.
            </seg>
            <seg n="b8233c56">
              Fru talman! Jag vill därför yrka bifall till vår motion i oppositionsgruppen
              i Moderaterna, nämligen 2008/09:C7.
            </seg>
          </u>
          <note type="speaker" n="f3d5e5f2">
            Anf. 67 ALF SVENSSON (kd):
          </note>
          <u who="ingvar_svensson_8d7de2" xml:id="i-a5b447ca8902e014-0" n="491bbf08">
            <seg n="e8361462">
              Fru talman! Det har sagts så mycket klokt här, så jag ska försöka
              att inte upprepa alltför mycket. Men jag har några reflexioner,
              mer eller mindre sammanhängande kanske.
            </seg>
            <seg n="abdcf6bc">
              Någon har talat här om människovärdet. Ordet människovärde har
              använts i ett par sammanhang. Jag tycker att det ändå måste få
              slås fast att människovärdet inte har att göra med sexualitet,
              vare sig den är heterosexuell eller homosexuell. Människovärdet
              har inte ens att göra med hat eller kärlek. Människovärdet sitter
              på varje människas panna, och det här är något som vi måste hålla
              styvt på: att inte börja kategorisera människovärdet utifrån olika
              ståndpunkter i frågor, vilka de än är.
            </seg>
            <seg n="91e0b2a6">
              Det kan heller inte vara väldigt egendomligt för kammarens ledamöter
              att det finns ett parti bland sju som håller fast vid en kulturell
              ordning som har gällt inte bara i vårt land, utan i olika kulturer
              världen över i decennier och århundraden vi kan resonera om hur
              många. Det kan inte vara häpnadsväckande om ett av sju partier
              fortsätter att tro att de här hävdvunna erfarenheterna inte med
              en gång ska kastas i väg.
            </seg>
            <seg n="689d0a3c">
              Sedan förstår jag ju att om man har sex partier det är inte vardagsmat
              i den här kammaren så är man stolt över det. Någon sade att det
              kommer att bli grönt på voteringstavlorna. Jag kan erinra mig
              en period när jag satt ensam här mellan 1985 och 1988 och hade
              ett ljus för egen del. Men jag trodde att jag hade rätt, och någon
              enstaka gång har det visat sig att efteråt fick jag rätt. Om någon
              är mycket intresserad av vad det handlade om kan jag berätta det
              efteråt här utanför kammaren.
            </seg>
            <seg n="c13a011a">
              Att det är sex partier är alltså i sig ingen garanti för att
              man har rätt. Jag förstår att många tycker att då är det klart.
              Men det är inte absolut säkert om man ser detta i ett historiskt
              perspektiv med den hållning som har gällt i, som jag säger, kultur
              efter kultur, århundrade efter århundrade.
            </seg>
            <seg n="a461669a">
              Nu ser jag, fru talman, att Cecilia Wikström inte är här. Hon
              gjorde gällande att detta inte hade något med teologi att göra.
              Då kan jag påstå med bestämdhet att hon inte är alldeles oemotsagd
              när hon påstår något sådant därmed inte sagt att vi ska börja
              teologisera från den här talarstolen.
            </seg>
            <seg n="0e0ad6c4">
              För mig är det alltså så, och jag hoppas att man kan få respekt
              för den hållningen, att det här egentligen inte handlar om ordalydelser
              i paragrafer, utan det handlar om tilltro till familjens roll,
              den lilla naturliga gemenskapens roll för samhällsbygget. Och
              faktiskt också, även om ni nu vill förneka att jag har den ståndpunkten,
              så hyser jag den i alla fall: Det handlar om barnens situation
              i samhället.
            </seg>
            <seg n="6a3de63d">
              Jag har varit med så länge i politiken, som ni vet och som syns,
              så jag kommer väldigt väl ihåg 60-talet.
            </seg>
            <seg n="9557496f">
              Då skulle äktenskapet bort. Här finns företrädare för partier,
              inte ett utan flera, som kämpade tappert för att äktenskapet var
              något alldeles förlegat. Bort ur vårt samhälle! Familjen var en
              förkvävande det är ett direkt citat institution. Så lät det på
              60-talet. I dag låter det annorlunda när vi talar om äktenskapet.
            </seg>
            <seg n="cfe49a46">
              Jag tycker inte heller att det ska förvåna någon att man definitionsmässigt
              säger att äktenskap är samlevnad mellan kvinna och man. Äktenskap
              är inte per definition partnerskap, partnerskap är inte per definition
              äktenskap och samboförhållande är någonting annat än partnerskap.
              Därmed har man inte sysslat med någonting som ska kallas diskriminering.
              Det är just ordet diskriminering, tror jag, som skickligt har
              använts och fått många att tänka: Nej, diskriminering vill jag
              absolut inte vara med om. Vem vill det? Och så har man ställt
              upp på det lagförslag som har tagits fram. Det har varit användbart
              i opinionsbildandet att tala om att det här är diskriminering.
            </seg>
            <seg n="d0431e12">
              Men om, och detta är alltså för mig helt obegripligt, man nu
              ska använda ordet diskriminering borde det vara en självklarhet
              att ställa upp på det förslag som Kristdemokraterna har lagt fram.
              Nu beslutar riksdagen jag höll på att säga med berått mod att
              myndighetsutövare, och det har sagts här tidigare, ska ha rätt
              att kategorisera par, vägra att vara myndighetsutövare. Är inte
              det diskriminering? Det är för mig mycket mer diskriminerande
              än att stå fast vid den definition som har gällt, jag höll på
              att säga i tid och otid.
            </seg>
            <seg n="51306e63">
              Sedan kan inte jag tro att moderater, centerpartister, folkpartister
              och socialdemokrater föreställer sig att det framöver kommer att
              vara acceptabelt att myndighetsutövare säger: Nej, jag viger inte
              er. Det har också antytts att det är en övergång, så diskrimineringen
              skulle, om man vill vara lite sarkastisk, vara acceptabel under
              en övergångsperiod, hur lång den än blir. Det vet vi inte. Det
              kan inte vara så, fru talman, att man har kalkylerat med detta
              rent taktiskt, att vi tar det här steget. Det är ju så det sker:
              ett steg, sedan två steg.
            </seg>
            <seg n="2e411c17">
              Jag tycker inte att alliansregeringen har skött det här bra.
              Det skulle vara sällsamt om jag påstod någonting sådant. Det är
              inte roligt att säga att det här tycker jag inte är bra. Jag tycker
              inte att utskottet heller har skött detta på ett hedervärt sätt.
              Jag tycker också att det är märkligt att ett beslut av den här
              digniteten baseras på en ensamutredares resultat.
            </seg>
            <seg n="f35d4155">
              Någon har sagt här och det lyser väldigt klart igenom, vågar
              jag också påstå att det i tankegodset inte riktigt har blivit
              klart att kyrkan är skild från staten. Därför är det också på
              sitt sätt lite märkligt, för att bara få det sagt, fru talman,
              att kyrkomötet, som om inte det vore politiserat, nu ska fatta
              beslut i den här frågan. Det finns väl de här som har sina förlängda
              armar in i kyrkomötet, trots att kyrkan är skild från staten.
              Jag påstår inte att vi i vårt parti står helt fria där heller.
            </seg>
            <seg n="104e5e04">
              Fru talman! Vi som fattar beslut i detta ärende, vilken sida
              vi än står på, tar på oss, om jag får uttrycka det så, ett stort
              ansvar. Jag kan inte låta bli att säga även om ni inte tycker
              att detta hör hit så säger jag det i alla fall, som något slags
              budskap till mig själv om inte annat att det inte är så att heterosexuella
              eller homosexuella par har rätt till barn, men barn har rätt till
              sina biologiska föräldrar i görligaste mån.
            </seg>
            <seg n="b7d85b3c">
              Av och till går det serier på tv där man får följa barn som med
              något tv-team i stort sett jagar världen över för att se om de
              kan hitta en mamma, en pappa eller syskon. Det är inte helt ointressant
              för oss som biologiska varelser att ha kunskap om vårt ursprung
              i den mån man nu kan få det. Jag vill inte som lagstiftare vara
              med och försämra den möjligheten. Det gäller då inte enbart den
              här frågan utan flera andra.
            </seg>
            <seg n="783ad533">
              Det beslut som tas i dag utvärderas inte vare sig i morgon eller
              i övermorgon. När det utvärderas är inte jag så säker på att vi
              som i dag har platser här i kammaren har det, men jag tror att
              riksdagens beslut får stora konsekvenser för framtiden.
            </seg>
            <seg n="52df2f42">
              Jag vet mycket väl att jag inte har med andra partiers inre liv
              att göra, men efter alla år här i riksdagen kan jag inte låta
              bli utan jag tar mig friheten att säga att jag inte känner igen
              Moderata samlingspartiet. Jag dristar mig att retoriskt fråga
              vart frisinnet, som jag lärde känna det, tagit vägen. Fälldins
              ledarskap har jag inte heller märkt mycket av här i dag.
            </seg>
            <seg n="fda5933a">
              Det är nya tider. Det är nya partier. Så är det. Och vi som lever
              i nuet tror alltid att vi har den största klarsyn som någonsin
              har funnits och exponerats i mänsklighetens historia. Det har
              alla generationer trott. Det har säkert alla ledamöter i en eller
              annan kammare trott. Vi kan inte vara helt säkra på att det är
              så. Reflexionen och eftertanken kan under inga omständigheter
              vara till förfång eller skada ens i vår hetsjakt på allt det nya
              och så kallat moderna.
            </seg>
            <seg n="59ceced6">
              För min egen del vill jag avsluta med att säga att jag tror att
              det svenska folkhemmet, barn och ungdomar, vi alla, skulle må
              mycket bättre om vi i detta sammanhang, i andra sammanhang, i
              alla sammanhang vågade värdera och arbeta för en renässans för
              trohet, för familj och, fru talman, för de värden som varar.
            </seg>
          </u>
          <note n="88d402e0">
            I detta anförande instämde Yvonne Andersson, Annelie Enochson,
            Lars Gustafsson, Eva Johnsson, Lars-Axel Nordell och Ingemar Vänerlöv
            (alla kd).
          </note>
          <note type="speaker" n="28de0830">
            Anf. 68 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-656fa8cefb5ccb30-5" n="77b710ce">
            <seg n="8d9cf31c">
              Fru talman! Det är lite med en dåres envishet jag står här och
              ställer samma fråga för tredje gången. Jag har hört Kristdemokraterna
              med all respekt, för barn och barns behov tror jag är min prioriterade
              fråga, säga att äktenskapet ger barnen en större trygghet. Då
              ställer jag denna fråga igen: Vad är det som gör att kd tycker
              att barnen till homosexuella föräldrar inte ska ha samma trygghet
              som barn till gifta heterosexuella föräldrar?
            </seg>
            <seg n="9dd582fb">
              De allra flesta barn som jag känner som har föräldrar som är
              homosexuella har både en mamma och en pappa. De lever ungefär
              på samma sätt som otroligt många barn gör i dag, i växelvis boende.
              Det är bara det att i stället för att man lämnar sin biologiska
              mamma och åker till sin biologiska pappa med plastmamma, som jag
              tycker är ett jättefult ord, och vice versa är det så att man
              lever hos sin biologiska pappa med sin extrapappa och sedan åker
              till sin biologiska mamma och lever med henne och sin extramamma
              i den familjen. Där finns inte någon speciell skillnad.
            </seg>
            <seg n="e6b4da79">
              Den skillnad som faktiskt finns, som kd inte heller har velat,
              är att vi i Sverige har en lag som säger att barn som är inseminerade
              har rätt att ta reda på sin biologiska pappa, eller rättare sagt
              donatorn, medan vi förnekade barnen detta eftersom de föräldrarna
              får åka till länder där det här inte är möjligt.
            </seg>
            <seg n="bb884912">
              Det var många frågor. Jag hoppas herr Svensson kan reda ut dem.
            </seg>
          </u>
          <note type="speaker" n="346e376c">
            Anf. 69 ALF SVENSSON (kd) replik:
          </note>
          <u who="ingvar_svensson_8d7de2" xml:id="i-a5b447ca8902e014-1" n="491bbf08">
            <seg n="23b074a7">
              Fru talman! Det är självklart att barn ska ha samma trygghet
              vilken uppväxt de än har, om de är föräldralösa, är barn till
              ensamstående eller har föräldrar av samma kön. Men det kan kanske
              finnas ett visst mått av trygghet i att försöka stå för principen
              att barn har rätt till sina biologiska föräldrar så långt man
              kan hålla fast vid den principen. Det är just det jag stryker
              under.
            </seg>
          </u>
          <note type="speaker" n="75baa1ba">
            Anf. 70 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-656fa8cefb5ccb30-6" n="77b710ce">
            <seg n="36243531">
              Fru talman! Där är vi helt överens.
            </seg>
            <seg n="2f7522e1">
              Att stifta en lag den övergripande lagen säger en sak får också
              konsekvenser ned i samhället. Den ändrar människors attityder
              och värderingar. Det har vi varit med om många gånger, till exempel
              lagen om förbud mot aga, prostitution. De gjorde att människor
              per automatik ändrade sina vanor.
            </seg>
            <seg n="08c9edab">
              Det är samma här. De barn som har föräldrar som lever i samkönade
              förhållanden lever med att det är accepterat att de inte har riktigt
              samma rättigheter. Värderingarna gör att de blir utfrysta. De
              mår alltså inte speciellt bra, inte på grund av att de inte lever
              i en trygg relation med sina föräldrar utan för att det är precis
              vi som är runt omkring som tillåter mobbning. Vi tillåter att
              barnen får mobba varandra.
            </seg>
            <seg n="31781ae9">
              Jag har själv en son det är några år sedan som under en hemkunskapstimma
              i skolan tog en konflikt med en fröken när en tvårummare skulle
              inredas med hjälp av Ikeakatalogen. Det skulle vara en pojke och
              en flicka, en pojke och en flicka. Så blev det två flickor kvar.
              Då sade fröken att Lisa fick vara Kalle. Då sade min son att de
              kunde väl flytta ihop, att det var väl inget konstigt. Då avfärdade
              denna fröken honom med att sådant snusk sysslade de inte med i
              denna skola.
            </seg>
            <seg n="e904b4ee">
              Det finns attityder och värderingar som det är viktigt att vi
              tar hand om. En av de möjligheter vi har är att se till att alla
              har samma rätt och värde genom att vi inte skapar olika lagar
              för olika personer.
            </seg>
          </u>
          <note type="speaker" n="1dd052e0">
            Anf. 71 ALF SVENSSON (kd) replik:
          </note>
          <u who="ingvar_svensson_8d7de2" xml:id="i-a5b447ca8902e014-2" n="491bbf08">
            <seg n="62678aae">
              Fru talman! Mobbning ska naturligtvis inte tillåtas under några
              omständigheter. Tyvärr finns det mycket mobbning i vårt samhälle
              utifrån de mest skiftande förhållanden. Det ska inte tillåtas.
              Det ska väl inte sägas av en riksdagsledamot att vi tillåter att
              barn mobbas. Det gör vi inte. Jag tror dessutom att det förslag
              som Kristdemokraterna lägger fram skulle ta bort en del av det
              som kanske byggs in i det förslag som nu läggs fram enligt mitt
              sätt att se.
            </seg>
            <seg n="2571757b">
              Jag kanske inte hängde med i all den exemplifiering som skedde
              här. Men det står fortfarande kvar det jag fick höra som inledande
              påpekande, nämligen att vi är överens om att ett barn har två
              biologiska föräldrar. Jag hade varit häpen om vi inte hade varit
              överens om det påpekandet.
            </seg>
          </u>
          <note type="speaker" n="8beefe07">
            Anf. 72 EGON FRID (v) replik:
          </note>
          <u who="egon_frid_85d7bf" xml:id="i-043539696e96456c-3" n="b6b888c1">
            <seg n="5141fbce">
              Fru talman! Alf Svensson inledde med att påstå att människovärdet
              inte har någonting med den könsneutrala äktenskapslagstiftningen
              att göra. Människovärdet är något som sitter i pannan på oss.
              Jag vet inte var Alf Svenssons människovärde sitter, i eller utanför
              kroppen, men för mig är det viktigt att så länge det finns människor
              som diskrimineras, så länge det finns människor som inte upplever
              en verklig jämlikhet i samhället, finns det ett mindre människovärde.
              Jag tror att människovärdet är en viktig känsla vi bär med oss,
              att det är något som integreras i våra personligheter.
            </seg>
            <seg n="c43ee7c5">
              Detta är just en jämlikhetsfråga, att vi gör det möjligt för
              en grupp som har upplevt sig som diskriminerad att ingå äktenskap.
              Det är en viktig demokrati- och jämlikhetsfråga att vi tar bort
              den diskrimineringen. Jag hoppas att Alf Svensson delar den uppfattningen.
            </seg>
            <seg n="796329ab">
              Alf Svensson tar upp Kristdemokraternas syn på kärnfamiljen.
              Alla vi som i olika sammanhang har studerat hur familjer fungerar
              internt och externt kan inte belägga att kärnfamiljen är en drömmodell.
              Vi måste bejaka alla typer av familjebildningar som bygger på
              kärlek och ansvarsfulla föräldrar oavsett kön. Därför är det viktigt
              för barnens och familjens trygghet att vi med vår lagstiftning
              uttrycker detta. Tryggheten är lika viktig för alla barn. Jag
              hoppas verkligen att Alf Svensson delar den grundsynen.
            </seg>
          </u>
          <note type="speaker" n="809dc0e8">
            Anf. 73 ALF SVENSSON (kd) replik:
          </note>
          <u who="ingvar_svensson_8d7de2" xml:id="i-a5b447ca8902e014-3" n="491bbf08">
            <seg n="967819c0">
              Fru talman! Det förslag som Kristdemokraterna har lagt fram skulle
              eliminera det som nu talas om som diskriminering.
            </seg>
            <seg n="3eb82753">
              Låt mig komma med en motfråga. Nej, det ska jag förresten inte
              bry mig om. Jag vet att Vänsterpartiet är det parti som tycker
              att det är orimligt att någon ska ha rätt att vägra att viga.
              Men ni går väl nu in i en gemenskap där detta blir möjligt? Vi
              lägger fram ett förslag som visar att det här finns en samlevnadslagstiftning
              som man får använda sig av som samkönade eller som heterosexuella.
              Sedan har myndighetsutövarna rätt att bestämma huruvida de vill
              viga eller inte. Det är Egon Frid med och beslutar om. Hur går
              det ihop med vad Egon Frid lyfter fram här och ställer frågor
              till mig om?
            </seg>
            <seg n="e7beb03d">
              Det ska betonas starkt att när man talar om människovärde talar
              man inte om sexuell läggning, förståndsgåvor eller vad man än
              kan dra upp i sammanhanget. Det var det jag ville ha sagt inledningsvis.
            </seg>
          </u>
          <note type="speaker" n="bd755e88">
            Anf. 74 EGON FRID (v) replik:
          </note>
          <u who="egon_frid_85d7bf" xml:id="i-043539696e96456c-4" n="b6b888c1">
            <seg n="8b4863c3">
              Fru talman! Hur man bemöts utifrån sin sexuella läggning påverkar
              människovärdet som person och i samhället i stort.
            </seg>
            <seg n="a6d9b0a1">
              En del av diskussionen har handlat om att Alf Svensson är kritisk
              mot och besviken på sin egen regering, på samarbetsparterna. Ni
              beskyller civilutskottet för ett felaktigt arbete med betänkandet,
              på grunder som egentligen ska riktas mot era samarbetspartier
              i riksdagen. Det är dem ni är mest besvikna på, men ni skjuter
              på civilutskottet i stället.
            </seg>
            <seg n="e9b27d5e">
              Alf Svensson vet att ni inte har majoritet i alla frågor i regeringspartierna,
              och vi i Vänsterpartiet har inte majoritet i alla oppositionsfrågorna
              i vårt samarbete. Här handlar det om att ge och ta. I det här
              fallet har det varit oerhört viktigt att få till stånd den könsneutrala
              äktenskapslagstiftningen. Den är oerhört viktig ur ett internationellt
              perspektiv, till exempel för att den ska vara jämförbar när det
              handlar om barnperspektivet internationellt.
            </seg>
            <seg n="4a8bc36c">
              Det är helt riktigt att lagstiftningen möjliggör diskriminering
              eftersom vigselrätten finns kvar. Men den här frågan handlar om
              den kritik som Alf Svensson, Lars-Arne och många andra har lyft
              fram, nämligen att vi måste respektera vad folket tycker. Ungefär
              70 procent av svenska folket förväntar sig att Svenska kyrkan
              ska vara den part i samhället som utgör den största delen av dem
              som har vigselrätt. Det var omöjligt att i nuläget gå emot den
              opinionen. Då hade vi inte kommit till ett beslut över huvud taget.
            </seg>
            <seg n="32fd7aa3">
              Vi försvarar inte diskriminering. Den här lagstiftningen uppmanar
              inte till diskriminering. Den gör det möjligt att diskriminera
              genom att vigselrätten finns kvar.
            </seg>
          </u>
          <note type="speaker" n="c1713dad">
            Anf. 75 ALF SVENSSON (kd) replik:
          </note>
          <u who="ingvar_svensson_8d7de2" xml:id="i-a5b447ca8902e014-4" n="491bbf08">
            <seg n="c27df10b">
              Fru talman! Det är lite sensationellt att Egon Frid säger att
              lagstiftningen möjliggör diskriminering. Jag respekterar det.
              Därför drog jag tillbaka min fråga huruvida Egon Frid var med
              på det inte eller inte. Jag vet att Vänsterpartiet ogillar det,
              men nu är ni ändå med om den lagstiftningen och ni får finna er
              i att diskrimineringen påtalas.
            </seg>
            <seg n="0227651e">
              Jag tycker inte att allt regeringen gör är värt att applådera
              i högan sky. Jag skulle gratulera Egon Frid om han hamnade i den
              situationen vilket jag hoppas inte inträffar om hans parti finns
              med i en kommande regering.
            </seg>
          </u>
          <note type="speaker" n="cbc4eed2">
            Anf. 76 OLOF LAVESSON (m):
          </note>
          <u who="olof_lavesson_82cdf8" xml:id="i-9277da8b9e9af353-0" n="12d907d0" next="i-9b6cad3ec15f8d2e-0">
            <seg n="a386eb97">
              Fru talman! Föregående talare nämnde att man inte riktigt kände
              igen sig i Moderata samlingspartiet. Det kanske inte behöver vara
              någonting jättenegativt i den här frågan. Men man kan fundera
              över vad som är moderat politik.
            </seg>
            <seg n="63d80d76">
              För mig och för mitt parti är det allas lika värde och individens
              frihet till sina livsval som är grundstenarna. Vår utgångspunkt
              är att kärleken mellan samkönade par är lika mycket värd som kärleken
              mellan heterosexuella par. Därför var det med ett äntligen som
              vi tog tydlig ställning för könsneutrala äktenskap vid vår partistämma
              2007. Därför slår vi i vårt kyrkopolitiska program fast att homosexuella
              par ska kunna ingå äktenskap i Svenska kyrkan, och därför är vi
              i dag med och bildar en stark och stabil majoritet i Sveriges
              riksdag. Valet av livspartner är och ska vara en fråga för den
              enskilde. Lagstiftningen ska ha sin bas i hur samhället de facto
              ser ut, inte i politiskt önsketänkande bakom skygglappar.
            </seg>
            <seg n="2cb1f416">
              Jag tänkte i dag uppehålla mig lite vid de reaktioner och de
              argument som jag har mött sedan vi stod här senast, för ett år
              sedan.
            </seg>
            <seg n="4e40ee01">
              Att detta är en fråga som engagerar är ställt bortom allt tvivel.
              För vissa har det varit en långvarig kamp för en könsneutral äktenskapslagstiftning,
              en kamp som man nu äntligen börjar se ett slut på. Många andra
              är förvånade och trodde att vi har kunnat det här hela tiden.
            </seg>
            <seg n="f048d028">
              Motståndet har kanske inte varit så brett som det ibland har
              hävdats, men det har varit väldigt starkt från vissa grupper.
              Ibland har det tagit sig orimliga proportioner. Jag har fått mejl
              som innehåller ett språk som jag ogärna tar i min mun och som
              definitivt inte passar sig för riksdagens talarstol. Men även
              bakom dem som varit lite mer nyanserade och vårdade i sin ton
              döljer sig en ganska beklämmande syn på såväl homosexuella som
              andra som inte passar in i det så kallat önskvärda.
            </seg>
            <seg n="6405ebb1">
              När samkönade förhållanden beskrivs är det den sexuella handlingen
              som står i fokus. Att kärleken skulle kunna vara densamma som
              den mellan man och kvinna ses som både orimligt och omöjligt.
              Kärleksfulla relationer beskrivs som ett resultat av effektiv
              lobbyism. Allt som inte är klassisk kärnfamilj beskylls för att
              vara tillfälliga trender i otakt med verkligheten.
            </seg>
            <seg n="5c96cc77">
              En av de mer osmakliga jämförelserna gick att läsa häromdagen
              i tidningen Världen idag. Där skriver man på ledarplats följande:
            </seg>
            <seg n="f0071196">
              Historien visar oss att tidsandan kan få politiker att fångas
              av de mest absurda idéer. Det var en enig riksdag som år 1921
              beslutade om ett rasbiologiskt institut i Uppsala motionen som
              låg till grund för det nazistiska beslutet var undertecknad av
              statsministern Per Albin Hansson (S). Statsministern Fredrik Reinfeldts
              personliga engagemang för en socialistisk familjepolitik, kommer
              med all sannolikhet att te sig lika motsägelsefull i framtiden.
            </seg>
            <seg n="c464a580">
              Ska man dock försöka bemöta två av de mer sansade motargumenten
              det är även de som har debatterats i kammaren här i dag som många
              mejl och telefonsamtal har kretsat kring, rör de dels själva äktenskapsbegreppet,
              dels barnperspektivet.
            </seg>
            <seg n="14265e1c">
              Själv har jag alltid reagerat ganska starkt när man använt barn
              som politiska slagträn i debatten. Barnens bästa är det kanske
              allra viktigaste argumentet i familjepolitiken, men det talar
              för en rättvis och inkluderande familjelagstiftning, inte emot
              den.
            </seg>
            <seg n="be103cce">
              Sydsvenska Dagbladet har de senaste dagarna haft en serie om
              så kallade regnbågsfamiljer, det vill säga homosexuella, bisexuella
              eller transpersoner med barn. I går intervjuades Hanne Gorton
              Lindblad, som är aktuell med en fotografiutställning om just regnbågsfamiljer
              som öppnar i Malmö på fredag. Hanne Gorton Lindblad är själv uppvuxen
              med två mammor och två pappor och beskriver sin egen uppväxt som
              varken särskilt cool eller konstig. Det enda som var annorlunda
              var ibland omvärldens reaktioner.
            </seg>
            <seg n="eca7e27e">
              Själv berättar hon: Till slut kom en vändpunkt, när jag tröttnat
              på att folk tyckte synd om mig. Jag ville visa: jag far inte illa.
              Det är inget fel på min familj. Vi är bara annorlunda för att
              samhället behandlar oss annorlunda.
            </seg>
            <seg n="0fe7ce1b">
              Lite senare i intervjun säger hon och det är svårt att inte känna
              sig träffad under debatten i dag: Tänk att det fortfarande finns
              folk som diskuterar om homosexuella ska få gifta sig och skaffa
              barn! Till dem vill jag säga: Hallå, vi existerar ju redan!
            </seg>
            <seg n="cf23f960">
              Detta är också någonting som Rädda Barnen tar fasta på i sitt
              remissyttrande över Äktenskapsutredningen. Här beskriver man hur
              ett stort antal barn redan i dag växer upp i familjer som består
              av föräldrar av samma kön. Man skriver:
            </seg>
            <seg n="4c0d072f">
              För ett barn är det centralt att få växa upp med människor som
              bryr sig om det och som på stabil grund kan ge den omsorg barnet
              behöver. Det är också viktigt att barnet får känna att den familjeform
              det lever i är accepterad av samhället och att deras familj är
              lika mycket värd som andra familjer. För de barn som lever med
              samkönade föräldrar utgör det faktum att deras föräldrar undantas
              från rätten att ingå äktenskap en form av diskriminering. För
              barnen kan det bara vara av godo om deras föräldrar i ytterligare
              utsträckning ges samma rättigheter som andra.
            </seg>
            <seg n="b3607e9e">
              Det här är en tung remissinstans, och vi har efterfrågat vad
              de tycker.
            </seg>
            <seg n="a7bb0add">
              När jag i dag röstar ja till en könsneutral äktenskapslagstiftning
              gör jag det med barnperspektivet för ögonen. Jag tror nämligen
              att alla barn har lika rätt till trygghet och villkorslös kärlek
              utan fördömanden och utpekanden från andra.
            </seg>
            <seg n="c30b2147">
              Jag gör det även för alla de barn som växer upp med ensamstående
              föräldrar, på samma sätt som jag själv en gång gjorde. Den argumentation
              man använder sig av från motståndarsidan när man hävdar barnperspektivet
              faller ju lika hårt på oss. Vi som vuxit upp i trygga, kärleksfulla
              familjer får nu plötsligt veta att våra uppväxtförhållanden inte
              har varit önskvärda.
            </seg>
            <seg n="5e81fa8a">
              Jag röstar framför allt ja för alla de barn som växer upp i samkönade
              relationer. Min politiska övertygelse, och för den delen också
              min tro, utgår från att vi ska hitta lagar och regler som omfattar
              alla barn, inte bara dem som växer upp i av andra godkända familjebildningar.
            </seg>
            <seg n="d4aa94c8">
              Fru talman! Ord är starka, och de berör också de är viktiga.
              Äktenskap är ett sådant ord. Många av dem som har hört av sig
              och bett mig ompröva min uppfattning har gjort det enligt en förment
              liberal uppfattning. Är det inte bättre att helt skilja kyrka
              och stat? Är det inte rimligare med en civilrättslig lagstiftning?
              Då blir det ju lika för alla? Men sanningen är att det aldrig
              har varit fråga om ett förslag för att inkludera alla utan att
              i stället försäkra sig om ett regelsystem där inte bara vissa,
              utan till och med fler än i dag, exkluderas. Problemet är ju att
              det inte är en civil äktenskapsbalk man förespråkar. Just detta
              ord äktenskap ska i stället utgå ur lagstiftningen. Det borgerliga
              äktenskapet avskaffas helt. Inte heller kyrkbröllopen ska vara
              juridiskt giltiga.
            </seg>
            <seg n="f3608bf2">
              Hellre än att släppa in samkönade par i äktenskapets trygga famn
              vill man slå igen kyrkporten för alla. Den som inte får eller
              vill passera kyrktröskeln får heller inte längre kalla sin samlevnad
              för äktenskap. Snopet, alla ni som trodde att det skulle bli lika
              för alla! Snopet, alla ni som gift er borgerligt och trott att
              ni har ingått äktenskap! Snopet, ni liberala ledarsidor som sjungit
              det alternativa förslagets lov!
            </seg>
            <seg n="130f9ac7">
              Jag håller med RFSU:s generalsekreterare Åsa Regnér när hon säger
              så här: Rätten att ingå äktenskap är en mänsklig rättighet och
              inte enbart en angelägenhet för religiösa samfund. Begreppet äktenskap
              har faktiskt funnits före kristendomen och kommer nu att omfatta
              såväl samkönade som olikkönade par. Och, fru talman, jag kan berätta
              att i den riktiga världen den utanför riksdagens kammare, om uttrycket
              ursäktas är det redan så, i alla fall för de flesta som har ingått
              partnerskap sedan den lagen trädde i kraft. Känslorna är desamma,
              och löftena är desamma. Och inte heller är det mycket som skiljer
              akterna åt.
            </seg>
            <seg n="9e0428db">
              Detta är vad jag möter när jag själv förrättar partnerskap, och
              detta är vad jag själv upplevde när jag för några år sedan gifte
              mig med min make. Detta är verkligheten nu får äntligen verkligheten
              en återspegling i lagstiftningen.
            </seg>
            <seg n="d27bf294">
              Fru talman! Den 1 maj öppnas rådhusen på lika villkor för såväl
              samkönade som olikkönade par. Som medlem i Svenska kyrkan har
              jag förhoppningen att kyrkorna gör detsamma till hösten, men detta
              blir nu en fråga för Svenska kyrkan själv att besluta över. Det
              är under alla omständigheter med mycket stolthet och väldigt stor
              glädje som jag yrkar bifall till civilutskottets förslag.
            </seg>
          </u>
          <note n="4d9868d5">
            I detta anförande instämde Tomas Tobé (m), Fredrick Federley
            (c) och Lage Rahm (mp).
          </note>
          <note n="0b93b8b5">
            Anf. 77 LENNART SACRÉDEUS (kd):
          </note>
          <u who="olof_lavesson_82cdf8" xml:id="i-9b6cad3ec15f8d2e-0" n="12d907d0" prev="i-9277da8b9e9af353-0">
            <seg n="9cbff29a">
              Fru talman! Jag tänkte i dag vara personlig i min inledning.
              Jag vill till Fredrick Federley, Tomas Tobé, Olof Lavesson, Barbro
              Westerholm och dem på den socialdemokratiska sidan som jag inte
              känner uttrycka att även om jag som kristdemokrat inte kommer
              att rösta för en förändring i dag vill jag från mitt hjärta som
              medmänniska, som svensk och som kristen lyckönska dem till en
              stor politisk framgång.
            </seg>
            <seg n="4a90ded0">
              Ni har jobbat för detta länge. Det är en stor dag för er, och
              ni har rätt att som medmänniskor ändå känna att ni blir lyckönskade.
              Även om jag inte stöder er eller röstar för detta vet jag att
              det är en stor dag för er.
            </seg>
            <seg n="03d25d68">
              Jag vill också tacka Yvonne Andersson, som i civilutskottet har
              kämpat för oss kristdemokrater, för våra värderingar och vår uppfattning
              i den här frågan. Det har säkert inte alltid varit så lätt att
              vara ensam när alla andra partier har haft en annan uppfattning.
              Jag vill tacka dig, Yvonne, för insatsen som kristdemokrat. Jag
              kan tyvärr inte lyckönska på samma sätt eftersom vi inte kommer
              att vinna i den här frågan i dag. Så fungerar Sveriges riksdag.
              De här debatterna är viktiga för eftervärlden, men de påverkar
              inte hur vi röstar.
            </seg>
            <seg n="8c8c2515">
              Med detta sagt tänker jag yrka avslag på utskottets förslag och
              bifall till den kristdemokratiska reservationen.
            </seg>
            <seg n="ef524364">
              Två dimensioner har alltid ansetts tillhöra äktenskapets essens
              och kärna. Det första är en positiv komplementaritet mellan manligt
              och kvinnligt. Det andra är en potentiell möjlighet att föra människolivet
              vidare. Det är dessa två dimensioner i synen på äktenskapet som
              med den nya lagen ifrågasätts. Jag tänker titta lite på de argument
              som har framförts i debatten under lång tid och här i kammaren
              sedan kl. 9.
            </seg>
            <seg n="71f2efc2">
              Det första argumentet är likheten inför lagen. Svensk lagstiftning
              kräver att vi är lika inför lagen. Alla har samma rätt att gifta
              sig. Däremot får man inte i svensk lag gifta sig med vem som helst.
              Man får inte heller göra detta med en könsneutral äktenskapslagstiftning.
              Den nuvarande lagstiftningen liksom en könsneutral lagstiftning
              ställer upp ett antal begränsningar och säger: Stopp! Här kan
              vi inte acceptera att detta ska kallas ett äktenskap.
            </seg>
            <seg n="8de64395">
              Det handlar om ålder. Man kan inte gifta sig med en 13-åring.
              Det handlar om antal. Man kan inte äkta två fruar, två kvinnor,
              även om bägge är attraktiva. Det handlar om kön än så länge, åtminstone
              en månad till, även om vi vet hur utfallet kommer att bli. Ett
              äktenskap i vårt land har genom seklerna definierats som en relation
              mellan en man och en kvinna, med den komplementariteten.
            </seg>
            <seg n="c9b8118e">
              En könsneutral äktenskapslagstiftning kommer därför fortfarande
              att innehålla dessa begränsningar. Det innebär att kärleken begränsas.
              Man kan ha kärlek till mer än en person. Man kan ha kärlek till
              en släkting. Man kan ha kärlek till en för ung person. Med lagstiftning
              vill vi alla här i kammaren begränsa detta, och om detta är alla
              sju riksdagspartier överens. Argumentet om likhet inför lagen
              håller inte, åtminstone inte fullt ut.
            </seg>
            <seg n="427d1326">
              Det andra argumentet som används för att ändra den lagstiftning
              på äktenskapsområdet som vi har haft under sekler är att alla
              familjer är lika mycket värda. Javisst, alla familjer är lika
              mycket värda, men alla familjer ser inte likadana ut. Vi lever
              i ett samhälle med många slags familjebildningar: ensamstående,
              sammanboende, särboende, partnerskap och äktenskap. Jag sade partnerskap,
              inte registrerat partnerskap. Jag har aldrig förstått varför det
              föga romantiska ordet registrerat skulle puttas in när den lagen
              antogs.
            </seg>
            <seg n="ef7eb6ae">
              Det finns ingen anledning att ge ett gemensamt namn för det som
              inte är lika och inte är detsamma. Den juridiskt reglerade samlevnadsformen
              mellan en man och en kvinna har alltid haft namnet äktenskap.
              Nya samlevnadsformer som sambo eller partnerskap bör ha egna namn
              eftersom de inte är äktenskap. Det som är lika mycket värt kan
              ju fortfarande skilja sig åt på olika områden och därför ha olika
              beteckningar. Namngivningen behöver inte säga att det ena är finare
              eller mer värdefullt än det andra. Är det sämre att vara sammanboende
              än att vara gift? Ja, det kan man tycka utifrån olika värderingsgrunder,
              men lagen säger inte att det ena är finare än det andra.
            </seg>
            <seg n="4279e2e5">
              Det tredje argumentet som framförs är att alla människor ska
              vara lika i värde och rättigheter. Självklart är det så i ett
              västerländskt frihetligt land som Sverige, men det innebär inte
              att varje relation därmed per definition ska vara ett äktenskap.
              Man ska kalla något för vad det är.
            </seg>
            <seg n="c68d9003">
              Jag vet att många känner att det är viktigt att äktenskapet får
              en ny definition. Jag kan känna respekt och förståelse för det
              arbetet, men jag hoppas att ni kan förstå oss som inte har landat
              i det. Svenska kyrkans remissvar från Kyrkostyrelsen den 12 december
              2007 säger följande:
            </seg>
            <seg n="5e555e86">
              Det kan vidare hävdas att äktenskapet definitionsmässigt är ett
              förhållande mellan en man och en kvinna och att det då inte kan
              vara en mänsklig rättighet att ingå äktenskap med en person av
              samma kön. I enlighet med en lång tradition tolkas äktenskapet
              inom de kristna kyrkorna som en relation mellan en man och en
              kvinna. Samma uppfattning finns även i andra världsreligioner.
              Äktenskapet i form av en rättsligt reglerad samlevnadsform mellan
              man och kvinna med skydd för det uppväxande släktet finns i de
              flesta nutida samhällen, oberoende av kultur och religion. I det
              mångkulturella samhälle som vårt land numera utgör finns många
              människor som har svårt att föreställa sig att äktenskapet kan
              vara något annat än en relation mellan en man och en kvinna.
            </seg>
            <seg n="8de3d572">
              Det är en fördel om samhällets lagstiftning är förankrad i traditionen.
              Man bör därför vara återhållsam med att ändra hävdvunna juridiska
              begrepp. Det är också en fördel med en gemensam begreppsbildning
              inom familjerätten i olika länder, inte minst i en tid med stor
              rörlighet över nationsgränserna. I de allra flesta länder definieras
              äktenskap som en relation mellan en man och en kvinna. Dessutom
              har begreppet partnerskap kommit att införas i alltfler länders
              lagstiftning.
            </seg>
            <seg n="2c42aefa">
              Bland kristna kyrkor och samfund finns en mycket bred uppslutning
              kring uppfattningen att begreppet äktenskap avser relationen mellan
              en man och en kvinna. Detta gäller både inom Sveriges Kristna
              Råd och internationellt, t.ex. inom Borgågemenskapen och Lutherska
              Världsförbundet. Där slutar jag mitt citat ur Svenska kyrkans
              remissvar, avgivet av Kyrkostyrelsen den 12 december 2007.
            </seg>
            <seg n="47de05ae">
              Fru talman! Tvåkönade och enkönade relationer är inte identiska.
              Därför finner vi kristdemokrater och många med oss i det svenska
              samhället det motiverat att ha olika namn för dessa olika relationer,
              äktenskap och partnerskap stryk ordet registrerat. För övrigt
              har enkönade par i Sverige redan tillgång till samma juridiska
              och ekonomiska skydd som äktenskapet ger genom lagen om registrerat
              partnerskap. Det finns alltså ingen rättslös grupp som behöver
              skydd genom en förändrad äktenskapslagstiftning.
            </seg>
            <seg n="1dcacfd9">
              Fru talman! Det fjärde argumentet som nämns i denna viktiga debatt
              är att det bara ger fördelar om begreppet äktenskap omdefinieras
              och utvidgas. Vi kristdemokrater menar att man då blundar för
              negativa konsekvenser som en sådan utvidgning ger. Det leder till
              en upplösning av begreppet äktenskap i sig. Om vi godtyckligt
              kan ändra en sida av äktenskapets definition, könsaspekten och
              komplementariteten mellan det manliga och det kvinnliga det enda
              som kan föra livet vidare kan vi förstås ändra på andra sidan
              också.
            </seg>
            <seg n="7020bc1f">
              Redan nu höjs det politiska röster för att ändra antalsaspekten
              och öppna för månggifte. Två av riksdagspartierna, Centerpartiet
              och Miljöpartiet i sig förstklassiga partier har ungdomsförbund
              som tycker att kravet på par, tvåsamhet, inte längre ska gälla
              för äktenskapet. Man ska i den fria kärlekens namn, i bekräftandet
              av vuxnas kärlek, inte från samhället och staten kunna uttala
              det lämpliga eller olämpliga i att ha mer än en man eller en kvinna
              vid sin sida.
            </seg>
            <seg n="31d69114">
              I Holland, ett av de ytterst få länder som har infört könsneutrala
              äktenskap, finns det dessutom grupper som vill ändra åldersaspekten.
              En sådan upplösning av äktenskapet förlorar alla på.
            </seg>
            <seg n="3ddf966b">
              Jag vet att det inte finns en enda ledamot i den här kammaren
              som säger att vi om 15 eller 20 år ska ändra på de andra aspekterna,
              inklusive antalsaspekten, vad gäller äktenskapet, men ingen av
              oss kan förutse vart debatten leder.
            </seg>
            <seg n="ce46f6f9">
              Fru talman! Kopplingen mellan äktenskap och föräldraskap menar
              vi försvagas. Äktenskapet mellan man och kvinna har traditionellt
              varit föräldraskapets främsta institution, byggt på det faktum
              att det är relationen mellan man och kvinna som är fruktsam och
              kan föra livet vidare.
            </seg>
            <seg n="232e20e6">
              Varje människa har sitt ursprung i en man och en kvinna. En könsneutral
              äktenskapslag innebär att det inte längre finns en principiell
              koppling mellan äktenskap och barn. Det förlorar barnen på genom
              att fler barn kommer att växa upp utan den naturliga relationen
              till sin mamma och pappa.
            </seg>
            <seg n="a9095b66">
              Det är i högsta grad legitimt för ett samhälle att upprätthålla
              en unik institution, äktenskapet, för den unika relation som finns
              mellan man och kvinna.
            </seg>
            <seg n="e092367a">
              Fru talman! Jag tänkte ta upp ett par aspekter. En handlar om
              antalet vigslar under 2008. Då vigdes 50 332 par, man och kvinna.
              Det var alltså heterosexuella äktenskap. Samma år, alltså 2008,
              registrerades partnerskap för ca 400 enkönade par, vilket endast
              motsvarar 0,8 procent av antalet sammanvigda.
            </seg>
            <seg n="0f833f35">
              Fru talman! Jag tänker avsluta med något som har varit viktigt
              också för mig personligen i den här frågan. Jag menar att man
              på goda grunder kan befara att avståndet mellan svenskar och de
              som har kommit till vårt land från andra länder kommer att öka
              i framtiden ifall en ny lag stiftas som är helt okänslig för många
              invandrares uppfattning om äktenskap och familjeliv.
            </seg>
          </u>
          <note type="speaker" n="04749be9">
            Anf. 78 BÖRJE VESTLUND (s) replik:
          </note>
          <u who="borje_vestlund_da672f" xml:id="i-05352a0e26acc348-0" n="5907d0ef" next="i-315f217d63b593ca-0">
            <seg n="4e4157ee">
              Fru talman! Min fråga är egentligen den fråga som jag har ställt
              till alla i mina repliker och i alla sammanhang den här dagen
              och för övrigt i många år. På vilket sätt skulle en könsneutral
              äktenskapslagstiftning göra att äktenskapet mellan man och kvinna
              skulle hotas?
            </seg>
            <seg n="054af201">
              Lennart Sacrédeus säger det i sitt anförande, men jag förstår
              fortfarande inte vad Lennart Sacrédeus menar med detta.
            </seg>
            <seg n="93a875a6">
              Det är en fråga till Lennart Sacrédeus.
            </seg>
            <seg n="815766aa">
              Man säger oftast det här i ganska allmänna termer, men man talar
              aldrig om varför det skulle bli så och vad konsekvenserna skulle
              vara. På vilket sätt skulle det här innebära en sådan negativ
              påverkan på äktenskapet mellan man och kvinna? Återigen: Vad är
              det som gör detta?
            </seg>
            <seg n="13a412d8">
              Sedan tycker jag att Lennart Sacrédeus kunde ha låtit slaskdebatten
              om månggifte vara i just detta sammanhang. Det finns ju inte någon
              seriös sexualpolitisk debattör som anför detta i dag, och det
              kommer det förmodligen inte heller att finnas inom ganska många
              år.
            </seg>
            <seg n="6cf106db">
              Jag är ganska säker på att det, om jag letar igenom alla beslut
              som KDU har tagit och presenterar dem för Lennart Sacrédeus, finns
              flera förslag som Lennart Sacrédeus skulle ta avstånd ifrån, av
              olika skäl. Och jag är säker på att det finns många inom både
              Miljöpartiet och Centerpartiet, om det nu var de, som också kan
              tänkas göra det.
            </seg>
            <seg n="a3412116">
              Jag tycker att det där är ett argument mot detta som bara gör
              att det blir en ännu slaskigare debatt än vad det borde vara kring
              de här frågorna. Det här handlar nämligen inte om månggifte. Det
              här handlar om könsneutralt äktenskap.
            </seg>
          </u>
          <note n="1bc09b40">
            Anf. 79 LENNART SACRÉDEUS (kd) replik:
          </note>
          <u who="borje_vestlund_da672f" xml:id="i-315f217d63b593ca-0" n="5907d0ef" prev="i-05352a0e26acc348-0">
            <seg n="2af75536">
              Fru talman! Jag känner inte dig, Börje Vestlund, lika väl som
              de andra på allianssidan som jag bad att få lyckönska. Men jag
              kan ju få lyckönska också Börje Vestlund till ett beslut här om
              några timmar, så att du som socialdemokrat känner dig inkluderad
              och icke ställd vid sidan om.
            </seg>
            <seg n="113129b4">
              Du ställde en fråga om på vilket sätt en utvidgning av äktenskapsbegreppet
              skulle skada relationen mellan man och kvinna. Ja, äktenskapet
              får en annan dimension, får ett annat innehåll och blir inte definierat
              som en relation mellan man och kvinna som kan föra livet vidare.
            </seg>
            <seg n="20d230f3">
              Där, Börje Vestlund, måste jag ha rätt att ställa en motfråga.
              Vad är den filosofiska grunden för att äktenskapsbegreppet ska
              omdefinieras? Det är inte bara att det utvidgas; det omdefinieras.
            </seg>
            <seg n="7df1388e">
              Är inte den filosofiska grunden att samhället inte ska uttala
              sig om vuxna människors fritt ingångna kärleksrelationer? Det
              är som det är, och detta ska samhället acceptera.
            </seg>
            <seg n="9d314048">
              Då kommer vi över till det som Börje Vestlund kallar för en slaskdebatt
              om månggiftet. Du får i så fall rikta det till Centerns ungdomsförbund
              och Miljöpartiets ungdomsförbund. Detta är i alla fall någonting
              som riksdagspartiers ungdomsförbund anser i vårt land. Miljöpartiet
              var bara några få röster ifrån att som första riksdagsparti landa
              i den uppfattningen.
            </seg>
            <seg n="952d535c">
              Om det är så att vuxnas fritt ingångna sexuella relationer ska
              bejakas som en äktenskaplig samlevnadsform undrar jag: Varför
              sätta gränser vad gäller exempelvis antalet? Varför ska vi i samhället
              ha uppfattningen att det bara handlar om parrelationer?
            </seg>
            <seg n="60996f58">
              På vilket sätt kan Börje Vestlund säga att det är fel att leva
              i en relation där man är fler än två och att kunna få detta juridiskt
              bekräftat av samhället i lagstiftningen och kallat ett äktenskap?
              Varför denna begränsning, Börje Vestlund?
            </seg>
          </u>
          <note type="speaker" n="44753925">
            Anf. 80 BÖRJE VESTLUND (s) replik:
          </note>
          <u who="borje_vestlund_da672f" xml:id="i-05352a0e26acc348-1" n="5907d0ef" next="i-315f217d63b593ca-1">
            <seg n="4c996e04">
              Fru talman! Att jag kallar det slaskdebatt beror bara på att
              det är Lennart Sacrédeus och ett antal ganska extrema religiösa
              företrädare som anför detta i debatten. Det är knappast de som
              vi är vana vid att möta här, som diskuterar sakfrågorna, som tar
              upp denna aspekt med månggifte. Det är därför jag blir lite lätt
              upprörd över det.
            </seg>
            <seg n="b24a65be">
              Då ska vi se vad skälen var. Det är alltså en dimension där definitionen
              är att man för livet vidare det är väldigt tydligt och klart.
            </seg>
            <seg n="472d0263">
              Jag ska förklara varför jag tycker att könsneutralt äktenskap
              är viktigt. Det handlar om rättvisa. Det handlar om jämlikhet
              och om alla människors lika värde inför lagen. Det är skälet till
              att jag tycker att ett könsneutralt äktenskap är viktigt.
            </seg>
            <seg n="5a90a2d3">
              Men Lennart Sacrédeus talar om sin dimension och definitionen
              om att föra livet vidare. Jag kan inte säga att Lennart Sacrédeus
              är ett under av klarhet i den här debatten. Han är det inte i
              den här debatten heller, skulle jag vilja säga.
            </seg>
            <seg n="f0308d07">
              Vad menar Lennart Sacrédeus med detta? På vilket sätt förlorar
              man på det här? Är det så att äktenskapet helt plötsligt inte
              har något värde, att människor inte kommer att gifta sig, att
              vi kommer att få se katastrofala nedgångar från 50 000 ingångna
              äktenskap till kanske bara 20 000 ingångna äktenskap? Eller vad
              är det Lennart Sacrédeus menar? Vad är det som ska gå förlorat
              bara för att man inför könsneutrala äktenskap?
            </seg>
            <seg n="aacb0f2f">
              Och jag har väldigt svårt att se, om vi ska titta på de här siffrorna,
              hur dessa 400 par som ingick partnerskap och eventuellt skulle
              kunna ingå könsneutralt äktenskap på samma villkor som alla andra
              skulle kunna hota de 50 332 par som ingick äktenskap under 2008.
            </seg>
            <seg n="9384d36f">
              För mig är det ofattbart. Det är ologiskt. Det är konstigt. Framför
              allt får man ingen klarhet i debatten.
            </seg>
            <seg n="8def4602">
              Jag har, trots allt, deltagit i den här debatten i ett tjugotal
              år, och jag har fortfarande inte fått svar på den frågan, i alla
              fall inte på ett sätt som man har kunnat förstå.
            </seg>
          </u>
          <note n="3f15b2a9">
            Anf. 81 LENNART SACRÉDEUS (kd) replik:
          </note>
          <u who="borje_vestlund_da672f" xml:id="i-315f217d63b593ca-1" n="5907d0ef" prev="i-05352a0e26acc348-1">
            <seg n="bc3b805a">
              Fru talman! Vi ger varandra mer eller mindre aptitliga tillmälen.
              Jag tillhör de extrema religiösa företrädarna. Då kan jag bara
              säga att de familjer i Sverige som ber sin aftonbön inte brukar
              kallas för detta. Jag tycker att vi ska visa den respekten för
              varandra vad gäller livsåskådning och vad gäller de djupaste värdena
              för en enskild människa.
            </seg>
            <seg n="c6bf912d">
              Jag har citerat detta.
            </seg>
            <seg n="d3a5b85f">
              Sedan får jag säga något vad gäller höjden av klarhet. Jag uppfattar
              ändå det engagemang som Börje Vestlund visar i den här debatten
              som att budskapet har nått fram i så måtto att min meddebattör
              är aningen irriterad över att det finns en annan uppfattning än
              hans egen.
            </seg>
            <seg n="510eb548">
              Vårt land är ett otroligt fint frihetligt land där vi får tycka
              olika i denna fråga. Även efter det att vi har röstat i dag kl.
              16 kommer mängder med människor, miljoner människor, inte att
              tycka att detta är en bra lag. Miljoner människor kommer att tycka
              att det är jättebra. Jag vet att Socialdemokraterna ska fira med
              tårta, och det gör ni rätt i när ni är glada över detta. Vi har
              inte dukat fram något gravöl hos Kristdemokraterna. Men vi har
              i alla fall rätt att ha olika uppfattningar.
            </seg>
            <seg n="b581eabc">
              Jag tycker att Börje Vestlund sviker på en grundläggande punkt.
              Varför ställer du själv upp på begränsningar vad gäller antal,
              vad gäller ålder, vad gäller släktrelationer? Den filosofiska
              grunden säger du är jämställdhet, jämlikhet och att relationer
              ska bekräftas. Varför bekräftas då inte alla relationer?
            </seg>
          </u>
          <note n="f34358bd">
            (BÖRJE VESTLUND (s): Jag sade aldrig det.)
          </note>
          <note type="speaker" n="53baa908">
            Anf. 82 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-5" n="5907d0ef">
            <seg n="d88ddb0c">
              Fru talman! Skälet till just detta är att samhället måste skydda
              den svaga individen. Det är inte säkert att 18 år är den perfekta
              åldern för att ingå äktenskap. Men någonstans ska gränsen sättas.
            </seg>
            <seg n="9f3a19dc">
              Därför tycker jag att det är rimligt att man har den gränsen.
              Det är inte rimligt att gifta bort en nioåring, självklart inte.
              Men kanske en 15-åring skulle kunna klara av ett äktenskap och
              en 21-åring inte klara det. Nu har vi bestämt oss för att 18 år
              är åldern, och då ska vi ha respekt för det. Där måste lagstiftaren
              sätta ned foten.
            </seg>
          </u>
          <note type="speaker" n="ad8c4b5b">
            Anf. 83 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-f7042014955763e6-0" n="77b710ce" next="i-c1c13fe3fe5422be-0">
            <seg n="f3e5b0c4">
              Fru talman! Tager du denna Maria var det när jag gifte mig 1972,
              och sedan avslutades det ungefär med tills döden skiljer oss åt.
              Jag tillhör väl dem snart som hamnar på det naturhistoriska museet,
              eftersom jag fortfarande är gift med samma gubbe sedan 1972.
            </seg>
            <seg n="a7c90680">
              Många äktenskap slutar med skilsmässa för en man och en kvinna.
              Jag tror nästan att det är vardagsmat. Det är väldigt många barn
              som lever med att ha två familjer.
            </seg>
            <seg n="53076ec1">
              Då måste jag ställa frågan till Lennart Sacrédeus: Vad säger
              kd om fenomenet med alla skilsmässor mellan män och kvinnor utifrån
              barnperspektivet? Är det bra för barn att det i det här sakramentet,
              eller vad det nu heter, att det i äktenskapet mellan man och kvinna
              blir barn men också att det väldigt ofta resulterar i skilsmässa?
            </seg>
          </u>
          <note n="436d3329">
            Anf. 84 LENNART SACRÉDEUS (kd) replik:
          </note>
          <u who="leif_jakobsson_fcf8ee" xml:id="i-c1c13fe3fe5422be-0" n="77b710ce" prev="i-f7042014955763e6-0">
            <seg n="15fb8444">
              Fru talman! Jag vill tacka Maria Kornevik Jakobsson för frågan.
              Skilsmässa är inget som planeras när en man och en kvinna ingår
              ett äktenskap, när de lovar varandra trohet, som du gjorde med
              den man som inte var gubbe 1972, tills döden skiljer dem åt. Det
              är de idealen vi går in i detta med. Annars satsar vi inte på
              varandra. Annars står vi inte där och lovar något inför en präst,
              en domare, ett kommunalråd eller någon annan, en imam eller en
              rabbin.
            </seg>
            <seg n="2ffa7197">
              Vi går in i detta med ambitionen att hålla ihop. Jag är inte
              den det kan inte heller någon annan vara som kan uttala sig om
              det enskilda fallet. Men väldigt många äktenskap går isär.
            </seg>
            <seg n="81c77330">
              Det är inte, som Maria Kornevik Jakobsson säger, vardagsmat för
              dem som går igenom en skilsmässa. Det tror jag inte. Det är inte
              vardagsmat. Det är säkert i de allra flesta fall väldigt uppslitande
              och krävande. Det är en sorg över det man hade satsat på och gått
              in i. För ett antal år sedan tittade man varandra djupt in i ögonen
              och sade: Ja, jag vill satsa på dig. Jag vill inte bara göra detta
              till en privat sak. Jag vill visa detta offentligt i det här sammanhanget,
              vid den här vigseln, att vi satsar på varandra.
            </seg>
            <seg n="85e3ffda">
              När en skilsmässa väl är där är det svårt. Det beslutet har fattats
              av två personer, två vuxna personer och är deras beslut.
            </seg>
            <seg n="9d82b575">
              Att vi har för många skilsmässor i Sverige är det väldigt många
              som tycker. Jag tycker definitivt det. Jag tycker att vi vuxna
              ska klara konfliktlösning mellan man och kvinna på ett bättre
              sätt än vi gör i dag. Jag vågar tro att för många ger upp för
              tidigt, men jag kan inte uttala mig om det enskilda fallet.
            </seg>
          </u>
          <note type="speaker" n="a068ce70">
            Anf. 85 MARIA KORNEVIK JAKOBSSON (c) replik:
          </note>
          <u who="leif_jakobsson_fcf8ee" xml:id="i-f7042014955763e6-1" n="77b710ce" next="i-c1c13fe3fe5422be-1">
            <seg n="dd8adf4f">
              Fru talman! Jag måste säga att jag inte är en förespråkare för
              att vi på något vis inte ska få lov att skilja oss när vi vill.
              Jag bara ser att vi inte har pratat om det, utan äktenskapet mellan
              man och kvinna är en trygg värld, en grand värld, och så visar
              det sig att det spricker väldigt ofta.
            </seg>
            <seg n="ca9b7621">
              Lennart Sacrédeus pratar om att man kan bli vigd av domare, av
              kommunalråd, och så räknar han upp flera olika. Javisst, så är
              det. Men vi pratar om dem som har en relation till Gud, som ber
              aftonbön, som har vuxit upp i en familj där man har bett till
              Gud: Tryggare kan ingen vara, välsigna mamma och pappa. Jag vet
              inte alla olika jag har pratat med mina barn om.
            </seg>
            <seg n="980f8df5">
              Men det är just det som kd nu vill neka den person som blir oerhört
              kär och livskamraten är, om jag nu är en kvinna, en annan kvinna.
              Det är precis det som det handlar om. Jag har också rätt inför
              Gud att visa det för församlingen, eller om jag bara har det som
              en tradition, något kulturellt eller vad som helst.
            </seg>
            <seg n="ad61079a">
              Det är precis det. Allt det andra är vi överens om. Det kan vi
              göra. Men det handlar om att få vara en del av det, att få göra
              samma sak, att inte bli åtskild, att mina barn om jag nu skulle
              ha varit homosexuell hade kunnat veta att jag också hade kunnat
              vara trogen den gud som jag tror på.
            </seg>
          </u>
          <note n="a21c50c3">
            Anf. 86 LENNART SACRÉDEUS (kd) replik:
          </note>
          <u who="leif_jakobsson_fcf8ee" xml:id="i-c1c13fe3fe5422be-1" n="77b710ce" prev="i-f7042014955763e6-1">
            <seg n="c022befa">
              Fru talman! Jag vill tacka Maria Kornevik Jakobsson för det här
              andra inlägget. Jag tror att det är oklokt att jag som en vanlig
              medlem i Svenska kyrkan, ekumeniskt sinnad både åt det frikyrkliga
              hållet och det katolska och ortodoxa hållet, ger mig in i en teologisk
              diskussion.
            </seg>
            <seg n="4340e26b">
              Jag har försökt redovisa det remissvar som Kyrkostyrelsen i Svenska
              kyrkan stod för den 12 december 2007 och som pekade på att den
              allkristna uppfattningen runt om i världen i kyrkorna är att äktenskapet
              historiskt, bibliskt och i nutid är en förening mellan en man
              och en kvinna. För det är den relation som kan föra livet vidare,
              och äktenskapet är relaterat till livets fortbestånd och det kommande
              släktet.
            </seg>
            <seg n="bfbdfbcb">
              Oerhört kär kan man vara i människor som man inte får gifta sig
              med. Jag kan inte komma ifrån att den filosofiska grund som den
              nya lagstiftningen vilar på inte i sig utgör någon spärr mot att
              någon av de återstående begränsningarna vad gäller släktskap,
              antal eller ålder inte skulle kunna ruckas.
            </seg>
            <seg n="f6d389be">
              Vi har rätt att tycka olika om detta. Men jag måste ändå ha rätt
              att framföra att om man tycker att bara kärleken till en annan
              människa definierar ett äktenskap är det väldigt många människor
              som inte får ingå äktenskap.
            </seg>
            <seg n="c5521cad">
              Är det något som har följt människan genom historien och som
              har präglat vår litteratur är det kärleken från en man till den
              andra kvinnan eller från kvinnan till den andra mannen. Men det
              innebär inte att äktenskap definieras på ett annat sätt än ett
              par, mellan en man och en kvinna.
            </seg>
          </u>
          <note type="speaker" n="7f27b5c1">
            Anf. 87 HANS WALLMARK (m):
          </note>
          <u who="hans_wallmark_b7ba6b" xml:id="i-049840c0ee9b4d3c-0" n="4ef41797" next="i-d703f97f66a859a1-0">
            <seg n="d16e30e8">
              Fru talman! Den här debatten har pågått i kammaren sedan kl.
              9 i morse, vilket tyder på frågans komplexitet men också på det
              engagemang som finns.
            </seg>
            <seg n="c51021de">
              Herrens frid brukar man ibland önska varandra i kyrkbänkarna
              om söndagarna. Man tar varandra i hand, man ser varandra. I kyrkornas
              fridshälsningar möter människan en annan människa.
            </seg>
            <seg n="8a5887b8">
              Jag tror att vi ibland inom politiken, alldeles oavsett religiös
              hemvist eller ingen religion alls, skulle använda oss av fridshälsningen
              oftare, närma oss varandra i ödmjukhet och respekt. Vi tror oss
              vara sanningar på spåren. Vi tror oss veta vilka förslag som är
              bäst för vårt land eller Europa. Samtidigt borde alltid tvivel
              gnaga inom oss.
            </seg>
            <seg n="df80a288">
              Den vi ser som politisk motståndare kan vara bärare av något
              klokt och befogat. Inte minst i den här debatten som nu förs borde
              vi reflektera kring vår respekt och allas vår önskan att forma
              ett samhälle präglat av mångfald.
            </seg>
            <seg n="24990040">
              Fru talman! Två och ett halvt år i Sveriges riksdag har gett
              mig nya bekanta och vänner, personer över parti- och blockgränser
              som jag hyser den största respekt för, både som människor och
              för den politik de representerar. Två av dem finns i mitt eget
              parti. Två av dem har nyss funnits i kammaren. Olof Lavesson och
              Tomas Tobé är goda riksdagskolleger till mig. På Moderaternas
              partistämma i Gävle för ett och ett halvt år sedan kom vi att
              argumentera i just frågan om könsneutrala äktenskap. Deras syn
              på saken vann den moderata partistämmans bifall. Det jag och några
              tillsammans med mig anförde avslogs. Så fungerar det. Det har
              jag full respekt för.
            </seg>
            <seg n="1e426304">
              Jag kunde faktiskt i mitt hjärta dela den glädje de kände. Jag
              tror att detta till och med fångades på bild av pressfotograferna.
              Jag förstod vad de ansåg att detta beslut betydde för dem. Jag
              var glad med Olof Lavesson och Tomas Tobé.
            </seg>
            <seg n="e0577657">
              Så här i efterhand kan jag dock notera att den glädje som speglades
              och synliggjordes, inte minst i medierna, aldrig möttes av en
              spegelbild som visade hur de som motsatte sig tanken på könsneutrala
              äktenskap kände och tänkte.
            </seg>
            <seg n="c196c400">
              För egen del tror jag att det är viktigt att inse att det Sverige
              som finns utanför Riksdagshuset nog kommer att vara mer delat
              i synen på könsneutrala äktenskap än vad eftermiddagens omröstning
              kommer att visa i form av hur riksdagsledamöterna röstar.
            </seg>
            <seg n="444caa33">
              För en hel del personer handlar denna fråga om identitet och
              självbild. Det handlar om hur man själv definierar sig som människa
              och sätter in sig i ett större sammanhang. Det gäller dem som
              önskar se ett könsneutralt äktenskapsbegrepp och också dem som
              önskar slå vakt om äktenskapsbegreppets traditionella form.
            </seg>
            <seg n="f2bab752">
              Fru talman! Ibland brukar det i riksdagen hänvisas till olika
              stormar i form av e-post och brev i stora mängder. Så gjordes
              exempelvis i samband med den så kallade FRA-debatten då en kvällstidning
              skapade möjlighet att sända in standardiserade kommentarer till
              riksdagsledamöterna.
            </seg>
            <seg n="09700741">
              Jag tror att det för egen del rörde sig om ca 35 000 sådana mejl.
              Några av de första tusen insända försökte jag besvara. Sedan blev
              uppgiften ogörlig. Rätt snart visade det sig att samma person
              hade skickat flera mejl och att kanske 3040 procent av adresserna
              var felaktiga eller inte fanns. Dessutom hade både Bill Clinton
              och Fredrik Reinfeldt engagerat sig som brevskrivare, vilket jag
              faktiskt tillät mig att betvivla. Av den stora massa som sades
              finnas utanför Riksdagshuset kunde mängden krympas från kanske
              35 000 till långt under 10 000.
            </seg>
            <seg n="9f8748fa">
              I äktenskapsfrågan har jag fått bortåt 1 5002 000 mejl och brev.
              Jag har försökt besvara dem alla. Inte en enda gång har det varit
              en felaktig adress.
            </seg>
            <seg n="ee7b1c3e">
              FRA-frågan sades beröra. Det är sant. Äktenskapsfrågan berör
              också hela landet.
            </seg>
            <seg n="b9d92935">
              För egen del anser jag att det för oss lagstiftare är viktigare
              att ordna juridiken än semantiken. Jag menar att det borde undersökas
              huruvida det är möjligt att juridiskt ordna så att par av samma
              kön ges samma rättigheter respektive skyldigheter som i relationen
              man och kvinna utan att för den skull begreppet äktenskap ändras.
              Det kan finnas fördelar med detta. Därmed skulle ett lika starkt
              rättsskydd uppnås för alla oavsett sexuell orientering samtidigt
              som ordet äktenskap inte definierades på politisk väg utan av
              människor själva i enlighet med egen tro, tradition, uppfattning
              eller församlingstillhörighet.
            </seg>
          </u>
          <note n="72272490">
            Utifrån det civila samhällets utgångspunkter med församlingar,
            kyrkor och förbund finns en inte helt felaktig syn på att äktenskapsrätten
            fortfarande uppfattas som en för staten och kyrkan gemensam angelägenhet.
            Så var det 1915 när grunderna för äktenskapet lades fast. Lagen
            om äktenskaps ingående och upplösning som inarbetats i äktenskapsbalken
            antogs av riksdagen som civillag och av kyrkomötet som kyrkolag.
            Förhållandena är nu ändrade. Riksdagen stiftar ensam äktenskapslag.
            Kyrkomötet beslutar självständigt om äktenskapet i kyrkohandboken
            och kyrkoordningen.
          </note>
          <u who="hans_wallmark_b7ba6b" xml:id="i-d703f97f66a859a1-0" n="4ef41797" prev="i-049840c0ee9b4d3c-0">
            <seg n="d17f1b6f">
              Intresset och engagemanget för ordet och definitionen av äktenskap
              är således historiskt och praktiskt långt bredare och djupare
              än endast vad riksdagen genom beslut slår fast. Svenska kyrkan
              har i likhet med en del andra remissinstanser klargjort hur äktenskapet
              enligt deras mening bör tolkas.
            </seg>
            <seg n="2c3f7547">
              Fru talman! Detta menar jag borde tala för en annan ordning.
              Det är en ordning som ett antal biskopar i Svenska kyrkan, både
              sådana som kan tänka sig samkönade relationer och sådana som motsätter
              sig det, öppnade för i en debattartikel för någon vecka sedan.
              Kyrkans rätt att viga måste avskaffas, menar debattörerna. Man
              måste inrätta den ordning som i debatten kommit att kallas civilrättslig,
              hävdar biskoparna. Jag citerar lite kort ur artikeln: Äktenskapslagstiftningen
              har hittills skett i samspel mellan Svenska kyrkan och staten.
              Det blir annorlunda med den nya äktenskapslagen. Nu utformar staten
              den själv, utan medverkan från Svenska kyrkan. Då blir det logiskt
              att staten också handlägger den juridiska delen själv, utan att
              religiösa eller borgerliga riter och ceremonier blandas in. I
              dag viger Svenska kyrkan med rättsverkan på delegation från staten.
              Den delegationen bör inte förnyas. Samtidigt vill vi ha kvar möjligheten
              till kyrkbröllop, med hela högtidligheten och festen.
            </seg>
            <seg n="2f43c800">
              Fru talman! Därför hade jag önskat att man kunde införa en rättsordning
              med lika rättsverkningar för alla par samtidigt som det civila
              samhället visas respekt. Med avskaffad vigselrätt för alla samfund
              behöver inget samfund hantera frågan om äktenskap som en integrerad
              del av sin egen gudstjänstordning. Däremot kan samfund i efterhand
              förhålla sig till par som ingått en juridiskt bindande relation
              genom välsignelseakt eller annan ceremoni. Den kan i ord och handling
              utformas helt självständigt.
            </seg>
            <seg n="bbb63171">
              Fru talman! Lyssnar man till dagens debatt och läser det särskilda
              yttrandet från Vänsterpartiet önskas en ordning med så kallad
              vigselplikt. Jag litar på de utfästelser många ledande politiker
              gjort i denna fråga men befarar ändå att opinionsarbete och andra
              kampanjer i enlighet med de önskemål som bland annat framförts
              av Vänsterpartiet med tiden kommer att tvinga fram just denna
              lösning. Jag tror inte att det kommer att ske nästa år eller nästa
              mandatperiod, men jag tror att det kommer. Just därför tycker
              jag att man redan nu borde undersöka och utreda förutsättningarna
              för en annan ordning.
            </seg>
            <seg n="9f276d19">
              Fru talman! Med önskan om frid och förståelse för såväl mig själv
              som mina riksdagskolleger i denna för en del mycket viktiga men
              samtidigt mycket komplexa fråga yrkar jag bifall till motion C7
              som jag och några moderata kolleger väckt.
            </seg>
          </u>
          <note n="02c95d52">
            I detta anförande instämde Walburga Habsburg Douglas, Lennart
            Hedquist och Marietta de Pourbaix-Lundin (alla m).
          </note>
          <note type="speaker" n="490fc1ba">
            Anf. 88 BARBRO WESTERHOLM (fp):
          </note>
          <u who="barbro_westerholm_f43973" xml:id="i-53d3f2c6238f16d3-0" n="14f44674" next="i-cd8edaeaa6be466d-0">
            <seg n="b7266ceb">
              Fru talman! Det här är ett beslut i raden av viktiga beslut som
              syftar till att ge HBT-personer samma rättigheter som heterosexuella.
              Det har hänt mycket sedan 1944 då det slutade att vara kriminellt
              att ha en homosexuell relation, en kärleksrelation till en person
              av samma kön.
            </seg>
            <seg n="2b90117e">
              Ett annat märkesår var 1979 då vi i Socialstyrelsen strök homosexualitet
              ur Klassifikation av sjukdomar . Det hade föregåtts av en ockupation
              av Socialstyrelsens trappa av RFSL:s företrädare. Man kan säga
              att det var föregångaren till Pridetåget, men det var så litet
              att det rymdes i Socialstyrelsens trappa. I dag hade det inte
              rymts med tanke på alla de tiotusentals människor som deltar i
              det tåget. Skälet till ockupationen var att man under fem års
              tid hade försökt bli friskförklarad. Då blev det väldigt tydligt
              för oss vilken diskriminering och vilka övergrepp, fysiska och
              psykiska, som homosexuella personer utsattes för.
            </seg>
            <seg n="5605484e">
              Det här fördes in i Homosexutredningen som kom 1984 och som kom
              med en rad förslag. Där lyste det också igenom att kärlek mellan
              människor av samma kön skulle betraktas av samhället ha samma
              värde som kärlek mellan heterosexuella.
            </seg>
            <seg n="68033bf5">
              Vi går vidare i historien. År 1989 kom ett förslag från Socialstyrelsen
              om partnerskap av dansk modell. Det omsattes i ett beslut den
              7 juni 1994 i denna kammare.
            </seg>
            <seg n="0c11fe72">
              Visst har det i kammaren i dag använts en del ord som man kanske
              skulle önska inte fanns med i det skriftliga protokollet, men
              jag kan försäkra er jag var med i 1994 års debatt att då var ordbruket
              under all kritik i vissa hänseenden.
            </seg>
            <seg n="3484f2f6">
              När vi fick partnerskapslagen 1994 var det ett stort steg framåt.
              Det som tog mig mest var brev från föräldrar som skrev och tackade.
              Nu var deras sons eller dotters kärlek till en annan person bekräftad
              av Sveriges riksdag. Det är viktigt att ha i bakhuvudet vad det
              betyder, inte bara för paren utan också för föräldrar, barn och
              syskon att samhället värderar kärlek mellan människor av samma
              kön lika högt som kärlek mellan heterosexuella. Kärlek är något
              vi har ont om i den här världen, så det här ska vi bejaka på alla
              sätt.
            </seg>
            <seg n="a5b44989">
              Det har faktiskt hänt en hel del till. År 1999 hade vi här i
              riksdagen utställningen Ecce Homo. Tasso Stafilidis och jag hade
              en mödosam väg för att få visa den fantastiska utställningen i
              riksdagen. Den blev oerhört välbesökt, och jag tror att den väckte
              väldigt många människor när det gäller vad homosexuella och HBT-personer
              kan utsättas för.
            </seg>
          </u>
          <note n="edce83c5">
            År 2002 fick registrerade partner rätt att adoptera och 2005
            rätt till assisterad befruktning.
          </note>
          <u who="barbro_westerholm_f43973" xml:id="i-cd8edaeaa6be466d-0" n="14f44674" prev="i-53d3f2c6238f16d3-0">
            <seg n="e835c146">
              I dag ska vi fatta beslut om att äktenskapslagen blir könsneutral.
              Det är verkligen ett stort framsteg. I dag ska vi fira. Men det
              är mycket kvar att göra i morgon, i övermorgon och i övermorgons
              morgon.
            </seg>
            <seg n="7ef2099f">
              Då måste vi arbeta för att den diskrimineringslagstiftning vi
              har om att ingen får diskrimineras bland annat på grund av sexuell
              läggning inte ska behövas längre. Jag hoppas få uppleva den dag
              då människor frågar: Varför har vi den här lagen? Vad ska den
              skydda?
            </seg>
            <seg n="48f06af7">
              Tyvärr behövs den i dag. Vi måste arbeta för att förhindra de
              övergrepp och det våld som i dag riktas mot HBT-personer i Sverige.
              Vi måste också arbeta inom EU och internationellt och stödja de
              grupper som arbetar för att HBT-personer världen över ska ha samma
              rättigheter som heterosexuella. Det är en lång lång väg att gå.
            </seg>
            <seg n="566f6b24">
              Vi kan tänka tillbaka 1944 var det kriminellt i Sverige att vara
              homosexuell. Det har faktiskt gått på mindre än 100 år att nå
              dit vi är i dag. Det vore väl konstigt om vi inte kunde komma
              till det målet globalt genom att visa hur man har gjort här i
              Sverige och i en del andra länder som har kommit till den plattform
              där vi befinner oss i dag.
            </seg>
          </u>
          <note n="8560b2c0">
            Med det, fru talman, yrkar jag bifall till förslagen i betänkandet
            och avslag på reservationen.
          </note>
          <note n="e03a295f">
            I detta anförande instämde Jan Ertsborn och Lars Tysklind (båda
            fp) samt Börje Vestlund (s).
          </note>
          <note type="speaker" n="d98b7779">
            Anf. 89 LAGE RAHM (mp):
          </note>
          <u who="lage_rahm_1a5db7" xml:id="i-4c8f326e3927d084-0" n="0461b5cd">
            <seg n="10007016">
              Fru talman! Jag vill börja med att säga att jag, precis som många
              andra här i kammaren i dag, känner mig stolt över att vi äntligen
              kommer att rösta om detta och bifalla förslaget om en könsneutral
              äktenskapslagstiftning.
            </seg>
            <seg n="e7e58652">
              Vi har alldeles för länge levt med den diskriminering som har
              inneburit att vuxna människor som älskar varandra inte får ingå
              äktenskap. Det har pratats om att det är homosexuellas rättigheter
              och att det är väldigt viktigt. Det är det. Det vill jag verkligen
              understryka. Jag är glad över att det har sagts.
            </seg>
            <seg n="24887606">
              Men det är inte bara homosexuellas rättigheter. Det här behandlar
              ju mänskliga rättigheter. Vi pratar om oss alla som människor.
              Man kan fråga sig hur mycket den rätt som tidigare funnits för
              andra människor att ingå äktenskap är värd om man förvägrar många
              människor samma rätt. Hur ser man på det?
            </seg>
            <seg n="5028cb6a">
              Jag vill dessutom som en liten bisak lyfta upp ett annat perspektiv.
              Det här är en rättighet för alla. Det handlar inte bara om homosexuellas
              rättighet att ingå äktenskap med människor av samma kön. Det handlar
              också om min rätt att, trots att jag är heterosexuell, ingå äktenskap
              med en människa av samma kön, om jag så önskar.
            </seg>
            <seg n="3e9286e6">
              Jag förstår inte varför det i långa tider har varit sådant fokus
              på kön och sex när vi diskuterar det här. Låt vuxna människor
              som vill det ingå äktenskap med varandra.
            </seg>
          </u>
          <note n="240578e3">
            Jag yrkar bifall till utskottets förslag.
          </note>
          <note type="speaker" n="568b7e51">
            Anf. 90 HELENA LEANDER (mp):
          </note>
          <u who="helena_leander_3aadf2" xml:id="i-e1042ff43c66210f-0" n="36b40cac">
            <seg n="6c9cebbf">
              Fru talman! Vi är många som gläds i dag över att vi äntligen
              ska avskaffa den här diskrimineringen. Jag är ledsen att behöva
              förlänga en debatt där väldigt mycket klokt har sagts, och mycket
              som jag inte tycker är så klokt. Det är just med anledning av
              det senare som jag kände att jag var tvungen att gå upp och lätta
              mitt hjärta. Jag hoppas att det är okej.
            </seg>
            <seg n="5ffce980">
              Det har sagts mycket om det unika med en man och en kvinna som
              gifter sig och att man inte ska kalla något som inte är samma
              sak för något som är samma sak.
            </seg>
            <seg n="8550fe10">
              Jag har funderat lite över hur det hade sett ut om de som i dag
              talar om äktenskapet mellan man och kvinna hade reagerat om man
              till exempel var i ett land där det var förbjudet med så kallade
              rasblandade äktenskap. När man gjorde det tillåtet, hade man då
              sagt att man faktiskt måste hitta på ett annat begrepp? De får
              ju vara lite originella. Vi som är gifta med någon som har samma
              hud som vi vill inte bli kränkta av att man kallar något som inte
              är samma sak för något som vi håller på med.
            </seg>
            <seg n="42a18ada">
              Det är spännande vad som är samma sak. För mig är äktenskap två
              människor som vill dela livet, kanske skaffa barn, kanske inte.
              Det viktiga är att man älskar varandra. Vad man har för kön är
              kanske inte det som avgör vad som är ett äktenskap eller inte.
              Då skulle vi kunna ha en diskussion om att vi skulle ha olika
              namn beroende på om de som gifter sig har samma hudfärg eller
              samma skostorlek eller vad det är. Det är ju inte det det handlar
              om.
            </seg>
            <seg n="8c308618">
              Handen på hjärtat det är inte bara heterosexuella som skaffar
              barn. Det är länge sedan det var så. Varför ska inte de barn som
              lever med föräldrar i samkönade förhållanden också få tryggheten
              att kunna säga att deras föräldrar är gifta? Varför valde man
              det otroligt osexiga namnet registrerat partnerskap?
            </seg>
            <seg n="76ede6e1">
              Jag är glad över att vi i dag visar att det faktiskt är samma
              sak det handlar om, oavsett om det är en man och en man, en kvinna
              och en kvinna eller en man och en kvinna som gifter sig. Det handlar
              om precis samma sak. Det handlar om kärleken. Det är den vi firar
              i dag.
            </seg>
          </u>
          <note n="6a346d32">
            I detta anförande instämde Jan Lindholm och Lage Rahm (båda mp).
          </note>
          <note type="speaker" n="f16c47cb">
            Anf. 91 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-11" n="f45c90d4">
            <seg n="5f7ac892">
              Fru talman! Trots att tiden har gått riktigt länge nu kan jag
              inte bara lyssna på att man nonchalerar de begrepp som har funnits
              länge i vår kultur och vår tradition.
            </seg>
            <seg n="bafb0e28">
              Det är väl inte främmande ens för Helena Leander att slå upp
              i en uppslagsbok och se vad begreppet äktenskap betyder. Dess
              djupaste grund har inte varit kärlek. I vår kultur har dess djupaste
              grund varit att det är en förening mellan en man och en kvinna.
              Men äktenskapet har också gällt flertalet. Men att det har varit
              fråga om människor av olika kön är den inneboende betydelsen i
              det begreppet. Det tycker jag inte är så märkligt att vi diskuterar.
            </seg>
            <seg n="40c3ed1e">
              Att man sedan ibland likställer, vilket jag tycker är helt felaktigt,
              detta med människor av olika ras och så vidare tycker jag inte
              har med saken att göra. Det har över huvud taget inte med äktenskap
              att göra. Det är effekter, vilket Helena Leander säkert vet. Men
              att begreppet äktenskap, hitintills, har haft betydelsen att det
              handlar om människor av olika kön tror jag att vi är överens om.
            </seg>
            <seg n="16e145d4">
              Jag skulle vilja fråga Helena Leander om vigselrätten. Har Miljöpartiet
              tagit ställning till om man tycker att vigselrätten ska få övergå
              i vigselplikt? Var står Miljöpartiet inför nästa val i den frågan?
            </seg>
          </u>
          <note type="speaker" n="9bf73857">
            Anf. 92 HELENA LEANDER (mp) replik:
          </note>
          <u who="helena_leander_3aadf2" xml:id="i-e1042ff43c66210f-1" n="36b40cac">
            <seg n="6084307d">
              Herr talman! Vad vi lägger i ordet äktenskap har naturligtvis
              stor bäring på vilket samhälle som vi lever i. I ett rasistiskt
              samhälle har äktenskap varit någonting mellan två personer av
              samma ras, om man använder det begreppet. I ett heteronormativt
              samhälle har äktenskap varit någonting mellan man och kvinna.
              Men i ett sjyst, modernt och jämställt samhälle, som jag vill
              ha, är äktenskap någonting mellan två vuxna människor som vill
              leva sina liv tillsammans.
            </seg>
            <seg n="a2f5ed13">
              Jag tycker inte att heterolobbyn ska komma och kapa ordet äktenskap.
              Jag tycker att det är någonting som vi kan använda för människor
              som väljer att leva ihop oavsett kön.
            </seg>
            <seg n="4ebb345f">
              Vad gäller frågan om vigselplikt tycker jag att det är en ganska
              grundläggande utgångspunkt att människor som har fått uppdraget
              att utöva myndighetsutövning inte ska få diskriminera. Sedan kan
              man i och för sig tycka att en smidigare lösning på det skulle
              vara att man inte överlåter myndighetsutövning över huvud taget
              till samfunden.
            </seg>
            <seg n="f56e5435">
              Men för min del är det viktigare att vi i dag kan få en könsneutral
              äktenskapslagstiftning än att vi går in i de mindre detaljerna
              om vigselplikt och om vad som ska vara civilt och vad som ska
              vara statligt.
            </seg>
          </u>
          <note type="speaker" n="04a00f1d">
            Anf. 93 YVONNE ANDERSSON (kd) replik:
          </note>
          <u who="yvonne_andersson_78c29c" xml:id="i-a0747fcd0f83fd6b-12" n="f45c90d4">
            <seg n="39c0d2fb">
              Herr talman! Jag vill nog envisas med följande som jag tycker
              är intressant. Vi har nämligen inget rasistiskt samhälle här.
              Vi har ett samhälle som har sina kulturella rötter, vilket vi
              har talat om under denna debatt. Visst kan man förändra den definitionen,
              och det är egentligen det som hela denna debatt har handlat om
              i flera timmar. Jag hoppas att Helena Leander som kommer in i
              slutet av debatten har följt debatten och förstår innebörden av
              den.
            </seg>
            <seg n="d3566a8a">
              Min fråga kvarstår: Hur går Helena Leander och Miljöpartiet till
              val? Kan ni klargöra för väljarna om ni kommer att driva detta
              vidare till att det ska vara vigselplikt för olika ledare, pastorer,
              präster, imamer och så vidare? Kan ni ge väljarna besked om vad
              som händer efter detta beslut i dag? Det är en fråga som jag vill
              ha svar på.
            </seg>
          </u>
          <note type="speaker" n="b10ba414">
            Anf. 94 HELENA LEANDER (mp) replik:
          </note>
          <u who="helena_leander_3aadf2" xml:id="i-e1042ff43c66210f-2" n="36b40cac">
            <seg n="2d22b095">
              Herr talman! Jag har redan sagt att Miljöpartiet för egen del
              inte tycker att man ska tillåta diskriminering i myndighetsutövning.
              Exakt hur man löser det får man se när man går vidare. Vi har
              ett samarbete, om inte Miljöpartiet får 50 procent av rösterna,
              och det lär väl inte hända än även om jag håller på det.
            </seg>
            <seg n="5dac18c3">
              Jag tycker ändå att vi ska fokusera på kärnfrågan. Den handlar
              om att vi går ifrån en syn där vi ser äktenskapet mellan man och
              kvinna som någonting helt unikt och väsensskilt som skulle vara
              så himla annorlunda jämfört med relationer mellan samkönade personer.
              Det är det som är det viktiga i dag, att vi visar att det handlar
              om människor som älskar varandra oavsett vilket kön som de har.
              Det är det som är kärnfrågan, och det är det som jag yrkar bifall
              till om jag inte redan har gjort det.
            </seg>
          </u>
          <note n="e53a4538">
            Överläggningen var härmed avslutad.
          </note>
          <note n="ad8c888c">
            10 § Naturresursfrågor och vattenrätt
          </note>
          <note n="60685c99">
            Föredrogs
          </note>
          <note type="speaker" n="c94dbe4e">
            Anf. 95 GUNNAR SANDBERG (s):
          </note>
          <note n="23bbae60">
            Herr talman, civilutskottets ledamöter och åhörare! Vi ska nu
            debattera civilutskottets betänkande Naturresursfrågor och vattenrätt
            . Jag kommer i mitt anförande att beröra två frågor i det nu aktuella
            betänkandet. Det är dels punkt 2 om åtgärder till förmån för fiske,
            dels punkt 6 om allmänna vattentjänster.
          </note>
          <note n="bb3335eb">
            Jag yrkar redan inledningsvis bifall till reservation 2, som
            är en gemensam reservation för Socialdemokraterna, Vänsterpartiet
            och Miljöpartiet, samt till reservation 5 från Socialdemokraterna
            och Miljöpartiet.
          </note>
          <u who="gunnar_sandberg_1d717c" xml:id="i-336b73b73ae9935c-0" n="451f1480" prev="i-41379eeeb57b27d0-0">
            <seg n="554de811">
              Fritidsfisket är som bekant en stor folksport. Det har mycket
              stor betydelse för en stor del av befolkningen, för deras rekreation,
              livskvalitet och välbefinnande. Fritidsfisket har också en allt
              större betydelse för utveckling av turistnäringen, inte minst
              på landsbygden och i landets glest bebyggda delar.
            </seg>
            <seg n="05d042e3">
              Ett stort hinder för utvecklingen är kraftverk som hindrar fiskens
              vandring på ett naturligt sätt mellan källflödena, havet och reproduktionsplatser.
              Det minskar tillgången till fisk och är därför också ett hinder
              för att kunna uppnå miljökvalitetsmålet om ett rikt växt- och
              djurliv. Flera svenska lax- och öringstammar har slagits ut eller
              kraftigt reducerats av vandringshinder i våra vattendrag.
            </seg>
            <seg n="727e0607">
              Starka biologiska skäl talar för bättre vandringsvägar för fisk.
              Laxens naturliga vandring i outbyggda älvar upp till lekplatserna
              främjar fortbestånd av livskraftiga laxar. Så är inte fallet med
              utbyggda älvar där laxstationerna urskillningslöst fångar in alla
              laxar. Både de livskraftiga och de orkeslösa tas upp för att man
              ska kunna odla fram laxyngel i speciella bassänger.
            </seg>
            <seg n="3eeabfb3">
              Vi får inte utarma den vilda laxen till förmån för den odlade
              laxen. Därför måste de utbyggda älvarna förses med laxtrappor
              så att de livskraftiga laxarna kan ta sig upp till naturliga lekplatser.
              Detta kostar pengar, och det borde vara rimligt att bolagen som
              tjänar stora pengar på elkraften tar ett ansvar för byggandet
              av trappor eller andra vandringsvägar för lax och annan fisk.
            </seg>
            <seg n="54ce65e3">
              Vi behöver inte vänta tills arbetet i Miljöprocessutredningen
              är klart. Det finns tillräckligt med forskning, statistik och
              kunskap för att omedelbart kunna gå till beslut. Det är uppenbart
              att den nuvarande lagstiftningen inte möjliggör den utbyggnad
              av vandringsvägar som är nödvändig.
            </seg>
            <seg n="0b8c50f6">
              När det gäller allmänna vattentjänster kan man konstatera att
              klimatförändringarna har lett till stora problem för många kommuners
              vatten- och avloppsnät. Stora mängder regn och omfattande översvämningar
              har under senare år orsakat stora skador i näten. Dessa kommer
              att öka enligt Klimat- och sårbarhetsutredningen. Utredningen
              har pekat på stora områden, bland annat i Mälardalen, kring Vänern,
              Götaälvdalen samt efter hela syd- och ostkusten, där bebyggelse
              riskerar att drabbas av höga vattennivåer och därmed av problem
              med vattenförsörjningen.
            </seg>
            <seg n="04215d6b">
              Vi måste ta detta problem på stort allvar. Det kräver nationellt
              ansvarstagande, inte minst av ekonomiska skäl. Kommunernas tekniska
              försörjningssystem finansieras nästan helt av brukarnas avgifter.
              Det blir en orimlig börda för kommuninvånarna om de måste bekosta
              omfattande investeringar i nya VA-nät.
            </seg>
            <seg n="b2758a5e">
              Nej, man kan inte lämna frågan till enskilda kommuner att ensamma
              försöka hitta lösningar. Detta är en nationell fråga som måste
              ingå i den gemensamma miljöpolitiken. Det är också angeläget att
              arbetet inleds snarast. Uppdraget om ekonomiska och andra styrmedel
              som kan förbättra vattenkvaliteten är bara en detalj i sammanhanget.
              Vi kan inte vänta på att det blir klart. Det krävs att Klimat-
              och sårbarhetsutredningens förslag om säker vattenförsörjning
              börjar förverkligas nu.
            </seg>
          </u>
          <note type="speaker" n="9f3caa98">
            Anf. 96 JAN LINDHOLM (mp):
          </note>
          <u who="jan_lindholm_8746bf" xml:id="i-3aa8af8c5e3a66cf-3" n="4c69f91d">
            <seg n="428e6465">
              Herr talman! I civilutskottets betänkande 21 behandlas ett antal
              frågor som vi i Miljöpartiet anser är väldigt viktiga och som
              allesammans har koppling till klimatet.
            </seg>
            <seg n="8e7624ff">
              Alla vet vi att klimatet förändras, men våra möjligheter att
              förutsäga hur förändringarna i framtiden kommer att se ut är ganska
              dåliga. Till viss del kan vi luta oss mot Klimat- och sårbarhetsutredningen
              som försökt beskriva vad vi har att se fram emot.
            </seg>
            <seg n="6e311fb6">
              Många av de yrkanden som behandlas i betänkandet kan direkt härledas
              till de förslag till åtgärder som skisseras i just Klimat- och
              sårbarhetsutredningen, så beslutsunderlaget för det som Miljöpartiet
              föreslår här är lika väl genomarbetat som den kunskapsmassa som
              vi i dag har och som gör det möjligt att förbereda förslagen till
              beslut.
            </seg>
            <seg n="123b1f74">
              Kammarkollegiet bedriver ett omfattande arbete med att ompröva
              gamla och föråldrade vattendomar. Det är ett väldigt krävande
              arbete som tar lång tid och som är svårt och kostar mycket pengar.
            </seg>
            <seg n="a56a3ece">
              Enligt de bedömningar som görs i Klimat- och sårbarhetsutredningen
              kommer nederbörden att öka i Sverige men inte jämnt fördelat.
              Fördelningen kommer att bli ojämnare över året än den är i dag.
              Det blir mer nederbörd under vinterhalvåret och mindre på sommaren.
            </seg>
            <seg n="afaec1c0">
              I Klimat- och sårbarhetsutredningen bedömer man att nederbörden
              kommer att öka med ungefär 15 procent, vilket man snabbt räknar
              om i ökad elkraftsproduktion för att på det sättet finansiera
              alla omställningskostnader som man ser kommer med anledning av
              klimatförändringarna.
            </seg>
            <seg n="d6bbafb4">
              Med en ojämnare fördelning av nederbörden dessutom mer nederbörd
              i form av regn och mindre i form av snö trots att mer nederbörd
              kommer under vinterhalvåret eftersom det blir varmare och kortare
              vinterperioder uppstår en massa olika problem som vi försöker
              ta upp i våra förslag i betänkandet.
            </seg>
            <seg n="cadf5c10">
              Snö kan ses som vatten som faktiskt kan ligga förvarad på marken.
              Det blir som en sorts alternativ till de vattendammar vi har.
              När snön successivt smälter på våren rinner vattnet ned i och
              fyller dammarna något snabbare än vi tömmer dem för att producera
              el. På så sätt får man en höjning av de volymerna. Snö är alltså
              ett komplement till våra vattenmagasin.
            </seg>
            <seg n="1f2a497d">
              Med en mindre andel nederbörd i form av snö krävs det förmodligen
              större vattenmagasin för att vi ska kunna kontrollera den nederbörd
              som vi vill använda till elproduktion. Om nederbörden dessutom
              kommer ojämnare fördelat över året gör bara det att vi förmodligen
              måste ha större vattenmagasin för att kunna producera samma mängd
              elkraft under hela året eftersom en större del av nederbörden
              kommer på vintern och då i form av vatten i stället för i form
              av snö.
            </seg>
            <seg n="e15f8b77">
              Vidare är osäkerheten större om hur mycket nederbörd som kan
              tänkas falla till exempel under en timme eller under ett dygn.
              Detta gör att vi har större krav på buffertkapacitet i våra vattensystem
              totalt sett alltså sjöar, vattendrag, dammar och så vidare eftersom
              osäkerheten ökar om hur mycket nederbörd som kan komma under en
              kort tid.
            </seg>
            <seg n="ac9ca309">
              Eftersom ökade flöden i våra älvar dessutom innebär en ökad erosionkraft
              leder det med tiden förmodligen till att rasrisken ökar i strandnära
              områden, i närheten av sjöar och vattendrag. Det gör att vi har
              ytterligare argument för att det är viktigt att vi skapar system
              så att vi kan hantera den mer ojämnt fördelade och ibland kraftigt
              nedkommande nederbörden kring våra sjöar och vattendrag.
            </seg>
            <seg n="dc4200ab">
              Miljöpartiet menar att regeringen tar alldeles för lätt på de
              här riskerna. Det är hög tid för regeringen att börja arbeta med
              att ta fram styrinstrument för att kunna hantera de risker och,
              inte minst, alla de konflikter som ett förändrat vattenflöde innebär.
            </seg>
            <seg n="388e1d15">
              Energiproduktion är bara en av de nyttigheter som vi får från
              våra vattendrag. Fritt rinnande vatten utgör också i sig en naturresurs
              en resurs både för rekreation och för naturmiljön. Rekreationsvärdet
              är stort. Många arter inom både växt- och djurriket som har behov
              av rinnande vatten har svårt att anpassa sig till de regleringar
              av vattendragen som vi människor har gjort. I dammar och reglerade
              vattendrag blir det mycket större förändringar dessutom snabbare
              sett till både flöden och nivåer.
            </seg>
            <seg n="ebab70a1">
              I oreglerade vatten varierar naturligtvis också både flöden och
              nivåer men inte på samma sätt som i reglerade vattendrag. Skillnaderna
              syns på många sätt, bland annat i hur strandzoner påverkas. Det
              blir andra möjligheter för växter och djur att klara sig när strandzonerna
              mycket snabbt förändras.
            </seg>
            <seg n="0c7e41e9">
              Det rinnande vattnets värde från rekreationssynpunkt är också
              stort, som vi redan hört här. Vi i Miljöpartiet menar att värdet
              av rinnande vatten inte kan övervärderas från rekreationssynpunkt.
              I samhällsplaneringen görs försök att värdera vilket värde olika
              resurser har.
            </seg>
            <seg n="995f1028">
              Även om man inte har alltför långa planeringshorisonter utan
              kanske tänker 1015 år framåt kommer, tror jag, värdet av orörd
              natur, av naturligt rinnande vatten och så vidare, i ett turistiskt
              perspektiv, i ett rekreationsperspektiv och i ett folkhälsoperspektiv
              att vara näst intill omöjligt att värdera. Det här är någonting
              som kommer att ha framtiden för sig. Efterfrågan på den typen
              av miljöer ökar hela tiden.
            </seg>
            <seg n="5c43d911">
              Naturligtvis finns det konflikter i det sammanhanget. Ett av
              de mest uppskattade värdena är just orördheten, tystnaden och
              ensamheten sådant som i takt med exploateringen tappar i värde.
              Jag vet ju hur det ser ut i en del andra länder där sådant här
              har exploaterats. Där har man svårt att klara vad som kan sägas
              vara i stil med vår allemansrätt. Det finns alltså konflikter
              i att nyttja det stora värde som miljöer med fritt rinnande vatten
              har.
            </seg>
            <seg n="4c423ea9">
              De flesta sjöar, dammar och vattendrag i vårt land är på något
              sätt mer eller mindre indragna i regleringar av vattennivåer som
              stör de naturliga ekosystemen. Därför är det oerhört viktigt att
              vi nu så gott vi kan försöker hävda och skydda de områden som
              fortfarande är orörda. Även i vattenreglerade vattendrag finns
              det mycket att göra. Man kan åtgärda dem för att underlätta till
              exempel för vandrande fisk det har vi hittills inte gjort tillräckligt
              just för att stärka fiskstammarna.
            </seg>
            <seg n="d0e5aa19">
              I oppositionspartiernas gemensamma reservation i betänkandet
              beskrivs bland annat frågan om lax och ål samt effekterna när
              det gäller beståndens livskraft och motstånd mot sjukdomar exempelvis
              alltså hur bestånden påverkas när man inte hunnit med att ge dem
              möjlighet att vandra på ett naturligt sätt. Vi menar att regeringen
              redan i dag har ett tillräckligt underlag för att ställa ökade
              krav på fallrättsinnehavarna, vattenkraftsägarna. Vi menar att
              regeringarna här även tidigare regeringar; det kan jag från Miljöpartiets
              sida säga väntat alldeles för länge med att vidta åtgärder.
            </seg>
            <seg n="a33f18ec">
              På Sportfiskarnas hemsida på nätet tar man upp inte mindre än
              49 olika vattendrag i Sverige där ett exploateringsintresse finns
              tydligt utpekat och där intresset för en vattenkraftsutbyggnad
              riskerar att slå ut fisket eller åtminstone allvarligt skada den
              fiskeresurs som där finns. Det är inte bara fisket som förlorar
              på det. Vid en sådan exploatering försvinner också väldigt många
              andra upplevelsevärden. Även för den som i de här sammanhangen
              inte har fisket som sitt primära intresse försvinner många andra
              upplevelsevärden.
            </seg>
            <seg n="55fa6c81">
              I huvudsak är det ganska små anläggningar som man vill bygga.
              Det handlar om lite elektricitet som man kan få ut. Trots att
              det handlar om väldigt små exploateringar är det lönsamt att i
              dag göra dem. Det beror på elcertifikaten. Miljöpartiet har länge
              drivit frågan om att elcertifikat just för nyetablering av småskalig
              vattenkraft inte borde förekomma.
            </seg>
            <seg n="9c9c5b61">
              I trepartireservationen tar vi väldigt tydligt ställning. Det
              är mycket bra att vi där klart och tydligt kräver ett nationellt
              stopp för nyexploatering av rinnande vattendrag till vattenkraftverk.
              Det är kortsiktiga elproduktionsintressen som hotar de betydligt
              mer långvariga förutsättningarna för sysselsättning och sådant
              som turism och en orörd miljö och natur på längre sikt kan ge.
              Det är faktiskt också fråga om ett hot mot en försörjningskälla,
              för de här vattendragen är inte obetydliga som proteinkällor.
            </seg>
            <seg n="91cc2e29">
              Man får inte fiska bara för nöjets skull. Det handlar också om
              att vi i framtiden kommer att få problem med att klara livsmedelsförsörjningen.
              Blir klimatförändringarna för stora kommer vi att bli tvungna
              att ta vara på de resurserna i ett rent försörjningsperspektiv.
            </seg>
            <seg n="a883c1c1">
              Ett förändrat klimat leder även till ökade variationer i grundvattenförhållandena,
              och även egenskaperna i de olika jordskikten förändras. För att
              underlätta för kommunerna att planera ny bebyggelse och även långsiktigt
              hantera befintlig bebyggelse behöver man kunskaper om hur olika
              typer av jordar påverkas och hur skiktning förändras, hur materialegenskaperna
              och höjdstrukturerna ser ut. Allt detta har stor betydelse för
              var man i framtiden kan exploatera för till exempel boende utan
              alltför stora risker.
            </seg>
            <seg n="74bca9e2">
              I en motion kräver Miljöpartiet att regeringen snarast ska ge
              ett uppdrag till Statens geologiska institut att i samarbete med
              Sveriges geologiska undersökningar, Lantmäteriet och Myndigheten
              för samhällsskydd och beredskap som är en ganska ny myndighetssammanslagning
              utveckla en nationell kartdatabas för att stödja kommunerna i
              det här arbetet. Det är ett av flera krav av liknande karaktär
              som jag inte hinner ta upp men som finns med i våra motioner.
              Det är krav för att underlätta för kommunerna att förebygga misstag
              i planeringen runt om i landet eller åtminstone ge dem möjligheter
              att minska risken att de tar omedvetna risker. Det är vad det
              ofta handlar om därför att man inte har erforderlig kunskap.
            </seg>
            <seg n="66ccc88e">
              Vi tycker att det är väldigt tråkigt att majoriteten inte ställer
              upp på det. Det här är processer som tar tid.
            </seg>
            <seg n="191e6f44">
              Vi människor har under några få generationer levt i någon sorts
              illusion, tycker jag, en illusion som fossilresurserna har skapat.
              På några få generationer har vi haft möjlighet att bygga en välfärd
              och leva ganska bra utan att egentligen ta hänsyn till vad som
              är grunden för vår välfärd och rikedom. Nu är det hög tid att
              börja titta på hur vi ska klara oss framöver, och då är ekosystemen
              oerhört viktiga att ta hand om och vårda på ett bra sätt.
            </seg>
            <seg n="cd619bd9">
              Det handlar inte bara om vatten, som jag pratat om hittills,
              utan naturligtvis också om åker och jord, åkermark och skogsmark
              som måste vårdas i ett mycket längre tidsperspektiv. Vi har valt
              att jobba med monokulturer och fossilberoende konstgödning i stor
              utsträckning och därmed i kombination med kemikalier kunnat upprätthålla
              stora skördar och hög avkastning. Det har skett på bekostnad av
              den anpassningsförmåga som ett annat sätt att hantera ekosystemen
              har, nämligen en stor artrikedom, som har en större anpassningsförmåga
              och överlevnadsförmåga. Det gör att vi är oerhört sårbara, ett
              problem som också Klimat- och sårbarhetsutredningen tar upp.
            </seg>
            <seg n="2b4fa4a3">
              Miljöpartiet menar att regeringen inte vidtar de åtgärder som
              är nödvändiga för att långsiktigt hävda ett livskraftigt ekosystem.
            </seg>
            <seg n="d49083bd">
              Slutligen menar jag att vi borde ha en separat debatt här i kammaren,
              en riktigt rejäl, lång och insiktsfull debatt om den viktigaste
              infrastrukturkomponent som vi har i vårt moderna samhälle. Det
              var inte en bättre livsmedelsproduktion som gjorde att vi kunde
              leva längre. Det var inte bättre läkekonst eller läs- och skrivkunnande
              som gjorde att vi lyftes och att den moderna staden och det moderna
              stadslivet blev möjligt. Det var faktiskt avloppssystemen och
              de samfällda vattentäkterna, som gjorde att vi fick tillgång till
              rent vatten och blev av med det smutsiga vattnet. Det var faktiskt
              det som var den viktigaste komponenten. Det gäller även i fråga
              om att komma fram i utvecklingsländerna. Det var det som lyfte
              vårt samhälle och gjorde att vi kan ha bättre hälsa och få ett
              längre liv.
            </seg>
            <seg n="050438dd">
              Stora delar av de avloppssystem som vi har i våra samhällen är
              över 100 år gamla. Kvaliteten varierar mycket och är på många
              håll väldigt dålig. Ibland rinner avloppsvattnet ut där det inte
              alls borde rinna ut, och i andra sammanhang rinner vatten in där
              det inte borde rinna in.
            </seg>
            <seg n="2e2470ea">
              Med de klimatförändringar som vi har framför oss kommer villkoren
              att förändras ganska kraftigt. Det kommer att påverka våra avloppssystem.
              Dagvattensystem och avloppssystem tvingas ofta att samverka när
              det är kraftig nederbörd. Vi kommer att få mer kraftig nederbörd,
              och då kommer dagvattensystemen inte att klara det. De är byggda
              på ett sådant sätt att de tar hjälp av avloppssystemen för att
              klara transporterna. Då får vi en översvämning i reningsverken
              vid de tillfällena. Det behövs teknik för att klara att hålla
              dagvatten borta eftersom det blir andra kostnader i samhället
              när man inte får bort det.
            </seg>
            <seg n="c89822f7">
              När vattenhalten ökar i marken minskar bärigheten, och markkonstruktionen
              blir underminerad, och då blir rörbrott allt vanligare i samband
              med kraftig nederbörd.
            </seg>
            <seg n="2b5ca88e">
              Att säkerställa rent vatten och ett fungerande system för att
              ta hand om avloppsvatten och dagvatten för att förhindra att våra
              samhällen blir vattenskadade är, menar jag, en grundläggande förutsättning
              för att kunna upprätthålla vår välfärd och vårt moderna samhälle.
            </seg>
            <seg n="5e7e4f89">
              Även inom det här området menar vi i Miljöpartiet att regeringen
              inte tar det på allvar. Klimat- och sårbarhetsutredningen visar
              på de här problemen mycket tydligt och har förslag på åtgärder.
            </seg>
            <seg n="a6ad4985">
              Vi förstår att det här att tänka långsiktigt inte är någon valvinnande
              grej att driva. Men vi menar att politiker har en skyldighet att
              inte bara tänka på att vinna nästa val och bli återvald och lova
              att sänka skatter. Vi menar att politiker är skyldiga att ta svåra
              och ofta mycket kostsamma beslut som är nödvändiga för att vi
              ska klara vår samhällskonstruktion på lång sikt. Här menar vi
              att regeringen har valt den enkla utvägen att blunda för problemet
              i stället för att vara riktigt ansvarsfull.
            </seg>
            <seg n="9d1019b0">
              Jag yrkar bifall till reservationerna 2 och 5 i betänkandet,
              vilket naturligtvis inte innebär att jag inte står bakom de övriga
              motionerna och reservationerna från Miljöpartiet, men för tids
              vinnande väljer jag att yrka bifall till reservationerna 2 och
              5.
            </seg>
          </u>
          <note type="speaker" n="f164fc85">
            Anf. 97 EVA BENGTSON SKOGSBERG (m):
          </note>
          <u who="eva_bengtson_skogsberg_07386f" xml:id="i-046ddf32cebc26ea-0" n="60148d2f">
            <seg n="6130fc85">
              Herr talman! Sverige är ett mycket vackert land med växlande
              natur, och vår natur är livsnerven i samhällsbilden. Vi är alla
              mycket måna om att se till att vi på bästa möjliga sätt bevarar
              och utvecklar våra gemensamma naturresurser.
            </seg>
            <seg n="0d7b695a">
              Klimatförändringar, effekter av dessa och åtgärder för att motverka
              snabba och negativa förändringar, är något som berör oss alla.
              Ingen är immun mot detta vare sig man bor i norr, söder, i Sverige
              eller i någon annan del av världen. Det tror jag att vi kan vara
              överens om.
            </seg>
            <seg n="5f0bfd7b">
              Nu behandlar vi civilutskottets betänkande 21 med sju motionsyrkanden
              som tar upp naturresursfrågor och vattenrätt. Även om det finns
              en hel del intressanta inslag i motionerna föreslår utskottet
              att riksdagen avslår samtliga motionsyrkanden. I betänkandet finns
              också fem reservationer.
            </seg>
            <seg n="88342ea2">
              Ett flertal av de motionsyrkanden som behandlas gäller frågor
              som på ett eller annat sätt förknippas med naturen. Vare sig det
              handlar om att motverka skadeverkning för fiske, att skydda våra
              stränder eller att verka för att ändra lagar och regler för vattendomar
              handlar det om vår omgivning som vi alla, oavsett vår politiska
              hemvist, vill ta hand om och värna.
            </seg>
            <seg n="a23eefb3">
              Generationerna efter oss kommer att få uppleva resultatet av
              vad vi lyckas göra i dag. Det gör att vi måste vara försiktiga
              och fatta beslut på goda grunder och se till att de åtgärder som
              genomförs är förankrade i ett väl genomgånget beslutsunderlag.
            </seg>
            <seg n="3fa63482">
              Herr talman! Det pågår för närvarande olika processer som ska
              se till vi får detta gedigna beslutsunderlag. Jag kan hålla med
              om att det går långsamt, men det är så viktigt att pusselbitarna
              faller på plats att det är bättre att skynda långsamt än att förhasta
              sig.
            </seg>
            <seg n="aa99c11a">
              Detta är själva grunden till att samtliga motioner föreslås avslås,
              inte för att de sakligt inte skulle vara viktiga utan därför att
              vi har ett sätt att pröva frågor som vi ska förhålla oss till.
            </seg>
            <seg n="31ffefd5">
              Jag tycker som sagt att det finns många tänkvärda argument och
              önskningar i ett flertal motioner och håller med föregående talare,
              som utförligt beskrev de problem vi har.
            </seg>
            <seg n="78df9eac">
              Stranderosion är en viktig fråga. Att våra stränder försvinner
              är naturligtvis ett hot både mot befolkningen som bor i närheten
              och mot alla turister. Enligt Klimat- och sårbarhetsutredningen
              behövs mer forskning på detta område, och det lär komma en proposition
              under våren.
            </seg>
            <seg n="89c9b107">
              Skadeverkningar på fisk är ett annat exempel som tas upp i flera
              motioner. Inte minst handlar det om att vidta åtgärder som säkerställer
              att fisk har goda möjligheter att fortplanta sig och förflytta
              sig.
            </seg>
            <seg n="b8c34c11">
              Miljöprocessutredningen har fått flera tilläggdirektiv. Några
              kom i december 2007 om att frågor som rör prövning av vattenverksamheter
              ska utredas liksom behovet av ändrade bestämmelser med beaktande
              av det som riksdagen har tillkännagett om fiskvandringsvägar.
              Det finns alltså flera faktorer som ska beaktas i sammanhanget.
            </seg>
            <seg n="243071b8">
              Uppdraget skulle ha redovisats senast vid december månads utgång
              2008, men detta förlängs till den 30 april i år då ytterligare
              tilläggsdirektiv kom i oktober 2008. Vi avvaktar alltså resultatet
              av denna utredning.
            </seg>
            <seg n="d8944105">
              Herr talman! Det har varit en lång dag i kammaren för civilutskottet,
              och jag har efter hand strukit i mitt anförande och tänker inte
              använda mina åtta minuter. Men jag vill avslutningsvis återigen
              säga att samtliga motioner berör ämnen som vi alla har motiv nog
              för att vårda och skydda vatten och stränder, fiske och natur.
              Vi har alla ett ansvar här, och jag är säker på att vi kommer
              att nå bra lösningar som säkerställer dess värden långsiktigt.
            </seg>
          </u>
          <note n="1f34eb2a">
            Jag yrkar bifall till förslaget i betänkandet.
          </note>
          <note type="speaker" n="db883513">
            Anf. 98 JAN LINDHOLM (mp) replik:
          </note>
          <u who="jan_lindholm_8746bf" xml:id="i-3aa8af8c5e3a66cf-4" n="4c69f91d">
            <seg n="2cae250d">
              Herr talman! Jag har en fråga angående Miljöprocessutredningen.
              Det är ju väldigt många på den sida som värnar det rinnande vattnet,
              de orörda vattendragen, som månar om rekreationsvärdena, fritidsmöjligheterna,
              möjligheterna att exploatera för fritidsändamål och skapa sysselsättning.
              Det är väldigt många bland de här grupperna runt om i landet och
              även kommuner som ser det här som en viktig del för sin utveckling
              och är oroliga för att Miljöprocessutredningen håller på att bli
              kraftbyggarnas projekt.
            </seg>
            <seg n="35856c0d">
              Det kommer signaler från utredningen som verkar väldigt farliga.
              Vi är oroliga för att den kommer fram till förslag som kommer
              att innebära att det kommer att vara enklare och gå snabbare att
              till exempel använda gamla dammar som byggdes för flottningsändamål
              och göra om dem för kraftändamål. Det är helt olika saker, för
              dammar för flottningsändamål behåller ju nästan allt vatten som
              ett fritt rinnande vatten, medan det i dammar som används för
              kraftändamål blir ett helt annat biologiskt liv och andra förutsättningar
              både ovanför och utefter en sådan damm.
            </seg>
            <seg n="d055a9df">
              Nu sade Eva Bengtson Skogsberg här att vi kan förvänta oss någonting
              från Miljöprocessutredningen under våren. Då är jag naturligtvis
              väldigt nyfiken och vill skicka signalen att det finns en väldig
              oro här. Jag hoppas att ni kan stävja den och att Miljöprocessutredningens
              förslag i första hand tar hänsyn till de miljöintressen och ekologiska
              intressen som finns.
            </seg>
          </u>
          <note type="speaker" n="fd930212">
            Anf. 99 EVA BENGTSON SKOGSBERG (m) replik:
          </note>
          <u who="eva_bengtson_skogsberg_07386f" xml:id="i-046ddf32cebc26ea-1" n="60148d2f">
            <seg n="26494175">
              Herr talman! Jag känner inte till riktigt allt som kommer från
              utredningen. Som Jan Lindholm vet är jag relativt ny i civilutskottet
              och har inte följt den här frågan så länge, men jag delar Jan
              Lindholms oro. Vi kan se att det finns motioner också från vårt
              parti, så jag tror att vi alla över partigränserna är oroliga
              över det här fiskevattnet och fiskarnas vandringar.
            </seg>
            <seg n="f0b40afd">
              Jag hoppas på samma svar som Jan hoppas på i detta fall.
            </seg>
          </u>
          <note type="speaker" n="a8c7b74e">
            Anf. 100 JAN LINDHOLM (mp) replik:
          </note>
          <u who="jan_lindholm_8746bf" xml:id="i-3aa8af8c5e3a66cf-5" n="4c69f91d">
            <seg n="71167802">
              Herr talman! Då ska jag inte dra ut på det utan bara säga att
              jag hoppas att ni på majoritetssidan tar med er det här. Jag har
              under frågestunden med ministrarna ställt frågan till näringsministern
              eftersom det är hon som är ansvarig för den. Den ligger egentligen
              hos miljö- och jordbruksutskottet och inte hos oss i civilutskottet
              när det kommer till exploateringssidan.
            </seg>
            <seg n="163b0a73">
              Jag hoppas att ni tar med er det här och försöker se till att
              vi inte får en försämrad situation för fiskintressena och naturvårdsintressena
              i de småskaliga vattendragen. Jag kan skicka med än en gång att
              ett väldigt bra sätt att göra det från er sida är att ta er en
              funderare på kravet som finns i reservationen om att säga nej
              till exploatering. En annan möjlighet är att plocka bort elcertifikatet
              för småskalig vattenkraft. Då får man andra ekonomiska förutsättningar.
              De ekonomiska förutsättningarna styr ju väldigt mycket hur hårt
              man jobbar på att komma fram i miljöprövningarna.
            </seg>
          </u>
          <note type="speaker" n="ed97cd57">
            Anf. 101 EVA BENGTSON SKOGSBERG (m) replik:
          </note>
          <u who="eva_bengtson_skogsberg_07386f" xml:id="i-046ddf32cebc26ea-2" n="60148d2f">
            <seg n="97aa407a">
              Herr talman! Industrin är viktig och det är också viktigt med
              tillväxt, men jag tror inte att det är ett motsatsförhållande,
              för har man en tillväxt och en god ekonomi i landet klarar man
              båda delarna.
            </seg>
            <seg n="2f4e49e5">
              Som jag sade tidigare är jag, precis som Jan Lindholm, väldigt
              rädd om vår natur i Sverige, så jag hoppas att vi kommer fram
              till en lösning.
            </seg>
          </u>
          <note type="speaker" n="87821d8d">
            Anf. 102 LENNART PETTERSSON (c):
          </note>
          <u who="lennart_pettersson_9f009e" xml:id="i-9e57de4ee8fe02b2-0" n="405d0e18">
            <seg n="9e786c9a">
              Herr talman! Även om rubriken för denna debatt är Naturresursfrågor
              och vattenrätt är det nästan bara vatten som berörs i motionerna.
            </seg>
            <seg n="3dc66415">
              De flesta handlar om fiskarnas möjligheter att passera vattenkraftverken
              samt om vattendomar som är i behov av förnyelse. Problemen med
              stranderosion tas också upp i några av motionerna.
            </seg>
            <seg n="43dbe36c">
              När det gäller frågorna om gamla vattendomar och laxtrappor,
              det vill säga fria vandringsvägar, är svaret från utskottsmajoriteten
              att Miljöprocessutredningen kommer med sin redovisning senast
              den 30 april. Med tanke på det finns det ingen anledning att diskutera
              några tillkännagivanden.
            </seg>
            <seg n="e97bac86">
              Däremot finns det skäl att ta förslagen i motionerna på allvar,
              och jag utgår ifrån att frågorna har genomlysts i utredningen.
              Domar som är 50100 år gamla har självklart fyllt sin uppgift,
              men det kan ju ha hänt något under tiden som kan föranleda behov
              av en omprövning. Inte minst fiskarnas vandringsvägar har aktualiserats
              mer och mer under de senaste 20 åren.
            </seg>
            <seg n="007c16e6">
              Nu är det emellertid så att byggandet av så kallade laxtrappor
              och fria vandringsvägar också kan påverka elproduktionen negativt.
              Här gäller det att hitta konstruktiva lösningar som beaktar båda
              behoven. Det är framför allt bekymmersamt med ålen. Det är oroväckande
              rapporter som har kommit in de senaste åren om en drastisk minskning
              av beståndet. För egen del tror jag att vattenkraftverken kan
              ha en viss betydelse. Å andra sidan har de nu funnits i så många
              år att vi borde ha märkt minskningen tidigare.
            </seg>
            <seg n="2f5d775e">
              Jag är också osäker på om det är upp- eller nedvägen som är det
              största problemet. Det lär fastna mycket fisk, inklusive ål, på
              väg nedströms i de galler som finns vid kraftverken. Jag lutar
              mer åt att det är fisket i framför allt Frankrike och Portugal,
              där man tar upp stora mängder glas- och gulål som alltså aldrig
              hinner bli könsmogen. Reproduktionen blir då med automatik för
              låg, och det sätter nu sina spår även i svenska vatten.
            </seg>
            <seg n="cf595e24">
              Herr talman! Stranderosionen är ett stort problem på sina håll,
              dock av varierande slag. Det som ligger närmast till hands för
              min egen del är situationen på sydkusten utanför Ystad, där Skåne
              sakta men säkert håller på att försvinna ut i havet. Även om kanske
              inte alla norr om Smålandsgränsen tycker att detta är negativt
              utan kanske till och med skulle önska ett något högre tempo i
              erosionen, ställer det till problem för dem som bor och verkar
              i området.
            </seg>
            <seg n="5eaa1d58">
              Det är mycket som man inte begriper här i världen, men om nu
              sanden försvinner ut i havet tycker jag att det är naturligt att
              ta tillbaka sanden för att säkerställa kustremsan. Är inte det
              vad man kallar kretslopp?
            </seg>
            <seg n="e13d5def">
              Klimat- och sårbarhetsutredningen säger förvisso att det behövs
              mer forskning, men jag vill hävda att det enda sättet att få svar
              på frågorna är att rent praktiskt prova sig fram. Mig veterligen
              förekommer det i andra länder, och då bör det väl gå att hämta
              kunskap därifrån. Med tanke på att det är en ständigt pågående
              process är det angeläget att vi hittar lösningar som håller både
              kortsiktigt och långsiktigt.
            </seg>
            <seg n="f47ebd39">
              Herr talman! Det finns några andra intressanta motioner. En av
              dem är från mina partikolleger Solveig Zander och Per Lodenius
              om riksintresse, och det är marken runt Arlanda som avses. Att
              lägga området som riksintresse försvårar i det fallet enormt för
              de mark- och fastighetsägare som finns i omgivningen. Av erfarenhet
              vet jag hur besvärligt det är att sälja sådana fastigheter. Inte
              minst de tre statliga verken Vägverket, Banverket och Luftfartsverket
              är ofta inblandade, och då självklart Vägverket i första hand.
              Det behöver inte ens formellt vara riksintresse, utan bara genom
              att lägga ut breda korridorer som sedan ligger där i decennier
              utan att det händer någonting påverkas både utvecklingsplaner
              och prisbild för fastighetsägarna. Man vet inte om det kommer
              att aktualiseras eller inte. Hur lätt är det då att bedöma läget
              som säljare eller köpare?
            </seg>
            <seg n="11b06340">
              En annan motion avser åkermarken som riksintresse, och eftersom
              jag själv skrev en liknande motion 2007 är det lätt att instämma
              i motionärens uppfattning. Jag förstår inte varför det är möjligt
              att skydda ängs- och våtmarker, skog, stränder och fjäll men inte
              åkermark som ju är än viktigare för vår överlevnad. Att sätta
              av delar av den högklassiga åkermarken som riksintresse skulle
              skapa en bättre förutsägbarhet för berörda lantbrukare, vilket
              bland annat innebär att det är lättare att fatta beslut om investeringar.
              Att veta att den egna eller arrenderade jordbruksfastigheten får
              fortsätta som jordbruk anser jag stärker äganderätten i stället
              för som i dag där det råder stor osäkerhet framför allt för dem
              som bor nära tätorter.
            </seg>
            <seg n="76315fb1">
              Vi har 450 000 kvadratkilometer yta i det här landet. Då har
              vi också råd att avstå från att bygga på den allra bästa jorden.
              Utskottet konstaterar att den frågan också finns med i Miljöprocessutredningen
              där bland annat jordbruksmarken särskilt lyfts fram som exempel
              på områden som kan bli föremål för riksintresseavvägning. Jag
              är nöjd med det svaret och ser fram emot utredningens betänkande.
            </seg>
          </u>
          <note n="f75a4d46">
            Till sist, herr talman, vill jag yrka bifall till utskottets
            förslag i betänkandet och avslag på samtliga reservationer.
          </note>
          <note type="speaker" n="1f3cec23">
            Anf. 103 LARS TYSKLIND (fp):
          </note>
          <u who="lars_tysklind_52dd95" xml:id="i-432b4d5bf2ef4dd9-0" n="34a404d0" next="i-e29fa1de8baa14d4-0">
            <seg n="ee96929c">
              Herr talman! Jag vill börja med att yrka bifall till förslagen
              i betänkandet och avslag på samtliga reservationer.
            </seg>
            <seg n="f4a7314c">
              Det här är ett rent motionsbetänkande. Under rubriken Naturresurser
              och vattenrätt tas det upp frågor om omprövning av vattendomar,
              åtgärder till förmån för fiske, åtgärder mot stranderosion, avgifter
              i vattenverksamhet, skydd av riksintressen och allmänna vattentjänster.
              I betänkandet finns fem reservationer.
            </seg>
            <seg n="2500c954">
              Herr talman! Jag ska inte ta upp alla punkter, men jag vill ta
              upp några som väl belyser hur alliansregeringen jobbar med de
              här frågorna på ett mycket grundligt och systematiskt sätt. När
              man läser delar av reservationerna kan man nästan få ett intryck
              av att oppositionen inte har tagit del av det arbetet. Om man
              hade gjort det skulle man inte skriva reservationer och, som Jan
              Lindholm, påstå att regeringen tar lätt på de här frågorna. Det
              är ett direkt felaktigt påstående.
            </seg>
            <seg n="655606cd">
              Herr talman! Låt mig först ta upp detta med omprövning av vattendomar.
              Det finns ett tilläggsdirektiv från december 2007 där Miljöprocessutredningen
              har fått i uppgift att titta på den här frågan. Som har sagts
              här tidigare ska en redovisning ske den 30 april 2009, det vill
              säga tämligen snart. Enligt Miljöpartiets reservation vill man
              tydligen ha en ännu snabbare utredning. Hur man än vänder och
              vrider på den frågan torde det inte vara möjligt. Den 30 april
              ligger faktiskt inte så långt bort i tiden.
            </seg>
            <seg n="aa1e674b">
              I utredningsdirektiven kan man se att regeringens syfte med utredningen
              är att få en bred och djup genomlysning av den här frågan. I det
              arbetet är man naturligtvis väl medveten om att klimatförändringarna
              skapar en ny riskbild när det gäller strömmade vatten, dammar
              och flöden, precis som Jan Lindholm tog upp. Det är väldigt viktigt
              att gå till botten med det. Vattendomarna har en stor betydelse
              i det sammanhanget.
            </seg>
            <seg n="1172b103">
              Herr talman! Låt mig säga lite grann om åtgärder till förmån
              för fiske. Det är kopplat till vattenverksamhet. När vi diskuterar
              fiske i civilutskottet rör det sig om vandringsvägar i strömmande
              vatten. Sedan är naturligtvis fiske en ganska bred fråga i övrigt.
              Det har talats om lax, öring och ål här. Detta är väldigt viktigt.
              Det var någon som talade om fritidsfiskets betydelse. Jag tror
              att det var Sandberg som gjorde det. Så är det ju. Det handlar
              mycket om lax och öring, men jag skulle vilja ta upp den europeiska
              ålen som är en kraftigt hotad art, som Lennart Pettersson sade.
              99 procent av invandringen mot Europa är borta i dag om man jämför
              med några tiotal år tillbaka.
            </seg>
            <seg n="85b7bfdb">
              Här gäller det att se helheten. Det handlar om vandringsvägar.
              Det är en fråga som man har tagit upp i EU. Det finns en EU-förordning
              som kräver av Sverige och alla andra EU-länder att man tar fram
              nationella förvaltningsplaner för att kunna säkra fortbeståndet
              av europeisk ål i Europa. Den svenska nationella planen omfattar
              åtgärder för fisket, vandringsvägar, utsättning och kontroll.
            </seg>
            <seg n="332c4c63">
              I regeringens proposition om havet, En sammanhållen svensk havspolitik
              , föreslår regeringen en satsning på 16 miljoner för att öka ålbeståndet
              i landet. I den satsningen ingår bland annat förbättrade vandringsvägar.
              Även om fisket är en del är det inte hela sanningen i den här
              frågan. Det finns siffror som visar att lika många som dör genom
              fiske dör i vattenkraftsturbinerna på väg ut mot havet. Det är
              en viktig fråga att ta upp. I det sammanhanget kan man säga att
              det har inletts ett samarbete om de här frågorna mellan myndigheterna
              och vattenkraftsbolagen för att komma till skott här. Här måste
              det till ett samarbete. Vattenkraftsbolagen måste också ta en
              del av ansvaret.
            </seg>
            <seg n="55d85ac8">
              Herr talman! I maj 2006 gjorde riksdagen ett tillkännagivande
              till regeringen och krävde att man skulle se över detta med vandringsvägar
              för fisk. Det är knappt tre år sedan. Då ställde sig alla partier
              utom Socialdemokraterna bakom det tillkännagivandet. Socialdemokraterna
              reserverade sig den gången.
            </seg>
            <seg n="3cedded5">
              Icke förty har nu alliansregeringen tagit sig an det här tillkännagivandet
              genom att ge Miljöprocessutredningen ett uppdrag i linje med det
              här tillkännagivandet. Resultatet av det ska också redovisas den
              30 april 2009. Det är inte heller så långt bort i tiden. Av reservationen
              och Gunnar Sandbergs anförande tidigare framgår att om man inte
              har svängt har man i alla fall en lite annan uppfattning i dag
              än för tre år sedan. Det här är en väldigt angelägen fråga.
            </seg>
            <seg n="b9c72a7f">
              Genom att ge de här direktiven till Miljöprocessutredningen har
              alliansregeringen under tiden kommit ganska långt. Att det skulle
              kunna gå fortare än vad det gör just nu tror jag inte är möjligt.
              Vi får avvakta till den 30 april. Då får vi säkert lite att fundera
              på i den frågan också.
            </seg>
            <seg n="9270db80">
              Herr talman! Jag vill ta upp erosionen också. Det har pratats
              om stranderosion tidigare. Det har bland annat tagits upp i en
              folkpartimotion om stranderosionen i Skåne. Det är väldigt bekymmersamt
              i vissa kommuner att stränderna de facto försvinner. Genom ett
              riksdagsbeslut förra året infördes i plan- och bygglagen att när
              kommunerna tar ställning till byggnationer i detaljplaner ska
              man ta in riskerna med erosion, skred och översvämningar i sitt
              ställningstagande. Det gäller ny bebyggelse. Det finns även gammal
              bebyggelse som kan komma i farozonen när stränderna försvinner.
              Det är en mycket angelägen fråga. Det har nämnts här tidigare,
              så jag säger inte mer om det just nu.
            </seg>
            <seg n="9fcf55df">
              Jag vill ta upp en annan sak som är kopplad till klimatet och
              den ökade nederbörden, som Jan Lindholm tog upp. Det gäller Götaälvdalen
              med ett stort flöde. Man beräknar att om Vänerns nivå skulle stiga
              krävs det att man kan öka de flödena. Statens geotekniska institut
              har fått i uppgift att se över stabilitetsförhållandena i Götaälvdalen
              för att se hur stora flöden man kan tillåta där. Det är också
              kopplat till vattendomar.
            </seg>
            <seg n="c3fbe84e">
              Låt mig till sist säga några ord om detta med riksintresse. Jag
              tycker att Miljöprocessutredningen har fått en väldigt intressant
              uppgift. Det handlar om att man inte tar riksintressen för givna
              över tid, utan man ska titta över och se syftena med riksintressena
              och på vilka grunder man lägger ut områden som riksintressen.
              Det är sådana översyner som vi behöver göra lite nu och då av
              den här typen av saker som har en tendens att bli eviga sanningar.
            </seg>
            <seg n="e2447b7e">
              Som ni säkert har förstått har vi mycket intressant att se fram
              emot när Miljöprocessutredningen kommer med sina betänkanden.
              Det finns två delbetänkanden kvar att se på, och jag tror att
              vi har många ställningstaganden att göra i dessa frågor.
            </seg>
          </u>
          <note n="3305e3b2">
            Ajournering
          </note>
          <note n="ea31689b">
            Kammaren beslutade kl. 15.50 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="lars_tysklind_52dd95" xml:id="i-e29fa1de8baa14d4-0" n="34a404d0" prev="i-432b4d5bf2ef4dd9-0">
            <seg n="ae3e4246">
              Återupptagna förhandlingar
            </seg>
          </u>
          <note n="faa3b736">
            Förhandlingarna återupptogs kl. 16.00.
          </note>
          <note n="60b82877">
            11 § Beslut om ärenden som slutdebatterats den 26 mars
          </note>
          <note n="e0a7311a">
            Punkt 1
          </note>
          <note n="b935f3ed">
            Punkt 5
          </note>
          <note n="bce88ddc">
            Punkt 8
          </note>
          <note n="8d9ebd89">
            Punkt 10
          </note>
          <note n="d7c4ce1b">
            Punkt 12
          </note>
          <note n="d9d7f88c">
            Övriga punkter
          </note>
          <note n="e0a7311a">
            Punkt 1
          </note>
          <note n="e8915214">
            Punkt 4
          </note>
          <note n="d9d7f88c">
            Övriga punkter
          </note>
          <note n="b5754ee2">
            Punkt 3
          </note>
          <note n="d9d7f88c">
            Övriga punkter
          </note>
          <note n="e0a7311a">
            Punkt 1
          </note>
          <note n="4617bf99">
            Punkt 2
          </note>
          <note n="b5754ee2">
            Punkt 3
          </note>
          <note n="264bd018">
            Punkterna 421
          </note>
          <note n="e0a7311a">
            Punkt 1
          </note>
          <note n="c57ced69">
            Punkt 17
          </note>
          <note n="d9d7f88c">
            Övriga punkter
          </note>
          <note n="f9446a76">
            12 § Beslut om ärenden som slutdebatterats vid dagens sammanträde
          </note>
          <note n="799334ed">
            3. utskottets förslag med den ändring däri som föranleddes av
            bifall till mot. C7 (m)
          </note>
          <note n="c0dafc24">
            13 § (forts. från 10 §) Naturresursfrågor och vattenrätt (forts.
            CU21)
          </note>
          <note type="speaker" n="ef0c8128">
            Anf. 104 JAN LINDHOLM (mp) replik:
          </note>
          <u who="jan_lindholm_8746bf" xml:id="i-3aa8af8c5e3a66cf-6" n="4c69f91d">
            <seg n="9fe54b6a">
              Herr talman! Jag tyckte att Lars Tysklind lite grann raljerade
              över att Miljöpartiet reserverar sig, kanske i onödan, eftersom
              Miljöprocessutredningen kommer med ett betänkande den 30 september
              är det sagt.
            </seg>
            <seg n="796ecd40">
              Visst kan man se det så, men när vi säger att vi inte tycker
              att regeringen tar frågorna på allvar handlar det inte bara om
              utredningsprocessen utan också om vad man är beredd att göra.
              När det gäller vattendomarna skulle det, enligt den uppgift jag
              har, med nuvarande resurstilldelning hos Kammarkollegiet ta minst
              50 år att gå igenom dem. Jag har inte sett någon antydan till
              att regeringen har för avsikt att öka resurserna hos Kammarkollegiet.
            </seg>
            <seg n="75bc4f3d">
              Har Lars Tysklind någon annan information så att vi kan se verklig
              verkstad på det området?
            </seg>
          </u>
          <note type="speaker" n="46a71775">
            Anf. 105 LARS TYSKLIND (fp) replik:
          </note>
          <u who="lars_tysklind_52dd95" xml:id="i-d6d673aefcd833d1-0" n="34a404d0">
            <seg n="7f55417a">
              Herr talman! Jag får be om ursäkt ifall Jan Lindholm uppfattade
              det som att jag raljerade. Det var snarare ett påpekande om att
              regeringen verkligen tog allvarligt på dessa frågor och också
              låg långt framme. Det kommer ett utredningsbetänkande den 30 april,
              och eftersom det är så nära i tiden känns det ganska logiskt att
              vänta och se vad man kommer fram till.
            </seg>
            <seg n="b9359a74">
              Därmed blir det per automatik en koppling till vad man är beredd
              att göra. När man har analyserat problemet i utredningen får man
              utifrån den problembilden se vad man måste göra. Jag tycker att
              det är helt fel att nu föra ett hypotetiskt resonemang om hur
              lång tid det skulle ta.
            </seg>
            <seg n="74f23a05">
              Naturligtvis finns det även i detta en prioriteringsordning beträffande
              vad som är mest nödvändigt att göra, och sedan får man göra det
              över tid. Jag förstår att man på kort tid inte kan ändra alla
              vattendomar. Jag utgår från att man utifrån något slags prioritering
              kommer att ändra de vattendomar som det är nödvändigt att ändra.
            </seg>
          </u>
          <note type="speaker" n="4460dda2">
            Anf. 106 YVONNE ANDERSSON (kd):
          </note>
          <u who="yvonne_andersson_78c29c" xml:id="i-a0747fcd0f83fd6b-13" n="f45c90d4">
            <seg n="5a390de3">
              Herr talman! Mina allianskolleger har gjort väldigt bra ifrån
              sig och berättat om vad som står och vår inställning. Vi avvaktar
              i varje moment regeringens utredning. Jag yrkar bifall till förslaget
              i utskottets betänkande och avslag på samtliga reservationer.
            </seg>
          </u>
          <note n="e53a4538">
            Överläggningen var härmed avslutad.
          </note>
          <note n="261adf95">
            14 § Offentlig upphandling
          </note>
          <note n="60685c99">
            Föredrogs
          </note>
          <note type="speaker" n="578367ac">
            Anf. 107 ANN-CHARLOTTE HAMMAR JOHNSSON (m):
          </note>
          <u who="unknown" xml:id="i-e003da8ca14a7e5d-0" n="8ca4a1cc">
            <seg n="8119e3bc">
              Herr talman! I dag ska vi debattera något som i olika grad rör
              oss alla. Vi är som medborgare ofta i kontakt med kommuner och
              landsting, som patienter i vården, som elever i skolan eller genom
              barn- och äldreomsorg. Inköp och tjänster över en viss summa inom
              dessa områden måste enligt lag föregås av en upphandlingsprocess.
            </seg>
            <seg n="d10a9e7d">
              Finansutskottets betänkande FiU29 behandlar motioner om offentlig
              upphandling från den allmänna motionstiden 2008. Det rör sig om
              ett antal olika ämnen, till exempel hälso- och sjukvård, miljöhänsyn
              och åtgärder mot diskriminering.
            </seg>
            <seg n="4809fbaa">
              Herr talman! Vi har som konsumenter och skattebetalare rätt att
              ställa krav på både kvalitet och insyn i den offentliga upphandlingen.
              Vi strävar alla efter ett kostnadseffektivt och rättssäkert system,
              som ger skattebetalarna valuta för pengarna. Kommuner och landsting
              har bland annat till uppgift att tillgodose invånarnas behov av
              service i olika sammanhang. Den service som erbjuds ska vara av
              hög kvalitet. Det är vi alla överens om. De lagar som den offentliga
              upphandlingen lyder under ger oss även en möjlighet att ta hänsyn
              till miljö och etiska aspekter. Det är en möjlighet som några
              av dagens motioner behandlar.
            </seg>
            <seg n="c145e40f">
              Som medlemmar i EU har vi även att förhålla oss till de europeiska
              regler och bestämmelser som finns där gällande konkurrens och
              förhindrande av kartellbildningar. Våra skattepengar måste användas
              på ett ansvarsfullt sätt, och det är av stor vikt att upphandlingen
              sköts efter konstens alla regler. Detta kan inte sägas nog många
              gånger.
            </seg>
          </u>
          <note n="e15a03e2">
            Herr talman! Totalt finns det i betänkandet 52 motioner och 11
            reservationer från Socialdemokraterna, Vänsterpartiet och Miljöpartiet.
          </note>
          <note type="speaker" n="3dc1902b">
            Anf. 108 JÖRGEN HELLMAN (s):
          </note>
          <note n="8d1e3f97">
            Herr talman! Jag yrkar bifall till reservationerna 5, 9 och 10.
          </note>
          <u who="jorgen_hellman_92d519" xml:id="i-c455c7e52dcef071-0" n="0666f31f" prev="i-d9821633c8dbb17a-0">
            <seg n="e6eb1d6f">
              Kommuner, landsting, regioner och staten upphandlar varor och
              tjänster för minst 400 miljarder kronor varje år. Rätt använd
              kan offentlig upphandling utgöra ett kraftfullt instrument för
              att främja viktiga samhällsintressen och att det ställs befogade
              krav på dem som levererar varor och tjänster. Vi socialdemokrater
              vill stärka möjligheten att använda den offentliga upphandlingen
              som ett verktyg för att tillgodose angelägna samhällsintressen.
              Vid tidigare debatter har jag tagit upp att offentlig upphandling
              kan vara ett kraftfullt instrument för att se till att det upphandlas
              miljömässigt bättre varor.
            </seg>
            <seg n="bca5d678">
              Herr talman! I dag har jag tänkt ta upp frågor om krav på kollektivavtal
              vid upphandling, facklig insyn och påverkan vid upphandling, sociala
              hänsyn vid upphandling, förtydligande i lagstiftningen angående
              relationer mellan kommuner och kommunala bolag samt att undanta
              vård- och omsorgstjänster från lagen om offentlig upphandling.
            </seg>
            <seg n="e2e42193">
              När det gäller möjligheten att kräva kollektivavtal vid offentlig
              upphandling anser vi socialdemokrater att nuvarande upphandlingslagstiftning
              är bristfällig och behöver förändras för att motverka social dumpning
              och för att trygga goda arbetsvillkor för anställda hos leverantörer
              och underleverantörer. Två konkreta åtgärder bör vidtas i nuläget,
              dels införandet av ett krav på kollektivavtal vid upphandling,
              dels en svensk ratificering av ILO-konventionen 94. I denna konvention
              slås fast att offentliga myndigheters upphandling ska innehålla
              klausuler som garanterar arbetare löner, arbetstid och andra arbetsvillkor
              som inte är mindre förmånliga än de som finns i kollektivavtal
              för samma arbete i den typen av bransch.
            </seg>
            <seg n="0273db1a">
              En ratificering av ILO-konventionen 94 skulle liksom ett krav
              på kollektivavtal vid upphandling kraftigt förbättra möjligheterna
              att motverka social dumpning, eftersom företag som konkurrerar
              med hjälp av dåliga villkor för sin personal då skulle vara utestängda
              från offentliga upphandlingar. Sammanlagt tio EU-länder har skrivit
              under konventionen, så det förefaller osannolikt att det numera
              skulle finnas några EG-rättsliga hinder för en ratificering av
              konventionen i Sverige.
            </seg>
            <seg n="5f554f86">
              Den nuvarande lagstiftningen om offentlig upphandling ger inte
              heller fackliga organisationer insyn och påverkansmöjligheter
              vid upphandling i tillräcklig grad. Fackliga organisationer besitter
              ofta en stor kompetens som kan komma till nytta vid upphandlingar,
              så att onödiga misstag kan undvikas på ett tidigt stadium i upphandlingsprocessen.
            </seg>
            <seg n="88fb86c5">
              Reglerna möjliggör redan i dag att upphandlande enheter tar sociala
              hänsyn i sina upphandlingar. Riksdagen bör tydliggöra de möjligheter
              som finns. Man kan bland annat ställa villkor som innebär att
              uppdragstagarna anställer arbetslösa, främjar jämställdheten och
              mångfalden eller anställer ett större antal personer med funktionshinder
              än vad som egentligen krävs enligt nationell lagstiftning. Det
              innebär att till exempel kommuner som har ett stort ansvar för
              sysselsättningen av olika grupper och dessutom betalar försörjningsstöd
              kan använda de möjligheter som finns för att bereda människor
              meningsfull sysselsättning samtidigt som kommunala behov tillgodoses.
            </seg>
            <seg n="33fe60f2">
              Staten måste förtydliga lagstiftningen i relationen mellan kommuner
              och kommunala bolag. De så kallade Teckalkriterierna, som fastslagits
              av EG-domstolen, medger undantag från upphandlingsreglerna för
              företag som på ett visst sätt är knutna till den upphandlande
              myndigheten. Sverige saknar lagregler om sådana undantag, och
              Regeringsrätten har i ett avgörande funnit att Teckalkriterierna
              därför inte kan tillämpas. Eftersom Sverige inte har några sådana
              undantag tvingas kommuner och landsting upphandla egen verksamhet
              som de har valt att driva i bolagsform. Följden kan vara att kommunerna
              tvingas omvandla kommunala bolag till förvaltningar eller driva
              bolagen i kommunalförbunden i stället.
            </seg>
            <seg n="26b36271">
              Samtidigt finns det exempel från andra EU-länder, bland annat
              Finland, på att man har infört regler om Teckalkriterierna i lagstiftningen.
              Vi anser att regeringen bör se till att samma typ av regler införs
              även i Sverige. Dessa kriterier bör tas in i lag, så att kommuner
              och landsting inte tvingas upphandla egen verksamhet som man har
              valt att driva i bolagsform.
            </seg>
            <seg n="0602f0b2">
              Herr talman! Den borgerliga regeringen har infört en lag om valfrihet
              och menar att den ska öka mångfalden bland utförare av vård- och
              omsorgstjänster. Det viktiga för oss socialdemokrater är dock
              inte att vårdföretagen ges så stort spelrum som möjligt, utan
              att medborgarna kan få tillgång till vård- och omsorgstjänster
              som tillgodoser deras behov. Vi anser inte att den borgerliga
              valfrihetslagen är rätt sätt att nå detta mål. I stället vill
              vi att kommuner och landsting ska ta med medborgarnas behov, tillgänglighetsaspekter
              och ekonomiska överväganden när man väljer vilka utförare som
              ska bedriva den skattefinansierade välfärdsverksamheten.
            </seg>
            <seg n="13bcd48f">
              Detta görs bäst genom att undanta vård- och omsorgstjänster från
              upphandlingsreglerna och i stället se till att alla aktörer, privata
              såväl som offentliga, ideella organisationer, personalägda enheter
              och kooperativ kan delta i utförandet av dessa tjänster på likvärdiga
              villkor. Självklart ska arbetsgivaransvaret upprätthållas med
              kollektivavtal i all verksamhet, säkerställande av meddelarfrihet
              för personalen, rätt till kompetensutveckling och goda arbetsvillkor
              i övrigt. För att undvika att ett fåtal internationella vårdkoncerner
              får en dominerande ställning inom svensk sjukvård och slår ut
              mindre aktörer bör sjukvården undantas från lagen om offentlig
              upphandling.
            </seg>
            <seg n="2e112958">
              Herr talman! Det är illa att den borgerliga regeringen är passiv
              i dessa frågor och inte över huvud taget tog upp de frågor som
              vi nu för fram när nya upphandlingsreglerna föreslogs hösten 2007.
              Nu kan riksdagen ändra på detta.
            </seg>
          </u>
          <note type="speaker" n="d8f0a4f8">
            Anf. 109 ALICE ÅSTRÖM (v):
          </note>
          <u who="alice_astrom_68ecfb" xml:id="i-74f004c446ef4c50-0" n="e83cb112">
            <seg n="d73847f1">
              Herr talman! Jag ska börja med att yrka bifall till reservationerna
              3 och 5.
            </seg>
            <seg n="e140d65e">
              I detta motionsbetänkande tas en mängd olika frågor upp när det
              gäller lagen om offentlig upphandling. Vi från Vänsterpartiet
              har på flera områden pekat på brister som vi anser finns i lagen
              om offentlig upphandling.
            </seg>
            <seg n="3800af0b">
              När det gäller miljöhänsyn finns i dag möjligheter att i upphandlingen
              ta miljöhänsyn, men det är inte tillräckligt för att i dag kunna
              ta den hänsyn som vår natur kräver. Det är också en brist på kunskap
              om den offentliga upphandlingen hos de lokala enheter som använder
              sig av lagstiftningen när de gör upphandling.
            </seg>
            <seg n="6f77c497">
              Detta är ett område där alla partier är överens om vikten av
              att ta miljöhänsyn. Vi har också alla ett arbete för att se till
              att man använder sig av de möjligheter som finns. För Vänsterpartiet
              är en av de viktigaste frågorna kraven på sociala hänsyn och kollektivavtal
              vid upphandlingen och att man också ratificerar ILO-konventionen.
            </seg>
            <seg n="6effd5ee">
              Herr talman! Föregående talare tog upp väldigt mycket på det
              här området, och jag ansluter mig till det föregående talare sade
              om detta. Det är oerhört viktigt att se till att man motverkar
              social dumpning. I det fallet är lagstiftningen bristfällig i
              och med att man inte har kravet på kollektivavtal.
            </seg>
            <seg n="8d1f82a1">
              Det är också viktigt att vi nu ratificerar ILO-konventionen.
              Den argumentation som majoriteten har för att vi nu ska avslå
              att ratificera ILO-konventionen är att det finns en osäkerhet
              på rättsområdet. Det är orimligt att göra den tolkningen med så
              många EU-länder som har ratificerat konventionen. Det borde vara
              självklart att också vi i Sverige ratificerar den.
            </seg>
            <seg n="e637c61f">
              Herr talman! Det finns också andra områden som vi tycker är oerhört
              viktiga. Det gäller frågan om kundvalssystemet i kommunala verksamheter.
              Vi har sett att den sittande regeringen alltmer lägger fram förslag
              som innebär ökat användande av kundvalssystem och fri etableringsrätt.
            </seg>
            <seg n="a5c1e5af">
              Det är väl inte okänt för kammaren att vi från Vänsterpartiets
              sida är motståndare till att man lägger över den offentliga verksamheten.
              Vården är det allra viktigaste och inte en oerhört bred valfrihetsreform
              där man ska välja mellan olika utförare. Det är vården och behovet
              av vården som ska vara perspektivet.
            </seg>
            <seg n="2e5fdcc4">
              Där man har marknadsanpassning med kundvalssystem är det snarare
              så att vården blir satt på undantag. Det är framför allt medborgarnas
              behov, tillgänglighetsaspekter och ekonomiska överväganden som
              bör ligga på den kommunala sektorn.
            </seg>
            <seg n="15975601">
              Herr talman! Detta är saker som har tagits upp och debatterats
              i många olika sammanhang. Det är kanske inte den fråga som allra
              närmast ligger på finansutskottet. Vi har debatterat den i andra
              sammanhang och kommer att återkomma till frågan.
            </seg>
            <seg n="07fb37ee">
              Jag ska beröra ytterligare en fråga i betänkandet. Det gäller
              den lokala upphandlingen och små och medelstora företags möjligheter
              att medverka vid upphandlingen.
            </seg>
            <seg n="c4bb6545">
              Herr talman! Oavsett vad lagstiftning och lagen om offentlig
              upphandling innehåller kan man vid studier konstatera och det
              har gjorts ett flertal studier att små och till och med medelstora
              företag säger att de anser att regelverket är alldeles för krångligt.
              Det är svårbegripligt och ogenomträngligt. De anser att reglerna
              är svåra och problematiska.
            </seg>
            <seg n="3b8b602d">
              Vi anser att man måste ta ett stort ansvar för den här problematiken
              och ta den på allvar. Den offentliga upphandlingen rör sig om
              så oerhört betydande belopp. Om små och medelstora företag drar
              sig för att vara med vid upphandlingen för att de tycker att regelverket
              är för svårt måste man göra förändringar så att småföretag får
              en bättre möjlighet att delta i upphandlingarna. Det gäller också
              att se till att villkor och krav som ställs i förfrågningsunderlaget
              står i proportion till kontraktets storlek.
            </seg>
            <seg n="a89ede3d">
              Herr talman! Detta är en fråga där jag vet att vi egentligen
              inte har några principiella skillnader mellan partierna. Vi anser
              alla att det är viktigt att små och medelstora företag kan delta
              i upphandlingarna. Men det räcker inte med att vara överens på
              det principiella planet. Vi i Vänsterpartiet anser att man också
              måste vidta åtgärder.
            </seg>
            <seg n="6684eca9">
              Herr talman! Jag ska avslutningsvis beröra en fråga som har varit
              uppe väldigt mycket i debatten i Jönköpings län den senaste tiden,
              och ordföranden som kommer från länet har säkert kunnat följa
              debatten.
            </seg>
            <seg n="971e9a37">
              Det har handlat om våra barns skolmat. Debatten har gällt den
              nötfärs som barnen i Jönköping äter. Den köttfärs som de får i
              skolan inhandlas och tas till Sverige från Brasilien. Här har
              det varit en väldig stor debatt.
            </seg>
            <seg n="67c46f9e">
              Det har givetvis funnits väldigt många upprörda föräldrar och
              starka miljöaspekter. Är det verkligen rimligt att man i Jönköping
              äter skolmat som egentligen kommer från Brasilien? Det är också
              en viktig signal till våra ungdomar när det gäller miljöhänsyn.
            </seg>
            <seg n="603d9556">
              Debatten har varit intensiv om det är lagen om offentlig upphandling
              som har gjort att man har ställt kraven så att man har varit tvingad
              att köpa köttfärsen från Brasilien. Vi som kan lagstiftningen
              vet att det inte är lagen om offentlig upphandling som varit problemet
              i det här fallet.
            </seg>
            <seg n="6c71cf42">
              Det har varit när det gäller vilka krav man ställer, vilka specifikationer
              som finns och hur man använder miljöhänsynen, som man har möjlighet
              att göra, som det har brustit. Jag vill med det poängtera att
              det inte räcker med att ha en lagstiftning. Det gäller också att
              se till att den tillämpas och att kunskaperna om hur man kan använda
              sig av den blir större.
            </seg>
            <seg n="b25cd764">
              Det tjänar inte någon att det blir missförstånd i debatten, som
              det har varit hemma i länet under den här tiden. Men jag instämmer
              principiellt med alla upprörda föräldrar och ungdomar. Det är
              inte rimligt att man har det på det här sättet.
            </seg>
          </u>
          <note type="speaker" n="76f43629">
            Anf. 110 GÖRAN PETTERSSON (m):
          </note>
          <u who="goran_pettersson_2397a6" xml:id="i-5eb78745a18e5b51-0" n="3fcb8b6b">
            <seg n="a56a1e50">
              Herr talman! Så står vi då här igen. Varje år samlas vi i denna
              kammare för att debattera lagen om offentlig upphandling, och
              jag har även i år fått rollen att försvara denna lag.
            </seg>
            <seg n="725a3dcc">
              Varför har vi lagen om offentlig upphandling? Om man ser på motionsfloden
              med 52 motioner verkar det som att det är en lag som är älskad
              av ingen. Det blir väl så ibland med en del lagar. Man hittar
              alla felen i den. Man tycker att den är krånglig, att den inte
              är tillräckligt omfattande eller att den är för omfattande, och
              att den styr fel saker.
            </seg>
            <seg n="2a06a14d">
              Det är viktigt att komma ihåg varför vi har lagen om offentlig
              upphandling. Det är för att sätta konsumenten och framför allt
              skattebetalaren, den som nyttjar våra välfärdstjänster, i centrum.
              Lagen om offentlig upphandling är till för att våra skattebetalare
              ska få maximal välfärd för varje skattekrona.
            </seg>
            <seg n="e5ad5417">
              Men den är också till för att vi ska ha ett rättssäkert system.
              De som är leverantörer till offentlig verksamhet ska kunna få
              tävla om de olika orderna på lika villkor. Det är väldigt lätt
              när vi talar om offentlig upphandling att ta upp fall som till
              exempel barnen i Jönköping som äter biff från Brasilien.
            </seg>
            <seg n="8ba3ad6e">
              Men här är det viktigt att komma ihåg att Sveriges välstånd bygger
              på frihandel. Det har vi allihop lätt för att säga i våra hyllningstal.
              Men frihandeln testas den gång då en utländsk produkt står mot
              en svensk och en utländsk leverantör står mot en svensk. Jag tror
              att det är viktigt att vi inte hemfaller åt någon kortsiktig handelshindrande
              nationalism där jag som är från Lohärad alltid ska äta Lohäradskött
              och så vidare.
            </seg>
            <seg n="db15ee37">
              Det är viktigt att vi har den grunden med oss. Lagen om offentlig
              upphandling har vi för att vi ska få maximal välfärd för pengarna
              och för att vi ska ha ett rättssäkert system.
            </seg>
            <seg n="21ebbf80">
              Nu har majoriteten i utskottet ganska bryskt avslagit de 52 motioner
              som är lämnade. Jag har dessutom varit med och yrkat avslag på
              ett antal motioner som har kommit från bänkgrannar i mitt eget
              parti. Men vi gör hänvisningen dels till att vi hade den här debatten
              så sent som för ett år sedan, dels till att vi har en nyligen
              antagen lag om valfrihet som faktiskt behandlar många av de frågor
              som är uppe i betänkandet. Vi hänvisar också till Upphandlingsutredningen,
              som nu bereds i Regeringskansliet.
            </seg>
            <seg n="41ca3a03">
              Men jag instämmer med Alice Åström i ett tidigare inlägg; lagen
              är en sak och tillämpningen en annan. Där är det viktigt att de
              som nu har att följa den fina lag som vi har stiftat här i riksdagens
              kammare har kunskapen och att vi ser till att de förstår att använda
              den.
            </seg>
            <seg n="74983e29">
              Jag kan konstatera när man får önskelistan med de 52 motionerna
              att många av dem leder just till det som Alice Åström varnade
              för. Man sade att lagen var för omfattande, för svårgenomtränglig,
              för snårig och till och med obegriplig. Saken är den att det bästa
              kan bli det godas fiende. Alla sådana här tillägg och saker och
              ting kan förhindra att vi får ett enkelt system som gör det möjligt
              att uppnå de goda målen, som vi antagligen är överens om att lagen
              om offentlig upphandling ska bidra till. Det handlar om att få
              maximal välfärd för pengarna och ett rättssäkert system.
            </seg>
          </u>
          <note n="2552c0a3">
            Med denna motivation yrkar jag bifall till utskottets förslag
            och avslag på samtliga motioner.
          </note>
          <note type="speaker" n="85ba7422">
            Anf. 111 EMMA HENRIKSSON (kd):
          </note>
          <u who="unknown" xml:id="i-7b7b470666ebf7e3-0" n="8ca4a1cc">
            <seg n="3292d949">
              Herr talman! Göran Pettersson har på ett föredömligt sätt beskrivit
              lagen om offentlig upphandling och vad den syftar till, så jag
              tänker inte göra detsamma. Jag vill ändå beröra några av de saker
              som tas upp i den mängd av motioner som vi behandlar i betänkandet.
            </seg>
            <seg n="da456f44">
              Det gäller inte minst det som handlar om lagen om valfrihet.
              I de motioner som är skrivna och som vi behandlar finns det många
              goda tankar om hur vi ska göra det bättre för den enskilda, för
              medborgaren och för patienten ute i våra kommuner som är beroende
              av våra välfärdstjänster. Det är precis det som lagen om valfrihet
              som började gälla och trädde i kraft den 1 januari 2009 är till
              för att uppfylla.
            </seg>
            <seg n="7d89da7c">
              Runt om i våra kommuner och landsting jobbar man nu för fullt
              med att se till att det här kommer i kraft så att den som är beroende
              av vården utifrån sina egna förutsättningar och sina egna behov
              kan få den tjänst som han eller hon behöver. Jag tror att lagen
              om valfrihet på ett mycket bättre sätt än lagen om offentlig upphandling
              kommer att göra det möjligt att bemöta det.
            </seg>
            <seg n="83946094">
              Jag ska kort beröra en motion som handlar om att ställa tydligare
              miljökrav. Det är viktigt att vi genom lagen om offentlig upphandling
              kan ställa miljökrav. Det är möjligt redan i dag. Men det är inte
              säkert att tydligare regler och detaljeringar skulle göra det
              ännu bättre. Däremot är det, precis som har sagts tidigare, viktigt
              att vi tar till vara lagens möjligheter.
            </seg>
            <seg n="7b94eb09">
              En annan viktig del som detta handlar om är hur vi som stat nyttjar
              möjligheterna. Jag är stolt över att vi har sett till att vi i
              de nya riktlinjer som finns för våra myndigheter ställer kravet
              att man inte som det tidigare var bara ska sikta på att 85 procent
              av de bilar som man hyr eller köper in ska vara miljöfordon utan
              att alla ska vara miljöfordon så långt det är möjligt. Det är
              ett rimligt krav att ställa, och det kravet går också att ställa.
            </seg>
            <seg n="8568303f">
              Jag ska också kort beröra en motion som är angelägen och som
              handlar om tolkverksamheten. Den situation vi har i dag är inte
              bra. Om du i en situation till exempel i en domstol eller inom
              sjukvården har behov av tolk får du inte alltid den kvalitet som
              du har rätt att kräva och som gör att du kan nå ända fram och
              få den behandling och den rättvisa bedömning som du har rätt till.
              Men det kommer vi inte åt genom lagen om offentlig upphandling.
              Det handlar om att det måste finnas fler tolkar och att de måste
              ha rätt kompetens. Där finns det mycket att göra, men jag yrkar
              avslag på den motionen liksom på alla andra eftersom det inte
              är där vi löser det problemet.
            </seg>
          </u>
          <note n="e53a4538">
            Överläggningen var härmed avslutad.
          </note>
          <note n="1f4fa349">
            15 § Regeringen och krisen
          </note>
          <note n="60685c99">
            Föredrogs
          </note>
          <note type="speaker" n="4dfda5b7">
            Anf. 112 MATS BERGLIND (s):
          </note>
          <u who="mats_berglind_6a4f2e" xml:id="i-f4c0736b9af13d7f-0" n="5028b529">
            <seg n="e9ba8790">
              Herr talman! Då har vi återigen en skrivelse från Riksrevisionen,
              som har synpunkter på regeringens krishantering. Jag tror att
              det är sjätte gången i rad som Riksrevisionen kommer och har synpunkter
              på hur regeringen hanterar civila kriser. Det har handlat om vattenförsörjning,
              om elförsörjning med mera. Den här gången handlar det mer om det
              övergripande sektorsansvaret, som man från Riksrevisionens sida
              inte tycker svarar upp mot de krav som man vill ställa på regeringen.
            </seg>
            <seg n="0105062b">
              Detta har delats in i olika delar. För vår del och vår del är
              då Socialdemokraternas, Miljöpartiets och Vänsterpartiets del
              har vi fem olika reservationer på de här områdena där vi instämmer
              i Riksrevisionens kritik och tycker att regeringen bör återkomma
              med förslag och tala om vilka åtgärder den har vidtagit för att
              uppnå en civil säkerhet som vi alla eftersträvar.
            </seg>
            <seg n="06d11158">
              Jag tänker inte yrka bifall till alla dessa fem reservationer
              utan jag nöjer mig med att yrka bifall till reservation nr 1.
              Den handlar om försöksverksamheten på Gotland det som går under
              namnet Gotsam. Det är en sexårig försöksverksamhet på initiativ
              från en socialdemokratisk regering, på den tiden, där olika myndigheter
              både samverkar lokalmässigt och har ett övergripande informationsansvar
              gentemot varandra för att uppnå den översyn som krävs och för
              att helt enkelt hjälpas åt.
            </seg>
            <seg n="57b8f21a">
              Länsstyrelsen på Gotland har gjort en gedigen genomgång av försöksverksamheten
              och har bara lovord att komma med. Det handlar naturligtvis om
              att olika organisationer har olika myndighetsvanor. Det handlar
              om att lära känna varandra och hitta arbetsmetoder så att man
              vet vad den andra gör och framför allt om att få ett bra samarbete.
              Den delen har länsstyrelsen sagt att man har lyckats bra med.
            </seg>
            <seg n="e702bf27">
              Men länsstyrelsen har också haft åsikten att det har tagit några
              år att uppnå denna samverkan och få ett gott resultat. När själva
              försöksverksamheten under sex år börjar ge resultat lägger den
              borgerliga regeringen ned verksamheten. Finns det någon anledning
              att ha försöksverksamheter är det väl att dra nytta av de erfarenheter
              man har fått? Verksamheten har varit gynnsam för alla parter som
              har varit delaktiga. Det har varit ekonomiskt gynnsamt totalt
              sett eftersom man har kunnat utnyttja gemensamma resurser på ett
              bra och effektivt sätt. Man har uppnått goda resultat också när
              det gäller att man har kunnat hjälpas åt med att kartlägga viss
              sorts brottslighet så att berörd myndighet sedan har kunnat ingripa.
            </seg>
            <seg n="3fe43d54">
              Det här låter nästan för bra för att vara sant, men jag har själv
              varit på Gotsam på studiebesök för ett år sedan och fått en ordentlig
              föredragning över själva upplägget och hur tänket är med försöksverksamheten.
              Det fanns enbart positiva erfarenheter att dra.
            </seg>
            <seg n="56988e67">
              Men då lägger den borgerliga regeringen ned försöksverksamheten.
              Det är för mig obegripligt. Man skulle ha byggt vidare på det
              här, och det är det reservationen från Socialdemokraterna, Vänsterpartiet
              och Miljöpartiet bygger på. Vi vill ta erfarenheterna till oss
              för att se om det går att utveckla ännu mer. Framför allt vill
              vi permanenta det här och börja med Gotland som ändå var i gång.
              Vi ville också att man tar de erfarenheterna med sig så att man
              i övriga landet kanske hade kunnat göra något liknande och vara
              effektiv, ta till vara varandras resurser och kunskaper och i
              slutändan göra både ett gott resultat och ekonomiska vinningar.
            </seg>
            <seg n="6315f9c7">
              Det är som sagt var obegripligt för mig att man när man har så
              mycket positivt kommer att lägga ned den här verksamheten. Vi
              ska nämligen också ha klart för oss att ska den här verksamheten
              på Gotland byggas upp igen kommer det att kosta resurser för det
              som man redan har försummat när man nu upphör med detta. När vi
              som sitter i försvarsutskottet fick en ordentlig genomgång bara
              av trafiken på Östersjön med gods, olja och annat inser vi att
              här kommer att behövas en ordentlig övervakning så att det inte
              inträffar olyckor och så att man, om det inträffar olyckor, också
              kan ingripa i god tid.
            </seg>
            <seg n="94cbb80e">
              Det är bara att beklaga att den borgerliga regeringen och majoriteten
              i försvarsutskottet tänker lägga ned ett bra initiativ och en
              bra verksamhet, bara för att förslaget kanske kom från fel håll.
            </seg>
          </u>
          <note type="speaker" n="deeee78e">
            Anf. 113 ULF GRAPE (m):
          </note>
          <u who="ulf_grape_f10fe1" xml:id="i-754d2e3b37c599b8-0" n="d9e183b7">
            <seg n="859da179">
              Herr talman! Regeringen och krisen är inte en regeringskris,
              utan det är faktiskt namnet på en rapport som Riksrevisionen har
              lämnat där man har granskat centrala myndigheters förmåga att
              hantera olika typer av hot mot samhället.
            </seg>
            <seg n="5a423535">
              Det är egentligen sex delrapporter som Riksrevisionen har tagit
              fram, och de är initierade av olika händelser som har satt vår
              krishanteringsförmåga på prov. Det rör sig om elavbrottet i Forsmark
              2003 och snabbstoppet i Forsmark 2006. Det rör sig också om larmrapporterna
              om fågelinfluensan. Gudrun och tsunamin ligger utanför den rapportserie
              som Riksrevisionen har lämnat, men dessa händelser utgör ändå
              skarpa prov på den dåvarande krishanteringsförmågan.
            </seg>
            <seg n="f9d9a411">
              Regeringen tycker att samhällets krisberedskap ska byggas upp
              underifrån, från lokal nivå via regional nivå till central nivå.
              För detta finns det tre principer som ska gälla. Den första är
              ansvarsprincipen, det vill säga att den som har ansvar för en
              verksamhet under normala förhållanden också ska ha det under en
              krissituation. Den andra är likhetsprincipen, vilket innebär att
              så långt det är möjligt ska det vara lika organisation och lokalisering
              i både fred, kris och krig. Den tredje, närhetsprincipen, innebär
              att man ska hantera kriserna på lägsta möjliga nivå i samhället.
            </seg>
            <seg n="327ea085">
              Riksrevisionen konstaterar att regeringen har förbättrat förutsättningarna
              för att tidigt upptäcka och påbörja hanteringen av en kris. Man
              har bland annat inrättat Kansliet för krishantering. Man konstaterar
              också att de brister i Regeringskansliets krishantering som framkom
              under 2005, alltså efter tsunamin, till stor del åtgärdades under
              2008.
            </seg>
            <seg n="fc65a4c7">
              Utöver detta har Myndigheten för samhällsskydd och beredskap,
              MSB, startat i januari.
            </seg>
            <seg n="07346feb">
              Vi har hört lite av kritiken från oppositionen, men man kan sammanfatta
              kritiken så att dels går det för långsamt, dels är det fel angreppssätt.
              Vi ska ha en central krismyndighet i stället för att vi utnyttjar
              ansvars- och närhetsprinciperna. Men framför allt behövs det fler
              lagar. Vi ska ha en säkerhetsbalk likt miljöbalken för att hantera
              kris på nationell nivå.
            </seg>
            <seg n="bdd0f650">
              Då kan man konstatera att de tolv år som den socialdemokratiska
              regeringen hade före 2006 tydligen inte var tillräckligt lång
              tid för att skapa den perfekta centrala krishanteringen.
            </seg>
            <seg n="4d0dd846">
              Herr talman! Bäst krishanteringsförmåga får vi om vi har en operativ
              krishantering så nära krisen som möjligt. Ansvarsprincipen ska
              gälla, och man ska ha ansvar för det egna området och samverkan
              mot andra områden. På så sätt undviker vi att starten av en krishantering
              drar ut på tiden. Vi undviker att ansvaret faller mellan stolarna
              eller att man lokalt förlitar sig på att någon annan ska göra
              jobbet.
            </seg>
            <seg n="2854a340">
              Herr talman! Med anledning av att regeringen har vidtagit en
              rad åtgärder för att stärka den nationella krishanteringen yrkar
              jag bifall till förslaget i betänkandet och avslag på reservationerna.
            </seg>
          </u>
          <note type="speaker" n="5cd1e056">
            Anf. 114 STAFFAN DANIELSSON (c):
          </note>
          <u who="staffan_danielsson_d9e83c" xml:id="i-4bb6c044f161a88c-0" n="b6c2ffc6">
            <seg n="9566499c">
              Herr talman! Försvarsutskottets betänkande 6 har titeln Regeringen
              och krisen . Handlar det om tsunamin eller om finanskrisen kan
              man möjligen tänka. Men det gör det inte. Det handlar om en framställning
              från Riksrevisionen och om motioner i anslutning till denna.
            </seg>
            <seg n="91c92269">
              Den rödgröna oppositionen uppvisar en ovanlig och förvånande
              enighet och reserverar sig faktiskt gemensamt på fem av de sex
              punkterna. Det är bara socialdemokrater och en enskild moderat
              som har motionerat. Sedan har Vänsterpartiet och Miljöpartiet
              hakat på det Socialdemokraterna tycker och tycker lika som de.
              Är det kanske den framtida modellen för samarbetet som börjar
              utforma sig?
            </seg>
            <seg n="2d68cb4f">
              Är det alltså milsvida skillnader mellan de båda blocken i den
              här frågan? Nej, min uppfattning är att så inte är fallet. Det
              finns skillnader och nyanser på några punkter, men i det mesta
              resonerar vi mycket lika, vilket jag tänkte belysa med en kort
              genomgång.
            </seg>
            <seg n="0f0c03dc">
              Mats Berglind tog själv upp Gotland och den myndighetssamverkan
              som har funnits där en del år. Den har nu avslutats. Ni vill att
              den återupptas och permanentas. Däremot har ni i er reservation
              klokt nog, skulle jag vilja säga, inte fullföljt Socialdemokraternas
              motionskrav på att modellen ska bli verklighet i hela landet.
            </seg>
            <seg n="ea1000c9">
              Krisberedskapsmyndighetens utvärdering av Gotlandsförsöket visade
              nämligen på ett antal nackdelar, bland annat svårigheter och konflikter
              när det gäller att genomföra projekt och verksamheter.
            </seg>
            <seg n="8815ff4b">
              Utskottet hänvisar till att myndigheterna på Gotland nu har bildat
              en flexibel samverkansfunktion som ska kunna arbeta självständigt
              och proaktivt med stöd till ansvariga myndigheter på Gotland.
              Verksamheten ska bibehålla försöksverksamhetens kompetens och
              investeringar inom krishanteringsområdet så att synergieffekter
              uppnås.
            </seg>
            <seg n="4f9c5bdd">
              Utskottsmajoriteten ser positivt på denna nya form av samverkan
              och anser att de socialdemokratiska motionerna faktiskt är tillgodosedda.
              Detta anser dock inte vare sig Mats Berglind och Socialdemokraterna
              eller de två andra partierna. Det är man självfallet i sin fulla
              rätt att tycka, och vi kommer att få rösta om detta. Men jag tycker
              att vi ligger rätt nära varandra i sak.
            </seg>
            <seg n="5e61a772">
              Herr talman! Socialdemokraterna med stöd i efterhand av Vänsterpartiet
              och Miljöpartiet vill vidare att det genomförs en genomgripande
              översyn av utformningen av den maritima verksamheten hos till
              exempel Försvarsmakten, Kustbevakningen, Sjöfartsverket och polisen.
            </seg>
            <seg n="e95f31d1">
              Utskottsmajoriteten hänvisar till att regeringen just har uttalat
              att det finns behov av en sådan förutsättningslös översyn av samordningsvinster
              mellan Sveriges offentliga maritima resurser och förutsätter att
              en sådan översyn kommer att göras. Vi är alltså överens i sak,
              men det finns en reservation här också.
            </seg>
            <seg n="596d31a8">
              Socialdemokraterna med stöd i efterhand av Vänsterpartiet och
              Miljöpartiet vill vidare att Sverige särskilt ser över sin beredskap
              för att ta emot krishanteringsbistånd vid en större olycka eller
              kris.
            </seg>
            <seg n="a9503765">
              Utskottsmajoriteten erfar att regeringen just avser att tillsätta
              en utredning med uppdrag att göra en översyn av regelverket som
              styr möjligheterna att ta emot internationellt stöd i samband
              med en kris. Oppositionen borde rimligen vara nöjd, kan man tycka,
              men man har reserverat sig även här. Man är ju i opposition och
              tar det ansvaret på det allvar man ska.
            </seg>
            <seg n="1ebebeb0">
              Vad gäller förslaget om en nationell krishanteringsfunktion med
              mandat att leda krishantering tvärsektoriellt finns det en skillnad,
              det är riktigt, men jag tycker inte att den ska överdrivas.
            </seg>
            <seg n="81f24831">
              Både alliansen och Socialdemokraterna är överens om att verksamhetsansvaret
              ska ligga kvar hos respektive myndigheter även vid allvarliga
              kriser, eftersom det är där som kompetensen och sakkunskapen finns.
              Vi är överens: Sträck på er, ni många kompetenta myndigheter och
              dito statstjänstemän eller kanske hellre statstjänstepersoner
              som svenska staten har förmånen att kunna lita till i både normala
              och svåra situationer.
            </seg>
            <seg n="8d1251cd">
              Det som skiljer är att Socialdemokraterna, med stöd i efterhand
              av Vänstern och Miljöpartiet, vill se en nationell krisledningsfunktion
              med ett övergripande ledningsansvar, låt vara att verksamhetsansvaret
              ligger på respektive myndighet.
            </seg>
            <seg n="d28eb573">
              Alliansen hänvisar då till att det är viktigt att en aktör har
              till uppgift att stödja samordningen av de centrala myndigheternas
              arbete före, under och efter en kris. Där är vi överens. Den nya
              myndigheten för samhällsskydd och beredskap har ansvaret för att
              samordna det arbetet. Vi pekar också på vikten av gemensamma sektorsövergripande
              övningar.
            </seg>
            <seg n="56c2a275">
              Däremot pekar vi på svårigheten att dra en gräns för när en krisledningsfunktion
              skulle ta över ansvaret vid en kris och risken för att andra aktörer
              blir passiva och avvaktar utvecklingen av detta. Vi avstyrker
              alltså det förslaget. Men här har vi en skarp reservation från
              Socialdemokraterna.
            </seg>
            <seg n="dd022232">
              Sammanfattningsvis, fru talman, menar jag utifrån det anförda
              att man inte ska överdriva skillnaderna mellan Allians för Sverige
              och Socialdemokraterna, Vänsterpartiet och Miljöpartiet i de viktiga
              frågor som det här betänkandet omfattar, trots de fem trepartireservationer
              som fogats till betänkandet.
            </seg>
          </u>
          <note n="d4c9338b">
            Jag yrkar bifall till utskottets förslag och avslag på reservationerna.
          </note>
          <note type="speaker" n="917dd1bc">
            Anf. 115 ALLAN WIDMAN (fp):
          </note>
          <u who="allan_widman_8718b1" xml:id="i-05fa0a5d8dcd9042-0" n="27d89fec">
            <seg n="002fcca7">
              Fru talman! Jag måste initialt erkänna att jag inte riktigt känner
              igen den beskrivning som Mats Berglind gör av Gotsamprojektet.
              Jag har också haft förmånen att vara där. Såvitt jag kan minnas
              var inte tanken vid till exempel kriser att det skulle finnas
              en gemensam ledning som grep över alla de myndigheter som deltog
              i krishanteringen, utan det var mer ett ställe där man samlades,
              man samordnade sig och man briefade varandra. Sedan gick man tillbaka
              till respektive myndighet och fortsatte att leda krisen därifrån.
              Det är enligt min mening en något lägre ambitionsnivå än den som
              Mats Berglind beskriver.
            </seg>
            <seg n="f6507b72">
              Det är också viktigt att understryka att Gotsamprojektet till
              slut innehöll ambitioner när det gällde lokaler, teknisk utrustning
              och annat som kanske inte riktigt svarade mot de konkreta behoven,
              och det gjorde att tveksamheten inför projektet från olika myndigheters
              sida växte.
            </seg>
            <seg n="18bac1f1">
              Emellertid är det så att Gotsam fortfarande fungerar, nu inte
              som ett påbud uppifrån, från politisk och central nivå, utan som
              ett uttryck för det faktiska samordningsbehov som finns, ett samordningsbehov
              mellan de olika myndigheterna. När jag senast besökte Gotland
              kunde jag konstatera att de myndigheter som ingick i Gotsamsamarbetet
              träffas varje vecka och informerar varandra om vilka frågetecken
              som finns, vilka planer de har, vilken beredskap och så vidare.
              Det är naturligtvis det som vi hela tiden måste syfta till, att
              med minsta möjliga insats åstadkomma det resultat på samordningsplanet
              som behövs.
            </seg>
            <seg n="238d5a52">
              Sedan är det ju så att Socialdemokraterna vill mycket mer än
              att fortsätta försöket Gotsam. I reservationen talar man om en
              ny trafikcentral som ska hålla koll både i luftrummet över Östersjön
              och på den fartygstrafik som sker på Östersjön. Det är ju kostsamma
              saker att integrera ledningsfunktioner. Det är väl tveksamt om
              sådana investeringar ska göras när vi med den nya informationstekniken
              och annat har goda möjligheter att lösa detta för våra respektive
              grupperingar i dag.
            </seg>
            <seg n="cd70a4a6">
              Jag skulle gärna vilja ställa en fråga till Mats Berglind, för
              jag kan när jag läser Socialdemokraternas reservationer, fru talman,
              inte riktigt förstå var man egentligen ställer sig när det gäller
              nationell krisledning. Man uttalar att vid en större kris ska
              kompetent, utbildad, samövad och på förhand utpekad personal ha
              ett övergripande ledningsansvar.
            </seg>
            <seg n="1a373a25">
              Nu kan man fråga sig om det finns personer som innehåller den
              kompetens som krävs för att ena sekunden hantera konsekvensen
              av stormen Gudrun på det svenska territoriet och nästa kanske
              kunna vara verksamma och effektiva i en kris som inträffar långt
              utanför landets gränser och som har en helt annan bakgrund.
            </seg>
            <seg n="c9e5812a">
              Det intressanta är att samtidigt som man efterlyser ett nationellt
              ledningsansvar landar man i slutet av reservationen någon annanstans.
              Man säger att verksamhetsansvaret ska ligga kvar hos den sektorsansvarige
              aktören, och mera försiktigt menar man att en effektiv ledning
              förutsätter att olika aktörers ledningsresurser samordnas. I slutet
              av den socialdemokratiska, vänsterpartistiska och miljöpartistiska
              reservationen tycker jag att man landar väldigt nära den utvecklade
              ansvarsprincip som regeringen menar bör vara gällande.
            </seg>
            <seg n="ed5ddb5c">
              Det kan konstateras, och det gjorde Ulf Grape, att mycket har
              hänt på det här området de senaste åren. Efter det att Riksrevisionens
              anmärkningar kom under sommaren 2008 har det fullt ut inrättats
              ett krishanteringskansli i Regeringskansliet med statssekreteraren
              som ständig jour för att kunna gripa in i händelse av en allvarlig
              kris.
            </seg>
            <seg n="6f21d15f">
              Det har tillkommit en myndighet för samhällsskydd och beredskap
              som har klara riktlinjer när det gäller att redan på förhand samordna
              de insatser som kommer att behövas från olika statliga, regionala
              och kommunala myndigheter.
            </seg>
            <seg n="0cdac3c0">
              Det är också viktigt, fru talman, att konstatera att utskottet
              trycker på vikten av att det sker sektorsövergripande samövningar
              på olika nivåer för att kunna möta större, allvarliga kriser.
              Utskottet tydliggör också att i de här övningarna måste både ledande
              befattningshavare och nyckelpersoner i den operativa ledningen
              delta för att den svenska krisberedskapen ska leva upp till de
              förhoppningar som svenska medborgare har rätt att ha.
            </seg>
          </u>
          <note n="240578e3">
            Jag yrkar bifall till utskottets förslag.
          </note>
          <note type="speaker" n="548faeb3">
            Anf. 116 ELSE-MARIE LINDGREN (kd):
          </note>
          <u who="else-marie_lindgren_a84483" xml:id="i-61c85d229f515cc3-0" n="849fbbca">
            <seg n="580689c5">
              Fru talman! Jag vill börja med att yrka bifall till förslagen
              i det betänkande som vi diskuterar i dag, Regeringen och krisen
              .
            </seg>
            <seg n="84b999af">
              En samlad syn berör individen, samhället och nationen men även
              det internationella samfundet. Vi bär gemensamt ansvar för vår
              säkerhet, och därför är det viktigt att skapa en balans mellan
              förväntningar och ansvar.
            </seg>
            <seg n="1bc421c9">
              Hot mot säkerheten förändras ständigt. Därför måste säkerhetsarbetet
              ha ett brett perspektiv från orsaksförebyggande till förhindrande
              samt hanterande av själva krisen och också återuppbyggande åtgärder.
            </seg>
            <seg n="032df791">
              Fru talman! Det handlar om att organisera vårt kontinuerliga
              arbete så att en helhetssyn på säkerhet främjas.
            </seg>
            <seg n="34cc87a7">
              För att säkerställa auktoritet och genomslagskraft i arbetet
              med säkerhet är det av stor betydelse att säkerhetsfrågorna får
              en god organisatorisk och politisk förankring med kompetens och
              status. Då skapas förutsättningar för samordning mellan olika
              aktörer som arbetar med olika säkerhetsfrågor. Här menar jag att
              ansvarsfördelningen mellan departement och politikområden bör
              övervägas så att säkerhetsfrågor kan hållas samman.
            </seg>
            <seg n="ef376779">
              Regeringskansliet har en central roll i den statliga förvaltningen
              för att motverka negativa effekter av sektoriseringen. Ett helhetsperspektiv
              i Regeringskansliet är en förutsättning för ett effektivt arbete.
              Mycket har hänt genom den funktion inom Regeringskansliet som
              är tillsatt samt den nya myndighet för samhällsberedskap som mina
              kolleger tidigare har talat om. Därmed har alliansregeringen skapat
              möjligheter för en så god framförhållning som vi kan ha när det
              gäller kriser. Mycket kan göras ytterligare, men vi har startat
              på denna viktiga väg.
            </seg>
            <seg n="91ff2ea4">
              Fru talman! Jag inledde mitt anförande med att se på säkerhet
              ur olika perspektiv. Här menar jag att vi som individer behöver
              skaffa oss kunskap om hur vi själva kan förbereda oss.
            </seg>
            <seg n="a3cc59c3">
              När jag var liten fanns det en broschyr som hette Om kriget kommer
              . Flera av er kanske inte har varit med om det, men jag har varit
              med om det. Broschyren fanns faktiskt i alla hushåll, och vi visste
              precis vad vi skulle göra när en kris skulle inträffa. Jag inser
              att det är mycket svårare i dag eftersom det finns ett brett perspektiv
              av kriser, men det fanns ändå något som höll oss samman. Vi visste
              hur vi skulle bete oss om krisen skulle komma.
            </seg>
            <seg n="8e70f369">
              Jag förväntar mig att man nu genom MSB:s försorg kan förse svenska
              folket med något liknande. Jag menar inte att det ska finnas en
              broschyr i varje hushåll, men på något sätt behöver vi ha en information
              om hur vi i större utsträckning kan ta hand om oss själva än vad
              vi vet i dag.
            </seg>
            <seg n="8a30814b">
              Den andra nivån som jag lyfte upp är näringslivet och myndigheter.
              De har också en skyldighet att se till att säkerhet finns inom
              deras ansvarsområden. Precis som näringsliv och myndigheter i
              dag har miljöcertifierat sina ansvarsområden på miljösidan menar
              jag att det borde finnas ett liknande system också för säkerhet,
              det vill säga en säkerhetscertifiering av företag och myndigheter.
            </seg>
            <seg n="5ad0c955">
              Kommuner och landsting är också skyldiga att genomföra risk-
              och sårbarhetsanalyser. Det har vi sett till från riksdagen. Ändå
              vet vi i dag att många kommuner inte genomför detta. Det måste
              till en skärpning så att alla berörda kommuner har risk- och sårbarhetsanalyser
              som utvärderas varje år.
            </seg>
            <seg n="b0bf7820">
              Vi måste se till att säkerheten på alla nivåer beaktas, och ansvarsprincipen,
              närhetsprincipen och likhetsprincipen ska beaktas.
            </seg>
          </u>
          <note n="e53a4538">
            Överläggningen var härmed avslutad.
          </note>
          <note n="c260d34e">
            16 § Vissa näringspolitiska frågor
          </note>
          <note n="60685c99">
            Föredrogs
          </note>
          <note type="speaker" n="a45b1178">
            Anf. 117 BÖRJE VESTLUND (s):
          </note>
          <u who="borje_vestlund_da672f" xml:id="i-09cd37e8b433306e-6" n="5907d0ef">
            <seg n="4bd54f7a">
              Fru talman! Vi ska nu behandla det stora betänkandet om näringslivet
              som årligen hanteras i kammaren. Det är ett rent motionsbetänkande
              med sammanlagt 79 motioner. Motionerna tar upp olika frågor med
              stor bredd. Det är allt från företagsfrämjande, kvinnors företagande,
              företagande bland personer med utländsk bakgrund, social ekonomi
              med mera till forskning och särskilda motioner om olika branscher.
              Utskottsmajoriteten har avstyrkt samtliga motioner medan vi i
              oppositionen har lämnat sammanlagt sex reservationer samt ett
              särskilt yttrande.
            </seg>
            <seg n="53edba05">
              Fru talman! Carina Adolfsson Elgestam kommer senare att redovisa
              vår politik vad gäller bland annat turism och besöksnäring.
            </seg>
            <seg n="2bd819d3">
              Fru talman! Alla dessa motioner väcktes innan finanskrisen var
              ett faktum. Detta gör att i många av motionerna är yrkandena inte
              särskilt aktuella. Verkligheten har kommit ifatt dem, eller så
              har verkligheten förändrats kraftigt. Om motionerna hade väckts
              i dag hade de sannolikt sett något annorlunda ut.
            </seg>
            <seg n="d2de78af">
              Den globala finansiella krisen måste vägas in vid bedömningen
              av samtliga yrkanden i detta betänkande. Men att liksom regeringen
              enbart skylla på den globala finansiella krisen är inte helt korrekt.
              Självklart är det sant att finanssektorn har stor betydelse för
              denna kris, men just därför har det krävts ett tydligt ledarskap
              för att leda Sverige och Europa ur denna kris. Nu ser vi hur den
              reala ekonomin steg för steg och i en allt snabbare takt drabbas
              av krisen.
            </seg>
            <seg n="e4c4d0bb">
              Den svenska regeringen har stått vid sidan om och sett på utan
              att handla under större delen av denna tid. De insatser som har
              gjorts är otillräckliga och kommer att dra in Sverige i en längre
              och mer djupgående nedgång än som behöver vara fallet. Den svenska
              regeringen hade chansen att ta Sverige ur denna kris men valde
              att stå stilla och titta på.
            </seg>
            <seg n="ae2d75c9">
              Vi socialdemokrater har presenterat tydliga förslag på hur man
              kan vidta åtgärder för att bland annat medverka till att fordonsindustrin
              kan övervintra. Men regeringen har oftast fnyst och kallat våra
              förslag för ogenomtänkta, ofinansierade och andra nedsättande
              kommentarer. Det är självklart bara en undanflykt för att själv
              inte visa det ledarskap som skulle behövas under denna ekonomiska
              kris.
            </seg>
            <seg n="ccfd6635">
              Att påstå att regeringen har skapat den här situationen är inte
              korrekt, men att regeringen fördjupar och försenar konflikten
              finns det däremot inget tvivel om. Det visar inte minst förra
              årets Nobelpristagare i ekonomi Paul Krugman som hävdar med bestämdhet
              att USA och EU gör för lite för att motarbeta att situationen
              fördjupas. Den svenska regeringen framstår i detta fall som en
              av de mest kraftlösa även med europeiska mått mätt.
            </seg>
            <seg n="50a0cbf0">
              Fru talman! Den socialdemokratiska näringspolitiken präglas av
              en helhetssyn där vi ser behovet av en armkrok mellan näringsliv
              och arbetsmarknad. Vi anser att det är av största vikt att politiken
              är närvarande för att utveckla nya, sunda och hållbara företag.
              Vi anser att vi måste sätta jobben främst. Jobben måste gå före
              stora ofinansierade skattesänkningar med dålig träffsäkerhet för
              att skapa tillväxt och jobb. Det är därför med stor förskräckelse
              vi ser på när man nedrustar våra sociala system och gör människor
              mindre trygga och mer ovilliga att ta risker, till exempel att
              starta företag. Det är en kombination av trygghet och utveckling
              för såväl anställda som entreprenörer som gör Sverige modernt
              och konkurrenskraftigt. Våra grundpelare för att nå dit är en
              politik för frihandel, öppenhet och konkurrens kombinerat med
              breda satsningar på kunskap, entreprenörskap och trygghet för
              alla. Det är på så sätt vi också vill sätta jobben främst. Det
              är därför vi har föreslagit ett entreprenörsprogram och ett industripaket
              för att möta de stora utmaningarna som svensk industri står inför
              och som har inneburit att antalet varsel ökar.
            </seg>
            <seg n="30991d43">
              Jag vill i detta sammanhang hänvisa till den prognos som Konjunkturinstitutet
              i går redovisade där inte minst arbetslösheten riskerar att hamna
              på nivåer i linje med vad som skedde i början av 1990-talet. Fru
              talman! Låt oss inte komma dit. Det behövs ledarskap i Sverige
              för att sätta jobben, inte skattesänkningarna, främst.
            </seg>
            <seg n="6a72309a">
              Fru talman! Företagsfrämjande är en av de viktigaste uppgifterna
              vi har inom näringspolitiken. Det känns särskilt tillfredsställande
              att utskottet utförligt redovisat två utredningar, dels den av
              regeringen tillsatta Företagsfinansieringsutredningen som har
              lämnat en rad intressanta förslag, dels den utredning som ett
              enhälligt utskott har begärt om företagsrådgivning. Resultatet
              av dessa utredningar anser vi vara intressanta, och vi ser fram
              emot de förslag som regeringen kommer att lämna med anledning
              av dem. Vi anser däremot att riksdagen ska göra ett tillkännagivande
              om att tillgången på riskkapital måste öka. Denna begäran är särskilt
              angelägen i den finansiella situation som råder för närvarande.
            </seg>
            <seg n="2cca305b">
              Vi vill samtidigt redovisa den avvikande uppfattning vi har gentemot
              regeringen vad avser holdingbolag och innovationskontor vid högskolor.
              Vi anser att begränsningen att medel endast kommer att anslås
              till sex lärosäten är felaktig och riskerar att slå ut de mindre
              högskolorna, som har en dokumenterat god samverkan mellan näringsliv
              och högskolor. Vad som krävs är mer pengar mellan de kommersialiseringsaktörer
              som redan finns anslutna till lärosätena, inte ytterligare aktörer
              i form av holdingbolag. Vi anser att det finns risk för ineffektivitet
              med detta nya system.
            </seg>
            <seg n="676b6d89">
              Regeringens initiativlöshet på området kring företagsfrämjande
              innebär att regeringen inte sätter jobben främst utan bara vill
              vänta och se. Med vår politik ökar möjligheterna för företag att
              starta men framför allt att övervintra i den kris vi befinner
              oss i.
            </seg>
            <seg n="cff6111a">
              Fru talman! Två områden där särskilda åtgärder efterfrågas är
              kvinnors företagande och socialt företagande. När det gäller kvinnors
              företagande krävs det för att ta vara på den potential till nya
              och växande företag som finns bland kvinnor ett brett arbete för
              att garantera att alla behandlas lika och erbjuds likvärdigt stöd
              vid till exempel start av företag och vid expansion. Detta bör
              genomsyra de berörda myndigheternas arbete. Det bör framgå av
              regeringens introduktion till berörda myndigheter. För att minimera
              risken för att banker och kreditinstitut diskriminerar kvinnors
              företagande bör Diskrimineringsombudsmannen ta initiativ för att
              genomlysa de privata finansiärerna ur ett jämställdhetsperspektiv.
            </seg>
            <seg n="89028b1a">
              Regeringens initiativ till en särskild kvinnosatsning är lovvärt,
              men det har tyvärr karaktären av tillfälliga åtgärder och är liten
              i förhållande till den totala mängden företagsfrämjande insatser.
              Verksamheten riskerar dessutom att upphöra i samband med att just
              dessa öronmärkta pengar tar slut.
            </seg>
            <seg n="25a0e622">
              Fru talman! Det sociala företagandet kan med visst stöd från
              staten vara en möjlighet för människor som står långt ifrån arbetsmarknaden
              att få en ny chans. Vi vill därför stärka rådgivningen till de
              sociala företagen men också kunskapsspridningen kring dessa företag.
              I detta sammanhang har Coompanion, kooperativa utvecklingscentrum,
              en central roll. Det är väl omvittnat att sociala företag möter
              de behov som människor med psykisk ohälsa och funktionshinder
              har, människor som ofta står väldigt långt ifrån arbetslivet.
              Vi vill därför att regeringen genomför projektet Fler och växande
              sociala företag, som den förra, socialdemokratiska regeringen
              initierade.
            </seg>
            <seg n="ce91c984">
              Fru talman! Jag vill särskilt uppmärksamma kreditgarantiföreningarna
              och det arbete de bedriver. Dessa föreningar har en lokal förankring
              och kan utifrån detta förhållande ha en positiv effekt för tillväxten
              i regionerna. Vi utgår ifrån att dessa får en positiv behandling
              i samband med beredningen av Företagsfinansieringsutredningens
              förslag.
            </seg>
            <seg n="1cb201d0">
              Fru talman! Till sist har vi ett särskilt yttrande beträffande
              det som vi kallar forskning, och vi vill göra kammaren uppmärksam
              på de särskilda branschprogram som vi har tagit upp kring en lång
              rad branscher, bland annat forskning, utbildning och infrastruktur,
              som har tagits fram i samarbete med näringsliv och fackföreningar
              för att stärka Sveriges konkurrenskraft i bland annat fordonsindustrin,
              skogs- och träindustrin med flera. Vi socialdemokrater vill nu
              gå vidare med ytterligare branscher, till exempel besöksnäringen
              och tjänstesektorn.
            </seg>
            <seg n="30e9d34c">
              Men även här, fru talman, har regeringen visat kalla handen genom
              att dessa program har upphört eller kommer att upphöra. De branscher
              som lyfts fram har stor betydelse för Sveriges tillväxt och sysselsättning.
              Återigen, fru talman, visar denna regering sitt totala ointresse
              för att sätta jobben främst man vill inte göra något för att öka
              tillväxten och sysselsättningen.
            </seg>
          </u>
          <note n="c5486257">
            Fru talman! Jag vill med detta yrka bifall till reservationerna
            1 och 4.
          </note>
          <note type="speaker" n="016f6917">
            Anf. 118 KENT PERSSON (v):
          </note>
          <u who="kent_persson_558c98" xml:id="i-2d72a0c23960f6e4-0" n="bdc0387d">
            <seg n="e359f20f">
              Fru talman! De motioner som vi nu ska debattera och diskutera
              tillkom före den finansiella krisen. Givetvis hade också våra
              motioner sett annorlunda ut, som Börje Vestlund sade tidigare,
              om vi hade haft facit i hand. Vi har också väckt ett flertal motioner
              som har bäring på nutid, alltså om insatser som är av tillfällig
              karaktär och som skulle ha betydelse för företagandet och jobbtillväxten
              i Sverige. Däremot är de motioner som vi hänvisar till här, som
              handlar om kvinnligt företagande, social ekonomi och forskning
              och utveckling, av den karaktären att de har betydelse även för
              hur framtiden kommer att se ut inom de områdena.
            </seg>
            <seg n="cc77a73a">
              Utskottet har i sitt svar hänvisat till två utredningar. Man
              tar alltså inte ställning. Man har ingen åsikt. Jag tycker att
              det är synd. Här hade det funnits en möjlighet för utskottets
              majoritet att uttrycka en form av åsikt i frågor som berör forskning
              och utveckling, kvinnors företagande och social ekonomi. Ni har
              haft chansen och har chansen att också göra det här i debatten.
            </seg>
            <seg n="7c2950c9">
              Om man tittar på de grundförutsättningar som behövs för att man
              ska ha en jobbtillväxt i Sverige kan man se att inom en rad områden
              är de insatser som regeringen har gjort för små och i vissa fall
              helt misslyckade.
            </seg>
            <seg n="6e0c77ca">
              Tillgången på kapital är helt avgörande för företagsutveckling.
              De tillfälliga resursförstärkningar som har gjorts av regeringen
              har vi stött. Men när det gäller tillgången på riskkapital, framför
              allt för forskning och utveckling, och att gå från uppfinning
              till kommersialisering har regeringen inte tagit de initiativ
              som man borde ha gjort enligt de motioner som bland annat Vänsterpartiet
              har väckt.
            </seg>
            <seg n="f5a5196d">
              Ett exempel på ett sådant förslag är ett skatteincitament för
              små och medelstora företag när det gäller forskning och utveckling,
              en kreditering på skattekontot. Det finns i övriga Europa, och
              det har visat sig ha väldigt bra resultat. Det gör också att man
              stimulerar forskning och utveckling i små och medelstora företag.
            </seg>
            <seg n="4f41df64">
              Jag kan för mitt liv inte förstå varför regeringen inte lyssnar
              och ser på vad andra länder gör. Man behöver ju inte lyssna på
              Vänsterpartiet det gör man inte men man kan åtminstone ta intryck
              av vad andra länder gör och se vilka effekter det får. Risken
              är att små och medelstora företag flyttar sin verksamhet till
              andra länder där man har den typen av skattelättnader. Det vore
              väldigt besvärande.
            </seg>
            <seg n="e875d64e">
              Om man tittar på varför det här är så allvarligt, och tittar
              på effekterna av det som händer och sker i Sverige, ser man att
              vi är väldigt duktiga på uppfinningar. Men om man gör en internationell
              jämförelse och tittar på vad vi får ut i form av nya varor och
              tjänster ser vi att resultatet är magert. Det behövs riskkapital,
              i den bemärkelsen att det går från uppfinning till demonstrationsanläggningar
              eller till att utveckla tjänsterna ytterligare för att man ska
              kunna kommersialisera varan eller tjänsten.
            </seg>
            <seg n="82c55e3d">
              Det här är en politik som regeringen totalt har glömt bort. Det
              är grundfundamentet för att utveckla nya företag som ger nya jobb.
            </seg>
            <seg n="55fddb71">
              Om vi tittar närmare på kvinnors företagande är det intressant
              att läsa vad Nutek skriver och Nuteks statistik. Man kan konstatera
              att mottagarna av stöd de befintliga stödformer som finns är i
              största utsträckningen män. Det är mäns företagande som får stödet.
              Det är stor skillnad. Om man tittar på Vinnovas program, de regionala
              investeringsstöden eller den regionala såddfinansieringen kan
              man se att mellan 7 och 11 procent av dem som får stöd är kvinnor,
              och resten är män.
            </seg>
            <seg n="1a34ebfe">
              Den fråga som man måste ställa sig är: Vad kan det bero på? Är
              det så att kvinnors företagande och verksamhet är av sådan art
              att de inte passar in i programmen? Eller beror det på brister
              i kunskap hos dem som sitter och utformar programmen och ska ge
              stöd?
            </seg>
            <seg n="71f9b990">
              Vad som skulle behövas här är, tror jag, en förbättrad rådgivningssituation
              för dem som är rådgivare för kvinnors företagande. Vi ska komma
              ihåg att kvinnor framför allt finns inom tjänstesektorn, och det
              är en verksamhet som nu har stor potential att växa. Men det behövs
              också kunskaper om nätverksbyggande för kvinnor. Män har oftast
              detta i kluster fordonskluster, träkluster och så vidare. Det
              finns en möjlighet att mer stimulera den delen av kvinnors företagande,
              men här säger man också nej eller rättare sagt ingenting. Det
              är nästan värre att utskottets majoritet inte har någon uppfattning
              i den frågan.
            </seg>
            <seg n="2e80768a">
              Det handlar också om kvinnliga uppfinningar och det nätverk som
              finns inom Svenska Uppfinnarföreningen. Här behövs också stöd
              och hjälp för att de ska få en chans att utvecklas på samma villkor
              som män. Detta är ju ett resultat av att kvinnors företagande
              inte har setts och inte ses med samma allvar som mäns företagande.
            </seg>
            <seg n="1fe8a352">
              Riksdagen har här möjligheten att utforma lagar och regelverk
              så att man underlättar för kvinnligt företagande. Det finns en
              möjlighet att göra det. Tyvärr får jag än en gång konstatera att
              ni passar i den här frågan genom att ni väntar in utredningarna.
            </seg>
            <seg n="03a19145">
              Ni borde åtminstone kunna ha en uppfattning om huruvida detta
              är viktigt eller inte. Vi har ju gemensamt tagit ett utskottsinitiativ
              när det gäller finansieringsmöjligheter för kvinnligt företagande.
              Ni borde åtminstone ha en uppfattning om vart detta ska peka och
              inte bara vänta in kommande utredningar.
            </seg>
            <seg n="5e8eda7d">
              Fru talman! Socialekonomi är egentligen en del av den kooperativa
              rörelsen i Sverige. Man brukar prata om att det finns åtminstone
              fyra typer av kooperativ i Sverige. Det är producentkooperativ,
              som finns företrädesvis inom jordbruket, konsumentkooperativ,
              som Konsum och HSB, brukarkooperativ, som oftast finns som daghem
              eller skolor som ett sätt att lösa skolproblemen i glesbygder,
              men det finns också något som kallas sociala kooperativ. De har
              utvecklats som en möjlighet för människor som står väldigt långt
              från arbetsmarknaden.
            </seg>
            <seg n="4edf1121">
              Men de sociala kooperativen har också problem i försörjningshänseende
              och inom upphandlingsområdena, och det bör regeringen ta initiativ
              till att se över och komma med förslag om hur man underlättar
              för sociala kooperativ i upphandling. Det handlar om konkurrenslagen
              med flera lagar. Dessa problem gör att de människor som finns
              i de sociala kooperativen oftast går in och ut beroende på hur
              det ser ut med resurser. Det blir ingen stabilitet.
            </seg>
            <seg n="98412827">
              Det finns många goda exempel på sociala kooperativ i Sverige,
              inte minst i Värmland, som uppvisar väldigt bra resultat också
              genom att de som arbetar där efter ett tag kommer ut på den öppna
              arbetsmarknaden. Med tanke på resultaten av detta borde regeringen
              visa framfötterna på ett annat sätt.
            </seg>
            <seg n="a4ee6fa8">
              Avslutningsvis har vi turistnäringen. Jag ska fatta mig väldigt
              kort här. Vi kan konstatera att besöksnäringen har en mycket större
              potential än vad resultatet visar så långt. Det beror också på
              att det behövs ytterligare stimulanser i det hela. Vi har tidigare
              från Vänsterpartiet i våra budgetmotioner tillskjutit pengar,
              och vi ligger väl på ungefär samma nivå som regeringen, så det
              är inte det som är problemet. Här handlar det om att se möjligheterna
              de möjligheter som finns i hela landet. Det är det som är så bra
              med besöksnäringen. Det kanske behövs ett nationellt program när
              det gäller besöksnäringen.
            </seg>
          </u>
          <note n="ac72e982">
            Fru talman! Jag yrkar bifall till reservationerna 2 och 4.
          </note>
          <note type="speaker" n="3ba20ffd">
            Anf. 119 PER BOLUND (mp):
          </note>
          <u who="per_bolund_208efb" xml:id="i-0e07447a62ff61f9-0" n="4623be3d">
            <seg n="b5ae25a7">
              Fru talman! Det finns i dag stor anledning till oro med det ekonomiska
              läge som vi ser framför oss. I dag har det kommit nya siffror
              som visar att arbetslösheten riskerar att öka dramatiskt, ända
              upp till 12 procent. Sådana siffror har vi inte sett sedan 1930-talet.
              Vi ser hur företagskonkurserna ökar och hur den ekonomiska krisen
              sprider sig. Samtidigt har vi en regering som står handfallen
              och inte vill investera mer för att lösa de stora problem som
              vi ser framför oss, till exempel klimatproblemen, och man vill
              heller inte öka stödet vare sig till den kommunala offentliga
              sektorn eller till företagen. Det är inte ett bra sätt att hantera
              en ekonomisk kris. Konjunkturinstitutet har till exempel uppmanat
              regeringen att satsa mer på stimulans av ekonomin, men regeringen
              vill inte lyssna.
            </seg>
            <seg n="e29a0ece">
              Detta påverkar också näringslivet i allra högsta grad, och kanske
              särskilt de små företagen, som ju är mest drabbade av den ekonomiska
              nedgången. Vi ser att många företag i dag riskerar att gå i konkurs,
              inte minst på grund av att de har väldigt svårt att få finansiering
              när det är finanskris. Bankerna drar åt och vill inte ge lån med
              samma villkor som tidigare.
            </seg>
            <seg n="b3cdd65b">
              Detta oroar oss i Miljöpartiet eftersom vi ser småföretagen som
              avgörande för att den svenska ekonomin ska stå stark i framtiden.
              Vi tycker att småföretag ska ges goda möjligheter för att kunna
              startas och växa. Vi har länge arbetat för att småföretagare ska
              få minskad regelbörda och sänkta arbetsgivaravgifter. Vi har velat
              ge stöd till forskning och kunskapsutveckling i mindre företag
              bland mycket annat.
            </seg>
            <seg n="2886828d">
              Samtidigt ser vi hur den moderatledda regeringen i stället för
              stöd och hjälp har gett skattehöjningar och ökat krångel till
              företagen. Man har genomfört försämringar för många miljarder
              kronor per år för företagen. Det är klart att det bekymrar oss
              mycket. Det är resurser som våra hårt arbetande småföretagare
              skulle behöva för att utveckla sina företag, speciellt i den kris
              som vi nu är inne i.
            </seg>
            <seg n="6b1774d1">
              Det är alltså mycket som behöver förbättras i förhållande till
              hur det är under den nuvarande regeringen för att man ska kunna
              underlätta för företagen. Jag vill speciellt ta upp två åtgärder
              som jag tycker att regeringen snabbt borde kunna vidta. Det handlar
              om mikrolån till företagare och om socialt företagande.
            </seg>
            <seg n="9de37ed3">
              Möjligheten att få tillgång till startkapital måste förbättras,
              speciellt för små företag. När det nu är kris, arbetslösheten
              stiger och konkurserna ökar behövs det bättre möjligheter för
              företag att få tillgång till kapital. Studier har visat att särskilt
              kvinnliga företagare och företagare med invandrarbakgrund har
              svårt att få lån av privata finansieringsinstitut.
            </seg>
            <seg n="f308f644">
              Det finns i dag möjlighet att söka mikrolån genom Almi. Syftet
              med mikrolånen är att underlätta och stimulera för startande av
              företag och att utveckla befintliga företag som har svårt att
              få sitt kapitalbehov täckt på den vanliga, ordinarie kapitalmarknaden.
              Mikrolån kan i dag ges upp till 250 000 kronor. Beloppet har nyligen
              höjts från 100 000 kronor, vilket vi välkomnar.
            </seg>
            <seg n="9610b16c">
              En viktig fördel gentemot andra låneformer är att det inte behövs
              någon medfinansiär och att man kan låna till hela kapitalbehovet
              upp till gränsen 250 000 kronor. Det krävs inte heller några särskilda
              säkerheter, utan det är i stället möjligheterna i den sökandes
              affärsidé som avgör om man ska få tillgång till ett sådant mikrolån.
            </seg>
            <seg n="7eb6654c">
              Trots att man har höjt gränsen tycker vi att det finns förbättringar
              som behöver göras i systemet. Vi tycker att staten borde öka sina
              anslag för förmedling av mikrolån, så att det finns bättre tillgång
              när vi nu ser hur behoven hos småföretagen ökar. När vi ser hur
              utsatta grupper har svårt att få finansiering på den ordinarie
              marknaden borde man se till att de som hanterar mikrolånen har
              en särskild kompetens för att kunna bedöma företags idéer, till
              exempel människor som har sin bakgrund i andra länder.
            </seg>
            <seg n="46fd9714">
              Fru talman! Det andra området jag vill gå in på rör socialt företagande.
              När vi nu går in i en tid med dålig ekonomi ser vi att det fortfarande
              finns stora grupper av människor som inte får arbete. Det kan
              till exempel handla om funktionshindrade, före detta missbrukare,
              före detta kriminella, långtidssjuka och andra grupper.
            </seg>
            <seg n="edf6e193">
              Vi ser socialt företagande som ett alternativ för att integrera
              de här mest utsatta grupperna i samhället och i arbetslivet. Det
              här skapar nya arbetstillfällen, och det ökar arbetskraftsutbudet.
            </seg>
            <seg n="93dd2f3e">
              År 2007 fanns det ca 150 sociala företag i Sverige. De har vuxit
              fram oberoende av varandra, och de är ofta väldigt starkt förankrade
              i de grupper vars behov de tänker tillgodose.
            </seg>
            <seg n="65d67229">
              Jag har varit på besök på många arbetsplatser, även på sociala
              och kooperativa företag. Jag måste säga att det är mycket sällan
              som man ser en sådan lycka och en sådan stolthet som man kan se
              hos de sociala företagen.
            </seg>
            <seg n="19f20c09">
              De som jobbar i de här företagen känner sig ofta väldigt styrkta
              av att de äntligen kunnat få ett arbete. De har ofta sökt många
              arbeten och har svårt att komma in på den ordinarie arbetsmarknaden.
              Men just genom att de får möjligheten i ett socialt företag känner
              de att de faktiskt blir accepterade av samhället på ett annat
              sätt.
            </seg>
            <seg n="8d5ae7cd">
              Vi ser att det finns ett växande intresse för socialt företagande
              både i Sverige och internationellt. Vi ser att det finns väldigt
              många goda exempel och erfarenheter från andra länder, till exempel
              andra av EU:s medlemsstater.
            </seg>
            <seg n="623246fa">
              Men trots att den sociala ekonomin har en lång historia i Sverige
              och utomlands och att den fyller en väldigt viktig funktion är
              det sociala företagandet och de förutsättningar som man har för
              dåligt kända hos många myndigheter, till exempel Arbetsförmedlingen
              och Försäkringskassan, och hos företagsstödjande aktörer i allmänhet.
            </seg>
            <seg n="860109b4">
              Vi ser också att det regelverk som finns i dag tyvärr ofta är
              för dåligt anpassat till de sociala företagen och deras medarbetare.
            </seg>
            <seg n="d7cb26a7">
              Vi har tidigare från Miljöpartiets sida föreslagit att stödet
              till den sociala ekonomin ska ökas. Det stöd som sker genom Nutek
              har vi tyckt ska dubbleras, upp till 65 miljoner kronor per år,
              och det här stödet ska kunna gå både till kooperativa utvecklingscentrum
              och till annan stödstruktur för sociala företag.
            </seg>
            <seg n="ca729e88">
              Men vi ser också att det behövs nya insatser för att sprida information,
              för kunskapsutveckling kring socialt företagande, för samordning
              och andra aspekter när det gäller socialt företagande.
            </seg>
            <seg n="166150df">
              Jag vill avsluta med att säga att jag står bakom samtliga av
              Miljöpartiets reservationer, men för tids vinnande vill jag yrka
              bifall bara till reservation nr 3.
            </seg>
          </u>
          <note type="speaker" n="48ebc8d3">
            Anf. 120 MARIA PLASS (m):
          </note>
          <u who="maria_plass_1ade52" xml:id="i-7fffe0dedc5d15c5-0" n="e5c206df" next="i-570bbc08002e2fa9-0">
            <seg n="a46cfbc7">
              Fru talman! Den finansiella kris som började i USA spred sig
              snabbt till andra länder och utvecklades till en global finansiell
              kris.
            </seg>
            <seg n="a7f3d786">
              Finanskrisen har följts av en kraftig nedgång i efterfrågan i
              världsekonomin. För en liten öppen ekonomi som den svenska, som
              är finansiellt integrerad och väldigt beroende av handel med omvärlden,
              får det stora direkta konsekvenser.
            </seg>
            <seg n="3d5a0407">
              Men i rådande lågkonjunktur och finansoro har Sverige ändå ett
              starkt utgångsläge. Genom att alliansen har bedrivit en ansvarsfull
              ekonomisk politik där många åtgärder ändå har genomförts står
              Sverige starkt rustat. Därigenom har vi en beredskap för att kunna
              möta en svagare utveckling.
            </seg>
            <seg n="7e351697">
              Sverige har goda förutsättningar för framgångsrikt företagande.
              Vi har storföretag såsom Ikea och H &amp; M, sprungna ur kreativa
              personers egen kraft. Men vi har också små vassa företag, ofta
              med hög teknologisk kompetens, som är den dominerande arbetsgivaren
              på orten.
            </seg>
            <seg n="274ce543">
              Vårt land har en välutbildad befolkning, och vi tar snabbt till
              oss teknik. Näringslivet visar på uppfinningsrikedom och en bred
              verksamhet inom forskning och utveckling.
            </seg>
            <seg n="a6951d35">
              När det gäller detta betänkande vill jag kommentera delar av
              det tillkännagivande som s, v och mp begär angående företagsfrämjande
              åtgärder.
            </seg>
            <seg n="8e87b37c">
              Fyra av fem företagare har haft likviditetsproblem under de senaste
              tre månaderna. Störst är problemet bland de medelstora företagen.
              De får då svårigheter att betala de löpande räkningarna. Många
              försöker lösa problemen med att skjuta upp betalningar, ta banklån
              eller använda sig av factoring. Bland småföretagarna är det också
              vanligt att ägaren går in med privata medel i företaget samt att
              man sänker sin egen lön.
            </seg>
            <seg n="bdddeb7e">
              Krisen har orsakat en betydande kreditåtstramning som drabbat
              många företag. Bankernas kreditförluster har ökat, och utlåningen
              har minskat.
            </seg>
            <seg n="16487b1d">
              Regeringen har genomfört snabba åtgärder för att skapa stabilitet
              på finansmarknaden. Riksbanken och Riksgälden agerade snabbt,
              och Finansinspektionen har också fått extra resurser för att bevaka
              företagens och hushållens intressen. Insatserna görs i samverkan
              med EU:s gemensamt utarbetade stabilitetsplan. Den finansiella
              krisen är global. Det kräver samarbete över gränserna.
            </seg>
            <seg n="3bc8a6a0">
              I januari infördes möjligheten för företag att få uppskov med
              betalningen av arbetsgivaravgifter och preliminärskatter för två
              månader under 2009, detta för att minska företagens problem med
              likviditet som uppstår när de inte kan få lån på normala villkor
              eller betalningarna uteblir.
            </seg>
            <seg n="92e5c4df">
              För att på ett effektivt sätt trygga både små och stora företags
              behov av krediter har regeringen tillfört 3 miljarder till Svensk
              Exportkredit samt ytterligare 2 miljarder till Almi Företagspartner.
            </seg>
            <seg n="0aff73f0">
              För att förbättra för småföretagen har regeringen höjt Almis
              mikrolån från 100 000 till 250 000 kronor. I en tid där företagen
              har svårt att få lån och stöd är Almis marknadskompletterande
              roll viktigare än någonsin. Det är dock viktigt att statens insatser,
              långsiktigt och som helhet, inte skapar undanträngningar av privata
              aktörer.
            </seg>
            <seg n="db31967a">
              Tillgången på riskkapital bör i första hand stimuleras genom
              förbättrade villkor för privat kapitalbildning. Nystartsföretag
              i alla delar av landet, små innovationsföretag likväl som svenska
              multinationella företag, gynnas av en bättre kapitalförsörjning.
              Att det är viktigt accentueras i krisen, men det är en viktig
              fråga för skapandet av ett långsiktigt gott företagsklimat.
            </seg>
            <seg n="b3c8b6ad">
              Slopad förmögenhetsskatt förbättrar för de mindre företagens
              kapitalförsörjning. Den bidrar till ökad tillgång på riskkapital
              för små och medelstora företag men innebär också att till exempel
              etablerade entreprenörer som satsar kapital i nya idéer bidrar
              med kompetens som kan vara bra för utvecklingen av det nya företaget.
            </seg>
          </u>
          <note n="9b8b9d54">
            Förmögenhetsskatten avskaffades den 1 januari 2007. Den betraktades
            som godtycklig med många undantag, vilket skapade kryphål och
            uppmuntrade till skatteplanering. Förmögenheter placerades utomlands
            i stället för att användas i Sverige.
          </note>
          <u who="maria_plass_1ade52" xml:id="i-570bbc08002e2fa9-0" n="e5c206df" prev="i-7fffe0dedc5d15c5-0">
            <seg n="89c43bb6">
              Nu vill Socialdemokraterna återigen försvåra för företagen genom
              sitt förslag om återinförande av förmögenhetsskatten. När de svenska
              små och medelstora företagen kan få problem med upplåning föreslår
              Socialdemokraterna en politik som leder till kapitalflykt och
              som direkt skadar företagen. Kritiken mot detta förslag har varit
              skarp och omfattande.
            </seg>
            <seg n="b7911a40">
              Alliansregeringen har också gjort andra omfattande insatser för
              att möta lågkonjunkturen och den globala finanskrisen. Särskilda
              insatser på 28 miljarder kronor har riktats specifikt mot fordonsindustrin
              med syftet att skapa förutsättningar för en framgångsrik framtida
              svensk fordonsindustri, att kunna hantera en förvärrad fordonskris
              och möjliggöra en utveckling av grön teknik.
            </seg>
            <seg n="53445b10">
              Alliansen har gjort stora generella insatser för att underlätta
              för företagande men också specifika åtgärder för olika grupper
              av företagare. Jag tänker då främst på kvinnors företagande, företagare
              med utländsk bakgrund och socialt företagande.
            </seg>
            <seg n="cbde4118">
              Ett exempel är en ny lag för att underlätta för dem med bara
              en eller ett fåtal uppdragsgivare att få F-skatt, som trädde i
              kraft vid årsskiftet.
            </seg>
            <seg n="e90f4a8d">
              Detta är bra till exempel för kvinnor i offentlig sektor som
              vill ta steget att starta eget inom vårdsektorn där man ofta bara
              har en uppdragsgivare i form av landstinget.
            </seg>
            <seg n="85282a62">
              Mer om kvinnors företagande samt delar av övriga FoU-frågor kommer
              i senare anföranden.
            </seg>
            <seg n="7bc2a89e">
              Alliansen vill att entreprenörskap ska vara en naturlig del av
              utbildningen och lyftas fram i styrdokument i både grund- och
              gymnasieskolan. Först då kan det komma naturligt att vilja bli
              företagare.
            </seg>
            <seg n="7a33bc71">
              En mer konkret politisk uppgift ligger i att introducera företagande
              som ett lika naturligt val som anställning för alla skolelever
              tidigt och konkret. Ung Företagsamhet är exempelvis en verksamhet
              som bidragit till att väcka intresset för företagande. Ett betydande
              antal unga människor får under sin gymnasietid pröva på att bedriva
              en riktig näringsverksamhet.
            </seg>
            <seg n="d5c0db95">
              Entreprenörskap bör även återfinnas i senare utbildning. Inom
              högre utbildningar liksom den nya yrkeshögskolan bör möjligheten
              att förbereda eleverna för att driva företag förbättras genom
              praktiska kurser i företagskunskap. Särskilt utbildningar som
              ger jobb inom den offentliga sektorn bör bli mer entreprenöriella.
            </seg>
            <seg n="fd032562">
              Behovet av ökade kunskaper hos lärarkåren om företagande och
              entreprenörskap bör beaktas även vid till exempel utformningen
              av den nya lärarutbildningen. Samspelet mellan näringsliv och
              akademi behöver också öka genom praktik och utbyte.
            </seg>
            <seg n="3eafc1be">
              Det ligger därutöver en tydlig politisk uppgift i att verka för
              att goda attityder till företagande som företeelse och som livsval
              återfinns hos den offentliga förvaltningen, främst hos tjänstemän
              vid Arbetsförmedlingen och Skatteverket.
            </seg>
            <seg n="75a0d20e">
              Låt mig övergå till att tala om turism. Riksdagen beslutar om
              att avsätta 110 miljoner för 2009 till turistfrämjande, vilket
              innebär en ökning med 10 miljoner för 2009 och för 2010.
            </seg>
            <seg n="54ce1491">
              Turism är en viktig del av företagandet. Det kan innebära uthyrning
              av stugor på landsbygden, stora turistanläggningar i Åre såväl
              som stora idrotts- eller kulturevenemang i till exempel Göteborg.
            </seg>
            <seg n="b753dd72">
              Regeringen gör en satsning för att främja turistnäringen inom
              ramen för Sveriges landsbygdsprogram, där under åren 20072013
              det avsätts 700 miljoner kronor för att främja och utveckla turistnäringen
              på landsbygden. I landsbygdsprogrammet som hanteras av Jordbruksdepartementet
              kan insatser till företag vara investeringsstöd, till exempel
              för byggande av övernattningsstugor, och stöd till inköp av extern
              kunskap och tjänster.
            </seg>
            <seg n="d1bcee4c">
              Inom Regeringskansliet har det under hösten 2008 bedrivits ett
              arbete rörande internationella evenemang i en intern arbetsgrupp
              med representanter från Kulturdepartementet, Näringsdepartementet,
              Visit Sweden, Nutek och Riksidrottsförbundet.
            </seg>
            <seg n="a67a53f5">
              I den proposition om statens stöd till idrotten som Kulturdepartementet
              avlämnade i februari berörs frågan om stöd till internationella
              idrottsevenemang i ett särskilt avsnitt. Regeringen gör där bedömningen
              att det är viktigt att främja internationella idrottsevenemang
              arrangerade i Sverige, särskilt sådana evenemang som bidrar till
              att idrottsliga och andra positiva värden uppstår.
            </seg>
            <seg n="8756f8d6">
              Regeringen anser att ett långsiktigt strategiskt samarbete mellan
              staten, idrottsorganisationer och på sikt kommunerna, turistnäringen
              och andra intressenter bör inledas för att bygga upp en nationell
              kompetens. Avsikten är att samarbetet ska vara ett stöd för främst
              idrottens organisationer inför och under en kandidatur för att
              få internationella evenemang till Sverige. Regeringen bedömer
              att frågan behöver beredas vidare och avser därför att återkomma.
            </seg>
            <seg n="d71e5d9b">
              Fru talman! Alliansregeringen är inte passiv. Sveriges utveckling
              och välstånd bygger på att utveckla människors kreativitet, vilja
              och skaparlust, inte på hur stort statligt ekonomiskt stöd man
              får. Det måste finnas utrymme för människors egen initiativkraft.
            </seg>
            <seg n="6eef5a62">
              Alliansregeringens förslag syftar därför till att fler ska våga
              tro på sina idéer och omsätta dem i praktiken, antingen genom
              att starta företag eller genom att investera i redan existerande
              företag. På så sätt skapas arbete och välfärd för oss alla.
            </seg>
          </u>
          <note n="827268c0">
            Därmed yrkar jag bifall till utskottets förslag till beslut och
            avslag på motionerna.
          </note>
          <note type="speaker" n="d3d2e14c">
            Anf. 121 KENT PERSSON (v) replik:
          </note>
          <u who="kent_persson_558c98" xml:id="i-2d72a0c23960f6e4-1" n="bdc0387d">
            <seg n="d42d9876">
              Fru talman! Jag tackar Maria Plass för hennes anförande. Det
              var intressant.
            </seg>
            <seg n="c4606391">
              Jag konstaterar att ni är väldigt duktiga på att rada upp vad
              ni har gjort för något och med slutsatsen att vi står bra rustade.
              Det är bara det att resultatet av er politik visar precis motsatt
              effekt. Man räknar med 10 procent arbetslöshet nästa år, och det
              är långt ifrån att upprätta en arbetslinje med full sysselsättning
              som är er politik.
            </seg>
            <seg n="b980ae69">
              Så här skriver ni: I det rådande läget med varsel är det viktigt
              att det inte finns onödiga hinder för dem som vill starta företag
              eller utveckla en befintlig verksamhet. Det gäller inte minst
              kvinnor, unga, personer med utländsk bakgrund.
            </seg>
            <seg n="371ba049">
              Ni lyfter också upp social ekonomi och socialt företagande.
            </seg>
            <seg n="01551a80">
              Vad är det för hinder egentligen som ni vill ta bort? Ni pekar
              ju inte på någonting av det. Jag har tagit upp saker i mitt anförande
              tidigare här. Vad är det för hinder egentligen?
            </seg>
            <seg n="743ee1ff">
              Är det F-skattsedeln som är den stora lösningen? De företagare
              som jag har träffat under mina år inom politiken det bör vara
              några hundra vid det här laget har aldrig lyft upp F-skattsedeln
              som något problem.
            </seg>
            <seg n="6dacb6d3">
              Det är väldigt lätt att starta företag i Sverige. Däremot kommer
              det krångel sedan, inte minst när olika myndigheter står mot varandra
              och ibland krånglar till det. Men det är inte att starta företag,
              inte att få en F-skattsedel. Det löser vi. Det är inte det som
              är problemet.
            </seg>
            <seg n="f5cca4b7">
              Tala om nu vilka hinder det är som ni skriver om i ert utskottsbetänkande!
            </seg>
          </u>
          <note type="speaker" n="d365f5ce">
            Anf. 122 MARIA PLASS (m) replik:
          </note>
          <u who="maria_plass_1ade52" xml:id="i-847f9b078f103c54-0" n="e5c206df">
            <seg n="231a0bf9">
              Fru talman! Det är inte bara ett svenskt problem, Kent Persson,
              att det är en finanskris eller en lågkonjunktur. Det är faktiskt
              ett globalt problem. Det tror jag att även Kent Persson har förstått.
              Det innebär att Sverige inte kan undantas i den finanskris som
              råder över hela världen.
            </seg>
            <seg n="39afcb56">
              Men vi har fått beröm från OECD för att vi har vidtagit bra åtgärder.
              Jag tror att vi faktiskt kan ta åt oss lite beröm också i Sverige
              för att vi gör rätt saker.
            </seg>
            <seg n="fb6ddb0e">
              Jag förstod inte om det var specifikt kvinnligt företagande eller
              om det var företagande i allmänhet. Jag förstår att om man är
              ute och träffar företag kanske man inte diskuterar F-skattsedeln.
              Det är ju de som inte har fått F-skattsedel som har varit problemet.
              Man har haft en regel som har gjort att man har varit tvungen
              att kunna visa upp flera olika uppdragsgivare för att över huvud
              taget få en F-skattsedel. Det har varit ett stort hinder.
            </seg>
            <seg n="6601274c">
              Det har varit ett ganska stort arbete att ta bort alla de regler
              och hinder som har varit för att man ska få bli företagare. Jag
              tycker att det är positivt att Kent Persson är ute och träffar
              företagare. Det tror jag att de flesta gör som sitter i riksdagen.
              Jag hoppas verkligen det. Jag har själv ett tjugotal års erfarenhet
              av att vara företagare.
            </seg>
            <seg n="be631626">
              Det är inte jättesvårt att starta ett företag. Jag håller med
              om det. Det är det inte i dag, men det har varit många hinder
              för att kunna fortsätta. Det är de vi jobbar på att ta bort.
            </seg>
            <seg n="519161ff">
              När det gäller kvinnligt företagande kommer jag att hänvisa till
              ett senare anförande, men det har gjorts ganska stora ansträngningar
              för att öka kunskapen om just kvinnors företagande.
            </seg>
          </u>
          <note type="speaker" n="94db2923">
            Anf. 123 KENT PERSSON (v) replik:
          </note>
          <u who="kent_persson_558c98" xml:id="i-2d72a0c23960f6e4-2" n="bdc0387d">
            <seg n="b039d3ba">
              Fru talman! Men det står så här: När det gäller F-skattsedeln
              är det en kvalitetsstämpel.
            </seg>
            <seg n="1fadfbf9">
              Det är det när man får den. Jag träffar väldigt många som i dag
              är företagare som har varit i den situationen att de har stått
              och valt att vara företagare. De har aldrig sagt att det är svårt.
              Det är inga problem med den biten.
            </seg>
            <seg n="7c4e3cbe">
              Men jag får givetvis inget svar på frågan här vad det är för
              onödiga hinder för dem som vill starta företag eller utveckla
              en befintlig verksamhet. Det är det som är lite sorgligt.
            </seg>
            <seg n="603d77d2">
              Man pratar och säger att det är svårigheter, att det är problem.
              Men när jag ställer frågan vad det konkret är för hinder för kvinnor
              och sociala företag har man inget svar av den enkla anledningen
              att ser man och definierar de hindren måste man komma med förslag
              på hur man ska lösa det. Det är den slutsats som jag drar av Maria
              Plass svar på min fråga.
            </seg>
          </u>
          <note type="speaker" n="afde5830">
            Anf. 124 MARIA PLASS (m) replik:
          </note>
          <u who="maria_plass_1ade52" xml:id="i-847f9b078f103c54-1" n="e5c206df">
            <seg n="bcc85065">
              Fru talman! Jag uppfattar Kent Perssons anförande som att om
              Kent Persson skulle få vara med och bestämma skulle man återinföra
              de ganska tuffa kraven för att få F-skattsedel, det vill säga
              att det kommer att bli allt färre företag. Det är ju det som Kent
              Persson säger här.
            </seg>
            <seg n="e0ac608d">
              Visst, det är kvalitetsstämpel. Det är jättebra. Men man kommer
              att återinföra det så att det blir svårare att starta företag.
            </seg>
            <seg n="2fd59707">
              Samtidigt säger Kent Persson att det är väldigt lätt att starta
              företag. Ja, det är lätt att starta företag numera. Det var inte
              det tidigare. Numera är det mycket lättare.
            </seg>
            <seg n="38cd684d">
              Det görs också ett antal insatser för att det ska bli enklare
              och bättre att vara företagare. Ta alla skatter som jag antar
              att även Kent Persson är med på att höja! Ta införandet av förmögenhetsskatten!
              Jag tror att företagen tycker att det är ganska så tråkigt att
              behöva höra det. Och det är ett klart hinder.
            </seg>
          </u>
          <note type="speaker" n="73dea5fe">
            Anf. 125 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-7" n="5907d0ef">
            <seg n="24fa921e">
              Fru talman! Det var ett intressant resonemang som Maria Plass
              hade om att vi i princip inte ska göra någonting, så reder nog
              det här ut sig. Skulle det vara så att åtgärder behöver vidtas
              är det någon annan som ska vidta de åtgärderna, absolut inte den
              svenska regeringen och ännu mindre den svenska riksdagen.
            </seg>
            <seg n="3c33a1cb">
              Låt mig peka på ett par saker. Konkurserna ökar enligt den senaste
              statistiken med 56 procent. Det är mer än under de värsta åren
              i början av 90-talet, Maria Plass. Vi ligger högst i Västeuropa.
              Maria Plass säger: Det här är en internationell kris. Vi behöver
              inget göra från svensk sida.
            </seg>
            <seg n="b1e84990">
              Ni har anslagit 3 miljarder kronor till Svensk Exportkredit.
              Men, Maria Plass, småföretag är ofta för hemmamarknaden. Det har
              vi varit stolta över att kunna säga tidigare.
            </seg>
            <seg n="84b53ea8">
              Ni tog bort förmögenhetsskatten. Kan Maria Plass förklara hur
              många miljarder detta har inneburit i riskkapital i småföretagen?
              Det skulle bli så mycket; det skulle komma in mycket. Maud Olofsson
              talade om att det var bra med rika mostrar.
            </seg>
            <seg n="15b7984d">
              Slutligen, fru talman, gäller det de 28 miljarderna till fordonsindustrin.
              Exakt hur mycket av dessa pengar, Maria Plass, har betalats ut
              till en fordonsindustri som krisar? Hur mycket har verkligen betalats
              ut?
            </seg>
          </u>
          <note type="speaker" n="b855138d">
            Anf. 126 MARIA PLASS (m) replik:
          </note>
          <u who="maria_plass_1ade52" xml:id="i-847f9b078f103c54-2" n="e5c206df">
            <seg n="79daeb4c">
              Fru talman! Jag tackar Börje Vestlund för att han tyckte att
              mitt anförande var intressant. Det uppskattar jag.
            </seg>
            <seg n="d4b2ecb8">
              Jag undrar om inte även Börje Vestlund har missuppfattat situationen.
              Det är en global finanskris. Inse allvaret! Det är inte bara Sverige
              som är drabbat; den är global. Vi har klarat oss bra i förhållande
              till många andra företag. Vi har en finansminister som klarar
              av att föra en sund ekonomisk politik som gör att vi har ett starkt
              utgångsläge. Jag tror inte att OECD ljuger om det.
            </seg>
            <seg n="dd96fe6a">
              Självklart vill oppositionen lyfta fram det som man tycker att
              man själv skulle ha gjort. Det är er roll. Det skulle dock ha
              varit rena skräcken om man hade fört en socialdemokratisk politik
              före krisen. Då hade kassakistan nämligen varit helt tom. Då hade
              det inte räckt att räkna konkurser i procent; det hade varit över
              100 procent, om det hade varit möjligt.
            </seg>
            <seg n="8472d690">
              Socialdemokraterna lovar och lovar, men ni tar inget ansvar för
              ekonomin. Ni vill gärna höja skatterna och ta pengar från Sveriges
              befolkning. Ni ger med ena handen men tar tillbaka mycket mer
              med den andra.
            </seg>
          </u>
          <note type="speaker" n="69644965">
            Anf. 127 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-8" n="5907d0ef">
            <seg n="4ab8a7fe">
              Fru talman! Överdriv gärna, Maria Plass, men rör dig åtminstone
              inom rimlighetens gräns när du överdriver! Jag tror inte att någon
              över huvud taget har kunnat komma till samma slutsats. Jag skulle
              inte ens drömma om att säga att regeringen driver en politik där
              man vill öka konkurserna till 100 procent. Det är nästan inte
              möjligt.
            </seg>
            <seg n="70a8744e">
              För några år sedan sprang några avloppsrör läck i det hus där
              jag bodde. Alla i hela huset fick in lite avloppsvatten i sina
              lägenheter. Skulle vi då ha satt oss ned och sagt att det var
              försäkringsbolagets skyldighet och sedan klafsat runt i avloppsvattnet?
              Det är exakt det Maria Plass säger: Det är en internationell kris;
              regeringen behöver inget göra.
            </seg>
            <seg n="fe486f41">
              Ni kommer med era svepande formuleringar om att det är tur att
              Socialdemokraterna inte har makten, för då skulle den ekonomiska
              situationen vara ännu värre. Maria Plass, hur stort underskott
              skulle man ha haft enligt din uppfattning om det hade varit en
              socialdemokratisk regering? Har inte vi redovisat på det sätt
              som man ska enligt det regelverk som vi från socialdemokratiskt
              håll har slagits ganska hårt för den senaste tiden?
            </seg>
            <seg n="c79b7efa">
              Riksdagens finansutskott har konstaterat att vi inte har varit
              slösaktiga. Vi har andra prioriteringar än regeringen som inte
              vill ta detta på allvar.
            </seg>
            <seg n="a7dff525">
              Återigen, hur mycket pengar av den avskaffade förmögenhetsskatten
              har återgått till företagen? Hur mycket riskkapital har det inneburit?
            </seg>
          </u>
          <note type="speaker" n="b035fc9b">
            Anf. 128 MARIA PLASS (m) replik:
          </note>
          <u who="maria_plass_1ade52" xml:id="i-847f9b078f103c54-3" n="e5c206df">
            <seg n="d65a3a5f">
              Fru talman! Börje Vestlund får ursäkta, men han är inte riktigt
              trovärdig när han säger att regeringen inte har gjort något och
              att regeringen sitter passiv. Jag tror att de flesta har sett
              att det händer ganska mycket.
            </seg>
            <seg n="bad3fe81">
              Socialdemokraterna ägnar sig mycket åt svepande uttalanden. Ni
              ska göra det och det, satsa på det och det och staten ska göra
              det och det, men det kommer inget om hur ni ska genomföra det
              och framför allt inget om hur det ska finansieras.
            </seg>
            <seg n="5b6e4fd8">
              Alliansregeringen har fört och för en ansvarsfull politik för
              Sverige. Vi för den för jobben, för företagen och för välfärden.
              Vi har ordning och reda i finanserna.
            </seg>
            <seg n="69d8c684">
              Inför valen brukar alla partier vara småföretagarnas vänner.
              På något sätt förknippar man dock inte Socialdemokraterna med
              att gynna småföretagen. I så fall skulle man inte vidta de åtgärder
              och lägga fram de förslag som man många gånger gör. Det är mycket
              program och paket och hjälp till storföretagen.
            </seg>
            <seg n="456a9e15">
              Jag tror att svenska folket skulle vilja veta: Hur har ni tänkt
              genomföra allt ni säger? Och framför allt, vem ska betala? Ska
              ni ta ut det från skattemedlen blir skattechocken långt över de
              70 miljarder som ni har föreslagit hittills.
            </seg>
          </u>
          <note type="speaker" n="d20f0162">
            Anf. 129 JAN ANDERSSON (c):
          </note>
          <u who="jan_andersson_233a67" xml:id="i-4b6421b1de95041e-0" n="cca3f19b">
            <seg n="6ae399d4">
              Fru talman! I början av september månad var vi ett gäng som befann
              oss i USA. Jag tänkte när jag åkte dit att det skulle bli intressant
              att befinna sig i Washington och New York en vecka. Det var mitt
              i presidentvalskampanjen. Det var en historisk kampanj eftersom
              den slutade med den första färgade presidenten i USA. Det blev
              dock en intressant tid på ett annat sätt än vi hade förväntat
              oss. Under vår vecka förstatligades två stora banker i USA, Fannie
              Mae och Freddie Mac. Veckan efter, när jag var tillbaka i Sverige,
              gick Lehman Brothers i konkurs. Detta påverkade, som alla vet,
              hela världen. Det påverkade även Sverige oerhört mycket.
            </seg>
            <seg n="a67238e9">
              I dagar som dessa blir det mycket tydligt vad företagandet betyder
              för vårt samhälle. Vi ser till exempel hur ekonomin i våra kommuner
              och landsting påverkas när skatteintäkterna viker på grund av
              att verksamheten, produktionen och efterfrågan i våra företag
              har minskat.
            </seg>
            <seg n="b2ee841a">
              Det visar hur viktigt näringslivet är för oss som individer.
              Arbetslösheten ökar. Det visar, som jag var inne på innan, hur
              viktigt näringslivet är som finansieringskälla för de gemensamma
              tjänster som vi alla är överens om att vi behöver. Vi har kanske
              lite olika inriktning på hur vi vill utföra dem och i marginalen
              lite olika inriktning på omfattningen av dem, men vi är ändå i
              det stora hela överens om att vi behöver ha dessa gemensamma tjänster.
            </seg>
            <seg n="01cafa42">
              Som sagt, det är en finansiell kris av globalt format, men det
              har ändå betydelse vad vi gör här hemma. Vad gör då alliansregeringen
              på företagsområdet? I två och ett halvt år har vi suttit i regeringsställning.
            </seg>
            <seg n="2a3d5a79">
              Jag ska nämna några av de åtgärder som vi har genomfört.
            </seg>
            <seg n="9560c286">
              Den 1 januari 2009 sänker vi arbetsgivaravgifterna med 1 procent
              för alla företag. För att möta ungdomsarbetslösheten har vi sänkt
              avgifterna för alla under 26 år rejält. Det är något som oppositionen
              kommer att ta bort.
            </seg>
            <seg n="86705e23">
              Vi har sänkt bolagsskatten från 28 till 26,3 procent. Vi har,
              som har sagts tidigare, slopat förmögenhetsskatten. Vi har slopat
              medfinansieringen i sjukförsäkringen för företag. Vi har nystartsjobb
              och nyfriskjobb för att möta dem som står längst ifrån arbetsmarknaden
              och för att göra det lättare för vanliga företag att anställa
              de här grupperna.
            </seg>
            <seg n="83d06630">
              Vi har HUS-avdraget som är betydelsefullt för oerhört många småföretag
              i våra bygder, alltifrån rörmokare till dem som utför städtjänster
              eller hushållstjänster. Vi genomför ett ambitiöst arbete på regelförenklingssidan.
              Vi har en målsättning på 25 procent. Det är ett oerhört målmedvetet
              arbete mot det målet.
            </seg>
            <seg n="821a761b">
              På finansieringssidan har vi återställt förmånsrätten i företagshypoteket,
              vilket gör att inte minst de små och medelstora företagen har
              fått lättare att finansiera sin verksamhet.
            </seg>
            <seg n="e7aee3d6">
              Som reaktion på krisen har vi satt av ytterligare 2 miljarder
              för Almi. Vi har också utvidgat möjligheterna och utvidgat regelverket
              för Almi att kunna hjälpa företag.
            </seg>
            <seg n="fe3a8720">
              Vi har lagt ytterligare 3 miljarder på Svensk Exportkredit. Det
              är viktigt för Sverige som är en så oerhört exportberoende ekonomi.
              Utöver tillskotten till Svensk Exportkredit i rena pengar har
              vi utökat låneramarna, vilket har förbättrat möjligheten att hjälpa
              stora svenska exportföretag att ta hem de affärer som trots allt
              finns på marknaden. Det har självklart betydelse för underleverantörer
              och så vidare.
            </seg>
            <seg n="dcc1e628">
              Vi har satt av 100 miljoner för kvinnors företagande. Vi ökar
              möjligheterna för eget företagande i offentlig sektor, en sektor
              som ju, som alla vet, domineras av kvinnor.
            </seg>
            <seg n="b75f7c3a">
              Vi har de särskilda insatserna i fordonsindustrin, som berördes
              här tidigare.
            </seg>
            <seg n="617ff485">
              Avslutningsvis vill jag peka på den historiska klimat- och energiöverenskommelse
              som alliansen har slutit. Den är viktig för de företag som producerar
              energin. Den är central för de företag som använder energin, inte
              minst den svenska basindustrin. Den har naturligtvis också betydelse
              för svenska företag som är duktiga på klimat-, energi- och miljösidan
              där vi kommer att ha möjlighet att nyttja de exportmöjligheter
              som finns för svenska företag i den här sektorn med ett tydligt
              ställningstagande från alliansen att man har en rejäl hemmamarknad
              som bas att utgå från när vi ska exportera svenskt energi- och
              miljökunnande.
            </seg>
          </u>
          <note n="52789d7b">
            Med detta, fru talman, yrkar jag bifall till utskottets förslag
            och avslag på samtliga reservationer.
          </note>
          <note type="speaker" n="d88bfd45">
            Anf. 130 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-9" n="5907d0ef">
            <seg n="9bc78b89">
              Fru talman! När alliansföreträdarna kommer upp här skryter man
              om alla åtgärder. De återkommer och återanvänds flera gånger om.
            </seg>
            <seg n="40586a30">
              Hur blev det nu när man sänkte arbetsgivaravgifterna för ungdomar
              upp till 26 år? Har det påverkat arbetslösheten för ungdomar?
              Såvitt jag vet har vi den näst högsta ungdomsarbetslösheten i
              hela OECD för närvarande. Man kan fråga sig vilken effekt det
              gav. Ekonom efter ekonom säger att det här inte var en så träffsäker
              metod.
            </seg>
            <seg n="ce4eb789">
              Man återkommer till att man sänker arbetsgivaravgiften för alla
              företag. Vad man då naturligtvis inte berättar är att man i sin
              första budget höjde arbetsgivaravgiften för alla småföretag.
            </seg>
            <seg n="d786bfa3">
              De 2 miljarderna till Almi står ju vi socialdemokrater bakom.
              Det tråkiga med de pengarna är att stora delar av dem gick till
              sådana krediter där framför allt stora företag inte kunde få krediter,
              så de pengarna gick åt snabbt.
            </seg>
            <seg n="cb5574ed">
              Jag passar på att ställa min fråga till Jan Andersson, eftersom
              jag inte har fått svar på den förut: Hur mycket av de 28 miljarderna
              till fordonsindustrin är nu utbetalade till fordonsindustrin?
            </seg>
          </u>
          <note type="speaker" n="71808318">
            Anf. 131 JAN ANDERSSON (c) replik:
          </note>
          <u who="jan_andersson_233a67" xml:id="i-4b6421b1de95041e-1" n="cca3f19b">
            <seg n="0499f2da">
              Fru talman! Alliansregeringen har från första dagen tagit ungdomsarbetslösheten
              på stort allvar. Hur många som har fått eller inte fått jobb med
              anledning av den sänkning och nedsättning som vi har på arbetsgivaravgifterna
              för unga under 26 år kan de lärde tvista om. Vad jag däremot kan
              konstatera är att oppositionen vill höja arbetsgivaravgiften för
              den gruppen. Jag tycker att det är en oklok åtgärd.
            </seg>
            <seg n="8126ea32">
              Vi pekar på den här gruppen som hittills har haft svårast att
              få jobb. I den lågkonjunktur vi nu ser kommer de definitivt att
              ha det ännu tuffare att komma in på arbetsmarknaden. Vi vill rikta
              sänkningar på denna grupp.
            </seg>
            <seg n="c92516b8">
              När det gäller pengarna till bilindustrin är Volvos ansökan behandlad.
              Pengarna är ännu inte utbetalade. Jag vill påpeka att det handlar
              om skattepengar. Det gäller att veta hur man betalar ut dem. Det
              är inte bara att betala ut. Det gäller att göra det på rätt sätt.
              De här pengarna ska ju tillbaka till dem som har satt in dem.
            </seg>
            <seg n="c944df80">
              Här är det en tydlig skillnad mellan opposition och majoritet.
              Oppositionen kan använda pengarna precis hur många gånger som
              helst utan att de behöver betalas tillbaka och utan att de påverkar
              den svenska kronans värde.
            </seg>
            <seg n="62b6aa2e">
              Jag tycker att Börje Vestlund på ett tydligt sätt illustrerar
              att det är precis så man agerar i oppositionen.
            </seg>
          </u>
          <note type="speaker" n="655e3b3c">
            Anf. 132 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-10" n="5907d0ef">
            <seg n="2a80c57f">
              Fru talman! Man bemödar sig inte ens med att sätta sig in i våra
              förslag. Vi måste läsa era förslag väldigt noga för att kunna
              opponera mot dem, medan ni inte ens behagar sätta er in i våra
              förslag. Det tycker jag är det knepiga i den här situationen.
            </seg>
            <seg n="e332a123">
              En del återkommer naturligtvis. Man använder ju faktiskt åtgärderna
              till flera olika saker.
            </seg>
            <seg n="bbd28110">
              Vi har tagit arbetslösheten på allvar, säger Jan Andersson. Hur
              kan man veta hur pengarna har använts? Ekonom efter ekonom säger
              att det här inte är något speciellt träffsäkert sätt att använda
              skattepengarna.
            </seg>
            <seg n="ab9a2457">
              Ungdomsarbetslösheten ökar ju mer i Sverige än i de flesta OECD-länder.
              Det är bara ett där det ökar mer. Hur kan då Jan Andersson säga
              att man har tagit ungdomsarbetslösheten på allvar? Man kan naturligtvis
              alltid säga saker från talarstolen, men man kan inte från talarstolen
              prata ned arbetslösheten. Man måste vidta konkreta åtgärder.
            </seg>
            <seg n="a9ff28fc">
              Detsamma gäller pengarna till fordonsindustrin. Det är klart
              att man ska vara försiktig med skattepengar. Men man ska inte
              vara så försiktig med skattepengarna, om man nu har anslagit de
              28 miljarderna, att företagen praktiskt taget håller på att dö
              innan man faktiskt sätter in pengarna. Då kan det faktiskt vara
              för sent.
            </seg>
            <seg n="bb8ac305">
              Det är den här saktfärdigheten och initiativlösheten som är det
              stora problemet med alliansregeringen.
            </seg>
          </u>
          <note type="speaker" n="31ed2538">
            Anf. 133 JAN ANDERSSON (c) replik:
          </note>
          <u who="jan_andersson_233a67" xml:id="i-4b6421b1de95041e-2" n="cca3f19b">
            <seg n="e0cc51b5">
              Fru talman! Vi tar ungdomsarbetslösheten på allvar. Jag ser att
              vi har olika lösningar för att möta den problematiken. Vi sänker
              arbetsgivaravgifterna för unga upp till 26 år. Oppositionen vill
              höja dem. Det är väldigt tydligt.
            </seg>
            <seg n="79a3f3c5">
              När det gäller bilindustrin finns det definitivt inte en initiativlöshet
              hos regeringen i den frågan. Det är mycket tydligt att vi har
              varit aktiva, bland annat mot EIB, för att få en snabb hantering
              av lånen till den svenska bilindustrin. Vi ligger först i Europa
              i fråga om detta. Hur skulle man kunna vara snabbare än först
              i Europa? Jag fattar inte riktigt hur det skulle kunna fungera.
            </seg>
            <seg n="80c16c98">
              Dessutom är det så på bilindustrifronten att det är väldigt viktigt
              att vi vet till vem vi betalar ut pengarna. I ett fall vet vi
              väldigt tydligt vem vi har att göra med. I ett annat fall är det
              betydligt osäkrare vem som är ägare eller vem som ska kunna ta
              emot det stöd som vi är beredda att ge när vi har en tydlig ägare.
              Någon initiativlöshet är det alltså icke fråga om.
            </seg>
          </u>
          <note type="speaker" n="d3afdca2">
            Anf. 134 Tredje vice talman LISELOTT HAGBERG (fp):
          </note>
          <u who="unknown" xml:id="i-475dc8deb7519622-0" n="8ca4a1cc">
            <seg n="434820d4">
              Fru talman! Det betänkande som vi nu debatterar handlar om en
              mängd olika områden. Man måste säga att det är ett väldigt brett
              betänkande. Med all önskvärd tydlighet visar detta betänkande
              att näringspolitik är något som engagerar väldigt många, och det
              är förstås väldigt bra.
            </seg>
            <seg n="d8115d06">
              I de tider som vi nu befinner oss i, när stora delar av vår egen
              industri har fått en kraftigt minskad efterfrågan på grund av
              den rådande globala konjunkturavmattningen, ställer sig nog alla
              frågan hur framtiden kommer att se ut och vilka framtidens branscher
              kommer att vara.
            </seg>
            <seg n="912008b2">
              Nu handlar det förstås om att förbereda sig för den vändning
              som kommer, för det är klart att det kommer en vändning. Det behövs
              smörjmedel som gör det möjligt att ta till vara människors engagemang,
              människors kraft, människors vilja och människors kunskap.
            </seg>
            <seg n="a08301f5">
              Jag tycker också att det är viktigt att vi alla påminner oss
              om att allt inte är dystert och mörkgrått. Ibland får man en känsla
              av att tillvaron är ungefär som väven bakom oss 200 nyanser av
              grått.
            </seg>
            <seg n="8328fb7d">
              Samtidigt som vissa branscher har det tufft frodas andra. Jag
              tycker att det är viktigt att vi påminner oss om det.
            </seg>
            <seg n="262bfe58">
              Jag besöker så mycket som jag hinner och kan vilket säkert alla
              här gör olika typer av företag. För en tid sedan besökte jag ett
              företag som sysslar med någonting som var alldeles nytt för mig,
              nämligen att byta färg på bilar, bussar och flygplan utan att
              lacka om dem. Jag hade faktiskt inte en aning om att det var möjligt.
              Men genom att täcka dessa objekt med en särskild sorts film går
              det att åstadkomma just detta. Deras orderböcker fylldes hela
              tiden. Det är kostnadsmässigt mer förmånligt att göra på detta
              sätt. Det är ett alternativ till omlackering. Man kan säga att
              de har en ökad efterfrågan på grund av att detta kostnadsmässigt
              är mer fördelaktigt.
            </seg>
            <seg n="b0c118fc">
              Det är också känt att ur kris föds kreativitet. I den situation
              som råder med den internationella ekonomiska krisen och lågkonjunkturen
              är det förstås viktigt med ett bra entreprenörs- och företagsklimat,
              och det är än mer betydelsefullt just nu för att vi ska kunna
              upprätthålla det svenska välståndet. En positiv och öppen attityd
              till företagande och företagsklimat är förstås en förutsättning
              för ökat nyföretagande.
            </seg>
            <seg n="351b64cb">
              Fler företag och jobb kräver förstås ett dynamiskt näringsliv
              och fler innovationer. När ny kunskap och nya idéer omsätts i
              nya verksamheter och nya produkter skapas också tjänster och bättre
              förutsättningar för en långsiktig och hållbar tillväxt i hela
              vårt avlånga land.
            </seg>
            <seg n="bb02976f">
              En viktig sak för alliansregeringen har varit att återupprätta
              arbetslinjen. Som många har sagt här i Sverige är den ekonomiska
              kris som vi befinner oss i inte hemmagjord. Det är också en förklaring
              till att efterfrågan just har minskat därför att allting hänger
              ihop.
            </seg>
            <seg n="dc01fcee">
              Ambitionen för oss alla är fortfarande full sysselsättning även
              om arbetslöshetssiffrorna stiger. Det är det enda möjliga medlet
              mot växande klyftor och orättvisor. Därför är det också viktigt
              att onödiga hinder undanröjs för dem som vill starta företag och
              utveckla befintlig verksamhet.
            </seg>
            <seg n="d36e8c8b">
              Jag skulle kunna prata om alla olika delar i detta betänkande
              och räkna upp alla olika saker som den här regeringen hittills
              har tagit initiativ till och alla de saker som är på gång. Men
              jag tänkte uppehålla mig något vid en utpräglad småföretagarbransch,
              nämligen turistbranschen. Under den förra mandatperioden beslutade
              riksdagen om att målet för turistpolitiken ska vara att Sverige
              ska ha en hög attraktionskraft som turistland och att det ska
              finnas en långsiktig konkurrenskraft i turistnäringen som bidrar
              till hållbar tillväxt och till ökad sysselsättning i hela landet.
              Jag tror att just turistbranschen är en av de branscher som kommer
              att vara en växande bransch i framtiden.
            </seg>
            <seg n="1c2831ff">
              Vi har ett företag som delvis är finansierat av staten och som
              heter Visit Sweden. Regeringen har satt upp olika mål för detta
              företag, bland annat att turismen ska öka genom övergripande marknadsföring
              och information om Sverige som turistland utomlands. Det görs
              genom att olika aktörer som befinner sig på en utländsk marknad
              samverkar.
            </seg>
            <seg n="3661a5e9">
              Omstruktureringen av denna verksamhet ska fortsätta för att man
              ska nå större flexibilitet och lägre fasta kostnader i förhållande
              till omsättningen, och arbetet med partnerskap ska stärkas och
              även det som handlar om hållbar turism. Det handlar också, som
              jag sade, om samverkan när det gäller utrikesförvaltningen med
              Exportrådet och olika utländska myndigheter, Svenska institutet
              och så vidare. Det finns förstås också återrapporteringskrav när
              det gäller de mål som man uppnår.
            </seg>
            <seg n="87b7e3d9">
              Sverige har klättrat bland länder när det gäller antalet utländska
              besökare. Det är förstås en utveckling som måste fortsätta att
              stödjas. Det är viktiga inkomster till vårt land som kan jämställas
              med export eftersom det är pengar som kommer in till vårt land.
            </seg>
            <seg n="5c3a18f1">
              Riksdagen har också fattat beslut om att stärka just Visit Sweden
              genom att öka anslaget.
            </seg>
            <seg n="b2f18d24">
              Nu finns det förstås ingen självklar koppling mellan antalet
              satsade kronor och resultatet i slutändan eftersom det förstås
              handlar om att satsa rätt och att på ett medvetet sätt rikta marknadsföringen
              till vissa grupper och till vissa länder. Det i sin tur bygger
              förstås på en god analys och god kunskap om hur den presumtiva
              besökaren ser ut. Det handlar, som jag sade tidigare, också om
              samverkan mellan olika aktörer.
            </seg>
            <seg n="3c3a0d25">
              Sverige måste förstås bygga vidare på det goda rykte som vi har.
              Antalet besökare har ökat högst väsentligt mellan 2006 och 2008.
            </seg>
            <seg n="dcc92251">
              Det finns en ökad efterfrågan på ekoturism, och det är någonting
              som just Visit Sweden har under sitt paraply, och det finns med
              när det gäller deras partnerskapsbyggande med regioner ute i landet.
            </seg>
            <seg n="0e8f7765">
              Dagens turister ser inte ut som 70-talets turister. De efterfrågar
              inte de klassiska grisfesterna, som man skämtsamt skulle kunna
              säga. De klassiska grisfesternas tid är över. Turisten i dag är
              mer medveten och planerar sin egen resa och har en helt annan
              efterfrågan. Då gäller det att möta denna efterfrågan och göra
              det genom ett partnerskapsbygge där regionala företag tillsammans
              med aktörer när det gäller infrastruktur och staten utvecklar
              ett partnerskap. Man skulle kunna kalla det för en nationell OPS-lösning
              inom turistområdet där man både från staten och från privata aktörer
              satsar gemensamma pengar för att tillsammans göra någonting som
              blir dubbelt så bra.
            </seg>
            <seg n="33475da3">
              Staten kan inte skapa turism, utan det sker på initiativ från
              enskilda aktörer inom området. Också enskilda människor skapar
              turism. Således kan vi, som sagt, inte genom riksdagsbeslut skapa
              turism.
            </seg>
            <seg n="d305b1d7">
              Jag tänkte avsluta anförandet med att läsa upp en kort text som
              är väldigt beskrivande när det gäller vad just turism är. Det
              gäller Förenta nationernas definition och en vedertagen internationell
              definition:
            </seg>
            <seg n="e3c11d23">
              Turism omfattar människors aktivitet när de reser till och vistas
              på platser utanför sin vanliga omgivning för en kortare tid än
              ett år för fritid, affärer eller andra syften. Definitionen omfattar
              därmed i princip all konsumtion som är direkt kopplad till resande,
              inklusive affärsresande. Turistnäringen i sig är inte någon egen
              bransch. Turistnäringen är ett samlingsbegrepp som utgör summan
              av de verksamheter i olika branscher som är riktade till och konsumeras
              av människor när de reser till och vistas på platser utanför sin
              vanliga omgivning. Det är vem som konsumerar och inte vad som
              produceras som per definition avgör vad som är turism.
            </seg>
            <seg n="47cd00f7">
              Detta visar på det jag nyss sagt, nämligen att staten inte enbart
              utifrån initiativ kan skapa turistverksamhet, utan det är människor
              och aktörer ute i landet samt behoven och önskemålen hos de människor
              som besöker landet som skapar turism.
            </seg>
            <seg n="bcf5183d">
              Det är klart att man ska ha mål för turistpolitiken, men man
              kan inte styra den från statligt håll genom att sätta upp alltför
              många olika mål som ska nås. Från statens sida kan vi, som sagt,
              inte just skapa en turistpolitik. Man kan stödja men inte skapa
              en turistpolitik.
            </seg>
          </u>
          <note type="speaker" n="d0b203e3">
            Anf. 135 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-11" n="5907d0ef">
            <seg n="5f05ae1f">
              Fru talman! Jag har en fråga till Liselott Hagberg. Det är väl
              bra att man pratar om turism. Turistfrågorna och besöksnäringen
              är viktiga saker. Carina Adolfsson Elgestam kommer strax att lite
              noggrannare utveckla vår uppfattning. Men en fråga tänker jag
              här ställa.
            </seg>
            <seg n="b8796717">
              Man kan ha olika uppfattningar om vilken statens roll ska vara
              när det gäller turistsatsningar. Jag tror nog inte att branschen
              och framför allt inte den forskning som finns kring turismen och
              besöksnäringen skulle dela Liselott Hagbergs uppfattning att man
              från statens sida inte kan göra så mycket. Jag tror att det är
              ganska gott belagt att man kan det. Däremot är det direkt nödvändigt
              att staten i varje fall är med och garanterar pengar vid stora
              evenemang, framför allt idrottsevenemang.
            </seg>
            <seg n="43bfc80d">
              Jag var hemma några månader och kom sedan tillbaka och var här
              i kammaren när regeringens första regeringsdeklaration lästes
              upp. Såvitt jag kommer ihåg var det i den väldigt noga angivet
              att man skulle arbeta för att få fler stora idrottsevenemang till
              Sverige. Där hade den tidigare oppositionen väldigt länge kritiserat
              den socialdemokratiska regeringen. Vi hade därför ett antal åtgärder
              som skulle sättas i sjön. Men av olika skäl ville man vänta med
              det och återkomma till det.
            </seg>
            <seg n="0b052b58">
              Min fråga till Liselott Hagberg blir därför: När kommer den här
              regeringen att presentera möjligheter till att skapa de stora
              evenemang som vi inte får om staten inte går in och kan vara med
              och garantera det hela ekonomiskt?
            </seg>
          </u>
          <note type="speaker" n="cd5ac946">
            Anf. 136 Tredje vice talman LISELOTT HAGBERG (fp) replik:
          </note>
          <u who="unknown" xml:id="i-475dc8deb7519622-1" n="8ca4a1cc">
            <seg n="9ccbccfc">
              Fru talman! Jag börjar med det som Börje Vestlund inledde sin
              replik med, nämligen att uppfattningen att staten inte kan skapa
              turistverksamhet inte delas av de människor som finns i olika
              organisationer inom branschen. Jag uttryckte mig inte riktigt
              på samma vis som Börje Vestlund alldeles nyss uttryckte sig. Jag
              sade att staten ensam inte kan skapa turistverksamhet, utan sådant
              bygger på ett engagemang, på initiativ och på olika typer av aktiviteter
              på olika platser i hela vårt avlånga land. Jag sade också att
              statens och offentliga aktörers roll är att skapa smörjmedel.
            </seg>
            <seg n="698800a6">
              Det kan göras på olika sätt. Till exempel kan man bygga upp en
              informativ databas, vilket jag vet pågår för att just hitta en
              gemensam marknadsföringsplats där det finns möjligheter både för
              klassiska turister och för affärsresenärer att få en god bild
              av det utbud som finns i Sverige. Turism handlar inte bara om
              de människor som man kanske i första hand tänker på utan också
              om personer som kommer hit som så kallade affärsturister. Jag
              läste nyss upp en definition. Det handlar alltså om människor
              som befinner sig i landet under en viss tid.
            </seg>
            <seg n="61a1090f">
              Det är klart att stora evenemang är intressanta för Sverige.
              Det är ju också en del i marknadsföringen av ett land att få stora
              evenemang och att få blickarna på sig.
            </seg>
            <seg n="5c35b3dc">
              När det är gott om pengar och det är högkonjunktur är det självklart
              mycket lättare att prioritera och att lägga väldigt många ägg
              i en korg. Men när ekonomin är sämre måste man givetvis välja.
              Jag kan inte här och nu exakt säga hur prioriteringen kommer att
              se ut.
            </seg>
          </u>
          <note type="speaker" n="35fb2b08">
            Anf. 137 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-12" n="5907d0ef">
            <seg n="504946a2">
              Fru talman! Jag ska inte säga att jag läst er proposition så
              väldigt noga. En idrottsproposition avlämnades ju till kammaren
              för bara några dagar eller kanske ett par veckor sedan. Där finns
              det här beskrivet. Såvitt jag kommer ihåg vill man där utreda
              detta ytterligare. Det tycker jag är väldigt underligt. Alla har
              ju varit överens om att stora evenemang är viktiga. Men det är
              till och med så att man valt att inte ha idrottsevenemang i Sverige;
              den här regeringen tycker nämligen inte att det är en prioriterad
              fråga att få hit dem.
            </seg>
            <seg n="a4438c20">
              Om det kan man ha olika uppfattningar. Men summan av kardemumman
              är att vi går miste om väldigt stora exportintäkter till besöksnäringen
              just i samband med stora evenemang. Det är därför som städer som
              har många stora evenemang lever ganska gott. De ligger ganska
              sent när det gäller att inte drabbas på samma hårda sätt som vi
              kanske gjort i sammanhanget.
            </seg>
            <seg n="0d4c6267">
              Jag tycker att det är viktigt att regeringen kan komma med besked
              i stället för att hela tiden krypa undan. Man kan inte, fru talman,
              prata ned underskott. Man kan inte prata fram en bra turistpolitik,
              och man kan inte prata fram en bra företagarpolitik. Man måste
              komma med konkreta förslag. Där är den här regeringen totalt tondöv.
            </seg>
          </u>
          <note type="speaker" n="a0f3fae5">
            Anf. 138 Tredje vice talman LISELOTT HAGBERG (fp) replik:
          </note>
          <u who="unknown" xml:id="i-475dc8deb7519622-2" n="8ca4a1cc">
            <seg n="22d4280d">
              Fru talman! Det finns en vedertagen princip för hur aktiviteter
              presenteras. Det sker ju genom att regeringen för riksdagen presenterar
              en budget. I en budget och i en tilläggsproposition, också kallad
              vårproposition, presenteras de idéer man har när det gäller satsningar
              för framtiden, reformpaket och liknande.
            </seg>
            <seg n="abd19b3e">
              Den här regeringen arbetar inte på annat sätt än den förra regeringen
              gjorde. Nu har Börje Vestlund inte någon möjlighet att svara på
              en fråga, men det är klart att det i det här sammanhanget är väldigt
              intressant att hänvisa till hur den förra regeringen och Socialdemokraterna
              lyckades när det gäller att locka stora evenemang till Sverige.
              Jag anser att Börje Vestlund själv blir svaret skyldig.
            </seg>
            <seg n="5dcf28c1">
              Vi har nu en regering som suttit vid makten i två och ett halvt
              år. Den förra regeringen hade under tolv års tid möjlighet att
              prioritera satsningar när det gäller stora internationella evenemang.
              Jag anser, som sagt, att Börje Vestlund själv blir svaret skyldig.
            </seg>
          </u>
          <note type="speaker" n="13035acc">
            Anf. 139 EVA JOHNSSON (kd):
          </note>
          <u who="eva_johnsson_ec5ffa" xml:id="i-650e8aeb568ab129-3" n="c7a08591">
            <seg n="ca38e5ed">
              Fru talman! Jag vill inleda med att yrka bifall till förslaget
              i betänkandet och avslag på samtliga reservationer, och jag ska
              alldeles strax förklara hur det kommer sig att jag gör det.
            </seg>
            <seg n="402664d3">
              Jag vill gärna börja det här inlägget med en lite annorlunda
              infallsvinkel. Vi har ju, som naturligtvis ingen har kunnat undgå
              att märka, en pågående debatt om saftiga bonusar till vissa toppchefer.
              Tyvärr börjar rallarsvingarna bli allt yvigare mot företagare
              och näringslivet i allmänhet i svallvågen av debatten. Det finns
              nämligen vissa tendenser till att klandret sprider sig till alla
              företagare, och det är ett stort misstag. Det är sorgligt att
              behöva konstatera det.
            </seg>
            <seg n="e178040c">
              Vi som kommer från småföretagarbygder och dagligen träffar företrädare
              för småföretagare kan inte riktigt känna igen oss i de beskrivningar
              om företagares ekonomiska villkor som har florerat under den senaste
              tiden. Det tål att påpekas att bonus är ett begrepp som förekommer
              i en ytterst begränsad krets personer och inom ett ytterst begränsat
              antal företag, framför allt i den finansiella sektorn samt i de
              stora industriföretagen.
            </seg>
            <seg n="dd9a77f6">
              De företag som har florerat i pressen under den senaste tiden,
              där fantasibelopp i form av bonusar och andra ekonomiska ersättningar
              nämns, är inte typiska representanter för det svenska näringslivet,
              som till över 99 procent består av företag med färre än 50 anställda.
              Sju av tio svenska företag är enmansföretag.
            </seg>
            <seg n="92e3ad8e">
              Av Sveriges ca 750 000 privatägda företag, exklusive jordbruk,
              är cirka två tredjedelar enskilda firmor som drivs av en person
              eller handelsbolag med två eller fler kompanjoner. I ingen av
              dessa bolagsformer kan man ens tänka tanken på bonus, utan firmans
              eventuella överskott är det som deklareras som lön till andelsägarna.
              Samtidigt är ett underskott en direkt nedräkning av möjligheten
              för ägaren att ta ut lön över huvud taget.
            </seg>
            <seg n="9a0b2661">
              Fru talman! Det som är beklämmande är att de nu aktuella avslöjandena
              kommer i en tid av omfattande finanskris och underliggande lågkonjunktur
              då många företagare kämpar för företagets överlevnad. I dag hade
              det behövts flera goda exempel på ledarskap och ansvarstagande
              verkliga sådana inte dessa genanta det får jag ta på mig från
              personer som slarvat bort mångmiljonbelopp i ogenomtänkta avtal
              med vissa ledande befattningshavare.
            </seg>
            <seg n="b7e140f7">
              Jag vill understryka detta eftersom jag vet att det finns så
              många företagare som värjer sig vid tanken på att kopplas samman
              med dessa ansvarslösa fifflare, vill jag nästan säga, och vars
              vardag i stället är präglad av oro, mycket hög arbetsbelastning,
              ekonomiskt risktagande och ovisshet inför framtiden.
            </seg>
            <seg n="2f8e62f1">
              Fru talman! Ett gott företagsklimat är en ödesfråga för vårt
              lands och vår välfärds framtid. Småföretagen utgör en viktig del
              av sysselsättningen. De mindre företagen står för en tredjedel
              av produktionen men nästan hälften av sysselsättningen inom den
              privata industrin. Därför är ett bra klimat för småföretag mycket
              viktigt.
            </seg>
            <seg n="44fd195f">
              Sverige har mycket att lära av sin omvärld. Inte minst kan kvinnors
              företagande vara en nyckel för att få framgång. Inom det området
              ligger Sverige långt efter övriga Europa. Tyvärr har näringspolitiken
              under lång tid av socialdemokratiskt styre varit eftersatt. Alliansregeringen
              har dock genomfört många företagsförbättrande reformer, och värderingsskifte
              håller förhoppningsvis på att ske. Det är viktigt att den politiken
              får fortsätta.
            </seg>
            <seg n="b579e2f0">
              Näringspolitiken har dock fått förändrade förutsättningar under
              det senaste halvåret. I princip hela världen befinner sig i en
              allvarlig ekonomisk kris. Det som en gång började med en bolånekris
              i USA spred sig med rekordfart över hela världen och har skoningslöst
              drabbat enskilda människor genom arbetslöshet, förlorade hem och
              minskade tillgångar. Prognoserna för framtiden ser dessvärre illavarslande
              ut. Tillväxten skruvas ned rejält och förväntas förvandlas i minussiffror,
              arbetslösheten förväntas stiga kraftigt och stora budgetöverskott
              spås vända till budgetunderskott. Denna utveckling oroar naturligtvis
              människor som riskerar att förlora sina jobb, riskerar att bli
              överbelånade då värdet på deras tillgångar minskar. Många känner
              oro för hur deras barn ska klara sig på en allt tuffare arbetsmarknad.
            </seg>
            <seg n="dc7d88e6">
              Trots denna verklighet är Sverige betydligt bättre rustat än
              många andra länder. Vi gick in i krisen med väldigt bra förutsättningar,
              med stora budgetöverskott, liten statsskuld, låg arbetslöshet
              och minskande utanförskap. Många näraliggande länder har en helt
              annan situation. I Ukraina väntas tillväxten falla med mellan
              10 och 20 procent. I Island, Tjeckien och Lettland har regeringarna
              fått avgå, i Ungern faller valutan okontrollerat och i vissa länder
              talas det till och med om bankrutt. Tack vare att regeringen agerade
              ansvarsfullt före krisen med finansierade reformer och åtgärder
              för att bättre klara av lågkonjunktur kommer Sverige att kunna
              passera krisen mer lindrigt än vad som annars hade varit fallet.
            </seg>
            <seg n="345654d4">
              Det finns ingen anledning att agera på ett sätt som skrämmer
              upp människor i onödan eller på ett sätt som skapar förstämning
              och brist på framtidshopp i vårt land. Som politiker måste vi
              agera ansvarsfullt och inte opportunistiskt. I opposition är det
              lätt att kräva mer till allt och alla, men nu måste vi kraftsamla
              och vidta rätt åtgärder i rätt tid. Vi kan inte agera på ett sätt
              som späder på budgetunderskotten, ökar räntorna och därmed förvärrar
              och förlänger krisen.
            </seg>
            <seg n="df65524e">
              Fru talman! För att vi ska kunna gå starka ur den ekonomiska
              nedgången spelar näringspolitiken en avgörande roll. I det ekonomiska
              läge vi befinner oss i är vissa branscher mer drabbade än andra.
              Därför är det motiverat att regeringen agerar med särskilda insatser.
              Av den anledningen har regeringen gjort många insatser för att
              sänka kostnadstrycket för svenska företag och underlätta tillgången
              på krediter. Vi har hört i tidigare inlägg här om sänkta arbetsgivaravgifter,
              infört jobbskatteavdrag, sänkt bolagsskatt, ökade anslag till
              infrastrukturen, infört ROT-avdrag, lindrade 3:12-regler och slopad
              medfinansiering i sjukförsäkringen.
            </seg>
            <seg n="3897e7ee">
              Det har varit bra och populära åtgärder bland svenska företag,
              men i princip samtliga av förbättringarna har oppositionen motsatt
              sig. Flera av dem hotar de till och med att dra tillbaka om de
              återfår makten. En sådan politik vore förödande för svensk företagsamhet.
            </seg>
            <seg n="d08a0939">
              Utöver de åtgärder jag nyss räknade upp har regeringen med anledning
              av de direkta effekterna av finanskrisen genomfört åtgärder för
              att öka stabiliteten i finanssektorn, underlätta kreditgivningen
              samt stödja fordonsindustrin. Bland annat har vi hört om Almi
              som har fått ökade resurser från Europeiska investeringsbanken.
              Regeringen har också genomfört åtgärder för att möta det stigande
              antalet varsel med bland annat ökade resurser till Arbetsförmedlingen,
              generösare nystartsjobb och flera platser inom yrkesutbildningen.
            </seg>
            <seg n="93bd8ecc">
              Listan är, hur man än vrider och vänder på den, ganska lång.
            </seg>
            <seg n="04d609df">
              Fru talman! Det sägs att oppositionen under senare år har blivit
              mer vaken och kommit med fler förslag för att stärka svenskt företagande.
              Det är exempelvis bra att oppositionen inser betydelsen av riskvilligt
              kapital och att de där vill göra extra satsningar. Regeringen
              har redan gjort många insatser inom detta område, och en utredning
              har nyligen presenterats som ska ligga till grund för ytterligare
              förbättringar. Även om oppositionens insikt har ökat kvarstår
              faktum att de är emot generella förbättringar för svenskt företagande
              och konkurrenskraft till förmån för selektiva åtgärder av mindre
              volym. Att satsa några hundra miljoner kronor ytterligare på olika
              projekt samtidigt som man säger nej till förslag som rör sänkta
              arbetsgivaravgifter, rimligare kapitalbeskattning, sänkta inkomstskatter
              och ett rimligare sjuklöneansvar är inte bara motsägelsefullt
              utan rent kontraproduktivt om man talar om ett bättre företagsklimat.
            </seg>
            <seg n="74aa07ab">
              Fru talman! Slutligen: Regeringen visade före den ekonomiska
              krisen på en tydlig handlingskraft för att stärka svenskt företagande
              och svensk konkurrenskraft. Regeringen har också under krisen
              visat att den har förmåga att fatta snabba och kloka beslut för
              att möta krisen utan att tappa fattningen om svensk ekonomi. Detta
              agerande är jag övertygad om har varit det enda rätta, och jag
              tror att det leder till att så många företag som möjligt ska överleva
              även den svåra tid som vi nu går igenom.
            </seg>
          </u>
          <note type="speaker" n="a5081a05">
            Anf. 140 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-13" n="5907d0ef">
            <seg n="2d11d9a0">
              Fru talman! Det är intressant att höra Eva Johnsson här. Hon
              säger att vi har låg arbetslöshet, lågt budgetunderskott och ett
              krympande utanförskap. Men snälla, fru talman, var inte detta
              någonting som vi hade en gång i tiden och som vi arbetade för?
              Men sedan inträffade ju den globala ekonomiska krisen som vände
              upp och ned på allt det där. Jag kunde här ifrån talarstolen bara
              för en stund sedan redovisa att ungdomsarbetslösheten är den näst
              högsta i OECD. Jag höll på att säga att den är den högsta, men
              då harklade sig alla på alliansbänken och jag fick ändra mig till
              den näst högsta. Är inte detta någonting som bör få Eva Johnsson
              att tänka till? Hon borde åtminstone försöka prata med utgångspunkt
              från verkligheten och inte det drömperspektiv som man kanske har
              på opinionsbildningskurser i kd.
            </seg>
            <seg n="dc936ebb">
              Man ska kraftsamla med rätt åtgärder i rätt tid. Ja, så här långt
              har vi inte sett någonting annat än att detta innebär att sitta
              och vänta och se, för vad har annars kommit?
            </seg>
            <seg n="6f8bc082">
              Ja, vi säger från vår sida nej till en del generella åtgärder,
              det gör vi visst det, därför att vi vet att de inte är träffsäkra.
              Jag kunde nyligen i en debatt här konstatera att ungdomsarbetslösheten
              inte har minskat trots den generella minskningen av arbetsgivaravgiften
              för ungdomar. Men vi vet att sänkningen av arbetsgivaravgifter
              för småföretag gav effekter för jobben.
            </seg>
            <seg n="74fa2f1f">
              Man har i denna debatt inte kunnat tala om vilka effekter för
              jobben den slopade förmögenhetsskatten eller fordonspaketet har
              haft. Framför allt skulle jag vilja fråga vilken effekt för jobben
              den sänkta inkomstskatten för de allra mest förmögna har haft,
              som den här regeringen har genomfört. Vad har den inneburit för
              jobben?
            </seg>
          </u>
          <note type="speaker" n="1386c3d6">
            Anf. 141 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-650e8aeb568ab129-4" n="c7a08591">
            <seg n="2863ddf6">
              Fru talman! Jag vill börja med att tacka Börje Vestlund för att
              han tycker att mitt anförande var intressant. Det var trevligt
              att höra.
            </seg>
            <seg n="5d04e910">
              Jag fick en rad frågor. Jag ska se om jag kan beröra några av
              dem, för två minuter går fort.
            </seg>
            <seg n="9c8ce439">
              Ungdomsarbetslösheten är hög ja, det är den men den sjönk med
              de åtgärder som regeringen genomförde. Innan den så kallade internationella
              finanskrisen slog till i höstas hade vi en förändring i staplarna
              för ungdomsarbetslösheten. Statistik kan man naturligtvis läsa
              härs och tvärs, upp och ned och hur man vill, och ibland kan man
              få fram de mest lustiga siffror. Men de flesta ekonomer i landet
              var faktiskt överens om att regeringens politik var rätt på en
              rad områden. Vi vände ett stort utanförskap till ett innanförskap
              ett utanförskap som strömmade och växte under de tolv år som den
              nuvarande oppositionen satt vid makten. Vi vände den trenden.
              Vi stod därför rustade på ett helt annat sätt när den finansiella
              krisen svepte över Sverige och resten av världen.
            </seg>
            <seg n="27d805b3">
              Jag skulle vilja ställa några frågor till Börje Vestlund. På
              vilket sätt tror Börje Vestlund att höjd förmögenhetsskatt, slopade
              jobbskatteavdrag, fördubblade arbetsgivaravgifter, återinförande
              av förmögenhetsskatten kommer att minska arbetslösheten? Det vore
              oerhört intressant att få höra någonting om det.
            </seg>
          </u>
          <note type="speaker" n="b910dd42">
            Anf. 142 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-14" n="5907d0ef">
            <seg n="3feb1691">
              Fru talman! När det gäller förmögenhetsskatten, för att ta någon
              av frågorna, är det förmodligen på samma sätt som ni har minskat
              arbetslösheten, som ni påstår att ni gjorde när ni avskaffade
              förmögenhetsskatten. Ni kan ju inte redovisa hur många arbetstillfällen
              det har inneburit och hur mycket riskkapital till företagen det
              har inneburit. Ni har inga siffror på det. Ni vet inte, och ni
              vill inte ens ta reda på det, för det här är bara någon teori
              som ni har hittat på. Sedan tror ni så hårt på den men kan inte
              föra den i bevisning. Tala i stället om, Eva Johnsson, hur många
              arbetstillfällen borttagandet av förmögenhetsskatten har inneburit
              och hur mycket riskkapital det har inneburit för småföretagen.
              Jag tror inte att Eva Johnsson kan svara på det. I varje fall
              kan inte företagens egna organisationer svara på hur mycket det
              har inneburit.
            </seg>
            <seg n="c40eab25">
              Eva Johnsson säger att det är bra att vara rustad. Ja, det är
              bra att vara rustad, men om man är rustad måste man ju också kunna
              använda det som man har rustat sig med.
            </seg>
            <seg n="21bb9984">
              Det är naturligtvis positivt att utanförskapet minskade, men
              det ökar ju nu, och då vill Eva Johnsson bara sitta med armarna
              i kors och titta på. Det som är det anmärkningsvärda är att ni
              inte har någon vilja att försöka lösa krisen. Ni slänger in en
              liten åtgärd här, men ni kan inte förklara vad som kommer att
              hända med den. Ni tror att det kommer att leda till ett visst
              resultat, för det ligger i den ideologiska modell som ni vill
              arbeta efter, men ni har ingen aning om det. Så här fortsätter
              det år ut och år in. Efter de här fyra åren kommer ni att kunna
              konstatera att den politik ni fört inte har gett resultat, för
              just nu går ju allting åt fel håll när det gäller de mål ni satte
              upp från allra första början.
            </seg>
          </u>
          <note type="speaker" n="a2b7cf5c">
            Anf. 143 EVA JOHNSSON (kd) replik:
          </note>
          <u who="eva_johnsson_ec5ffa" xml:id="i-650e8aeb568ab129-5" n="c7a08591">
            <seg n="1d1f58a0">
              Fru talman! Beträffande slopandet av förmögenhetsskatten kan
              jag naturligtvis inte säga exakt hur många arbeten det har skapat.
              Men jag känner mig ganska trygg tillsammans med de väldigt många
              ekonomer som har samma inställning som alliansregeringen, nämligen
              att det vore förödande för svensk ekonomi i dag att införa en
              förmögenhetsskatt, som ni säger att ni ska göra.
            </seg>
            <seg n="cf743e96">
              Om jag hade haft Svenska Akademiens ordlista här hade jag velat
              slå upp ingenting för att få en definition på vad det egentligen
              är. Att påstå att alliansregeringen inte gör någonting är fullständigt
              barockt. Att påstå att 3 miljarder till exportkrediter, 2 miljarder
              till Almi, 28 miljarder till fordonsindustrin, 100 miljarder till
              kvinnligt företagande, sänkta arbetsgivaravgifter, sänkta bolagsskatter
              och så vidare, som jag tidigare har räknat upp, är att sitta med
              armarna i kors och göra ingenting är rent definitionsmässigt helt
              fel.
            </seg>
          </u>
          <note type="speaker" n="51b83f5d">
            Anf. 144 CARINA ADOLFSSON ELGESTAM (s):
          </note>
          <u who="carina_adolfsson_elgestam_b2c973" xml:id="i-b179b29b68778214-0" n="8044ce6f">
            <seg n="5e6f0ad8">
              Fru talman! Schlagerfestivalen tror jag att många här har hört
              en del om de senaste veckorna. Den genererar väl ett och annat
              arbetstillfälle. Vi har Dansbandsgalan. Vi har rymdturism. I Norrbotten
              ska man göra raketuppskjutning, och det är väl ganska många som
              redan har bokat sig. Vi har allsång, såväl här i Helsingfors på
              Skansen som på många andra platser i vårt land. Vi har jakt och
              fiske. Vi har vår historia. Tänk på Medeltidsveckan på Gotland,
              för att inte tala om dem som nu reser i Arns fotspår. Vi har Ishotellet
              i Jukkasjärvi. Vi kan se många som i dag söker sig till vårt land
              för att se tranorna.
            </seg>
            <seg n="54f04491">
              Inte minst har det varit en hel del människor på Ölands södra
              udde de senaste två veckorna för att se flyttfåglarna som nu är
              på väg in.
            </seg>
            <seg n="e6f2bf86">
              Vi har Pridefestivalen här i Helsingfors, och med tanke på det
              beslut vi har fattat tidigare i dag kanske den besöksnäringen
              kommer att öka vad vet jag.
            </seg>
            <seg n="bd0603ab">
              Det finns utställningar på våra museer som handlar om konst,
              och i Kalmar har man Calmar Classic med gamla bilar där tusentals
              människor kommer under en dag för att titta och studera.
            </seg>
            <seg n="8c598f12">
              Vi har Glasriket i Småland. Vi har Hultsfredsfestivalen som jag
              tycker är något alldeles fantastiskt. Vi säger aldrig, Liselott
              Hagberg, att det är staten som startar turismen, utan det är ju
              alla dessa entreprenörer som bär på idéer precis som Putte när
              han var 16 år. Kan ni se framför er hur han gick till banken och
              bad om att få ett lån för att starta Hultsfredsfestivalen? Jag
              tror inte jag behöver berätta här i kammaren vad det första svaret
              var när det gällde att jobba med den besöksnäringen.
            </seg>
            <seg n="c195d13e">
              Jag skulle kunna räkna upp så mycket mer: hästhoppning, hundutställning
              och så vidare. Turism och besöksnäring handlar ju om så oerhört
              många olika saker som växer underifrån, men om vi ska få det här
              att fungera som helhet anser vi socialdemokrater att vi behöver
              ha ett branschprogram och mål som är tydligt uppsatta för den
              här basnäringen, som vi betraktar den som.
            </seg>
            <seg n="a130e978">
              Vi känner i det läge som vi nu är i såväl i Sverige som globalt
              vad gäller lågkonjunkturen att det är bråttom, för vi vet att
              närturismen kommer att öka, inte minst under 2009. Därför behövs
              det åtgärder, och det är därför vi vill ha ett strategiskt program
              där man ska kunna lyfta in och höja statusen inte minst kring
              den här branschen som är så oerhört viktig.
            </seg>
            <seg n="92c66830">
              När jag lyssnade på vad Liselott Hagberg sade i sitt anförande
              angående turism kändes det ändå som att vi var relativt överens
              i det stora hela om hur viktig den här branschen är och vilka
              olika saker som det är viktigt att vi samarbetar runt.
            </seg>
            <seg n="79e8cd85">
              Därför kunde jag ändå känna när jag lyssnade, att varför kan
              vi då inte få ett gemensamt tillkännagivande på den motion som
              vi har skrivit där vi föreslår olika åtgärder för att Sverige
              som nation ska bli bättre på det som handlar om turism och besöksnäringen?
              Jag tycker att man också ska omnämna besöksnäringen, för det handlar
              om så mycket mer än att bara vara turist på ett särskilt mål.
            </seg>
            <seg n="4daad970">
              Fru talman! Det handlar också om stora arrangemang och hur Sverige
              med sitt varumärke Visit Sweden skulle kunna locka fler stora
              idrottsarrangemang, precis som regeringen föreslår, men det kan
              ju också handla om musik och kultur eller till exempel det här
              stora scoutlägret. 40 000 ungdomar kommer till Sverige! Det är
              ju ett stort besöksarrangemang, och den typen av stora evenemang
              spelar en stor roll för Sverige. Just därför tycker vi att det
              är viktigt att vi jobbar vidare med varumärket Sverige och utvecklar
              det mer.
            </seg>
            <seg n="f482f003">
              Det är därför man blir så förvånad med tanke på utredningen Tillväxt
              genom turistnäringen som gjordes 2007 och presenterades i maj
              2007. I grund och botten har ingenting hänt med den. Det har inte
              ens varit ett formellt remissförfarande.
            </seg>
            <seg n="b44e7f2d">
              Samtidigt säger man från majoritetens sida att man satsar på
              turism. Det känns liksom som att detta inte riktigt går ihop.
              Maria Plass sade i sitt anförande att det bereds för närvarande.
              Det känns lite oroväckande med tanke på hur det ser ut just nu,
              och om det inte bara är ord när man från regeringens och majoritetens
              sida säger att besöksnäringen och turismen är viktig måste man
              ju gå från ord till handling.
            </seg>
            <seg n="09d5aa75">
              Varför då inte yrka bifall till de förslag som vi har i vår motion
              så att vi tillsammans kan få ett tillkännagivande?
            </seg>
          </u>
          <note type="speaker" n="3bc06a06">
            Anf. 145 Tredje vice talman LISELOTT HAGBERG (fp) replik:
          </note>
          <u who="unknown" xml:id="i-475dc8deb7519622-3" n="8ca4a1cc">
            <seg n="5e7a920f">
              Fru talman! Vi kan, som Carina Adolfsson Elgestam sade, säkert
              dela en gemensam syn när det gäller turismens värde och vikt när
              det gäller utveckling och vad turismen troligtvis kommer att ha
              för betydelse för Sverige som land. Man kan ju se turismen och
              de pengar som den för med sig som motsvarigheten till vad landet
              får genom export.
            </seg>
            <seg n="bc6c59c7">
              Men när det gäller att sätta upp statliga produktionsmål för
              turismen är det något förvånande med alla dessa uppräknade antal.
              Det är nere på detaljnivå; det handlar om utländska gästnätter
              till 15,5 miljoner 2018, det är ökning av exportintäkterna till
              ett visst antal kronor och det är hur många fler som ska komma
              till vårt land, alltså besöksnäringen i antal. Det är riktiga
              produktionsmått.
            </seg>
            <seg n="7838270d">
              Den fråga som jag ställer mig och som jag också skulle vilja
              ställa till Carina Adolfsson Elgestam är: Inom vilka andra områden
              och branscher anser du att staten bör sätta upp den här typen
              av produktionsmål? För mig är detta helt främmande.
            </seg>
          </u>
          <note type="speaker" n="e5c11e60">
            Anf. 146 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_b2c973" xml:id="i-b179b29b68778214-1" n="8044ce6f">
            <seg n="2a9ecc08">
              Fru talman! Att sätta upp mål och visioner för de idéer man har
              tycker vi är oerhört viktigt. Det är därför vi är överens här
              i Sveriges riksdag om att vi ska ha miljömål. Vi har väl också
              delmål utifrån hur vi ska uppnå de målen.
            </seg>
            <seg n="2d59c614">
              Det är det vi vill avspegla med våra förslag. Om man har mål
              måste man nämligen också veta hur man kan nå de målen. Då måste
              man ha något att mäta dem emot.
            </seg>
            <seg n="08eebc18">
              Det är alltså det som är bakgrunden till varför vi vill ha både
              ett utvecklingsprogram och jobba med marknadsföring. Man sätter
              upp mål för att ha något att jobba emot. Redan i dag mäter vi
              ju hur många gästnätter vi har på både hotell, campingplatser
              och vandrarhem, och då är det inte fel om man kan mäta och se
              om vi blir bättre.
            </seg>
            <seg n="1d6dba0c">
              Om vi ska få fler företag inom besöksnäringen måste vi ha något
              att mäta emot. Därför sätter vi upp mål som vi kan mäta.
            </seg>
          </u>
          <note type="speaker" n="22460d7d">
            Anf. 147 Tredje vice talman LISELOTT HAGBERG (fp) replik:
          </note>
          <u who="unknown" xml:id="i-475dc8deb7519622-4" n="8ca4a1cc">
            <seg n="b189c1e5">
              Fru talman! Det där visade väldigt tydligt att Carina Adolfsson
              Elgestams syn och min syn skiljer sig åt. Jag anser inte att man
              kan sätta upp den här typen av detaljerade mål, likaväl som jag
              anser att man inte kan sätta upp mål för hur många skjortor eller
              byxor butiker som säljer kläder ska sälja på ett år.
            </seg>
            <seg n="1ad9fd6c">
              Staten och det offentligas uppgift är att se till att skapa smörjmedel,
              och det kan man göra till exempel genom att se till att det finns
              god samverkan mellan offentligt och privat och att regionala aktörer
              gör sin hemläxa när det gäller att se vad som är styrkan i just
              deras egen region och samordna detta så att de människor som har
              för avsikt att besöka Sverige kan få en tydlig bild av vad landet
              kan erbjuda.
            </seg>
            <seg n="9d0dd41d">
              Men jag har en annan fråga. Jag vet att många unga människor
              har sina första jobb efter avslutade studier till exempel på en
              skidort någonstans i norra Sverige eller kanske på andra klassiska
              turistställen som Gotland, Öland och så vidare. Den här regeringen
              har gjort det lättare för företag som vill anställa just unga
              människor genom att sänka arbetsgivaravgifterna, vilket också
              har öppnat möjligheter för det första jobbet kanske inom den här
              sektorn.
            </seg>
            <seg n="4dbf539f">
              Jag vill veta på vilket vis Carina Adolfsson Elgestam anser att
              Socialdemokraternas linje att höja arbetsgivaravgifterna för unga
              människor gynnar turismbranschen och turismindustrin.
            </seg>
          </u>
          <note type="speaker" n="d81e4f42">
            Anf. 148 CARINA ADOLFSSON ELGESTAM (s) replik:
          </note>
          <u who="carina_adolfsson_elgestam_b2c973" xml:id="i-b179b29b68778214-2" n="8044ce6f">
            <seg n="43e51f44">
              Fru talman! Vi tror på ett samhälle där alla blir behandlade
              lika, där man framför allt inte gör skillnad på arbetskraften
              i förhållande till ålder. Det regeringen nu har gjort vad gäller
              arbetsgivaravgiften är att sänka den generellt för alla unga,
              oavsett bransch. Det betyder att när de här unga kommer upp i
              en viss ålder är det inte alls säkert att de är lika attraktiva.
              I stället kunde man ha valt en väg där de unga människor som står
              allra längst från arbetsmarknaden fått olika morötter med sig
              i bagaget för att bli intressanta för en arbetsgivare. Det är
              det som är skillnaden mellan er och vår politik, mellan regeringen
              och majoriteten här i riksdagen och oss. Varför ska inte de unga
              bli behandlade på samma sätt av en arbetsgivare? Det känns lite
              märkligt.
            </seg>
            <seg n="16927eee">
              Med tanke på arbetsgivaravgifter tror jag att vi ska göra en
              liten rättelse av ett tidigare inlägg. När den här regeringen
              tillträdde var väl det första den gjorde att höja arbetsgivaravgiften
              för småföretagare, vilket många tycker är oerhört besvärande utifrån
              hur de ska få sin ekonomi att gå ihop, inte minst de som finns
              på Öland och Gotland samt runt om i vårt land och på olika sätt
              är beroende av besöksnäringen för sin utkomst.
            </seg>
            <seg n="9486c97c">
              Vad gäller samverkan och hur man ser på hur exempelvis besöksnäringen
              och samhället kan jobba tillsammans tycker vi att det är viktigt
              att även samhället är med på banan med forskning. Det ger möjlighet
              att få ökad kunskap, kanske inte minst utifrån vilka beteendemönster
              vi har i vårt resande så att man på det sättet kan höja besöksnäringens
              status och få fler besökare till Sverige.
            </seg>
          </u>
          <note type="speaker" n="99de80ce">
            Anf. 149 MARIE WEIBULL KORNIAS (m):
          </note>
          <u who="marie_weibull_kornias_c91350" xml:id="i-456918f2b448df24-0" n="1e033466">
            <seg n="5b6e4338">
              Fru talman! Vid socialutskottets offentliga utfrågning helt nyligen
              på temat omreglering av apoteksmarknaden kunde vi i näringsutskottet
              lyssna till Laila Ibrahim Bengtsson, en ung kvinna och entreprenör
              med ambitionen att få arbeta med det som hon har utbildat sig
              till.
            </seg>
            <seg n="602a87b5">
              Laila sade så här: Jag är apotekare, och jag har redan startat
              ett företag. Jag har väntat länge på den här reformen. Än så länge
              håller jag mig till naturläkemedel, hälsokost och egenvård. Men
              jag tänker starta ett fullsortimentsapotek när det blir tillåtet.
            </seg>
            <seg n="f2616269">
              Mitt främsta skäl är enkelt, säger Laila. Jag vill jobba med
              läkemedel, för det är det jag har utbildat mig för och det är
              det som jag kan. Det jag säljer är min kompetens, och jag vet
              att jag kan hjälpa många kunder med en bättre läkemedelsanvändning.
            </seg>
            <seg n="db221c7e">
              Laila vill verka som en del av hälso- och sjukvården, och i framtiden
              vill hon kunna hjälpa sina kunder fullt ut. Många apotekare känner
              samma lust som Laila inför möjligheten att starta eget, och från
              och med den 1 juli kommer detta att bli möjligt. Från Farmacevtförbundet
              har 960 medlemmar redan anmält att de vill starta och driva apotek.
              Av dessa är 80 procent kvinnor.
            </seg>
            <seg n="c508bf3b">
              Genom att avskaffa monopol, upphäva förbud och skapa långsiktiga
              spelregler öppnar regeringen på område efter område möjligheter
              för kvinnors företagande. Omregleringen av apoteksmarknaden är
              ett sådant exempel.
            </seg>
            <seg n="9ea9089a">
              Herr talman! Tills i dag har antalet kvinnliga företagare i Sverige
              varit nästan oförändrat sedan 90-talet. Enligt europeisk statistik
              placerar sig Sverige på plats 25, en jumboplacering vad gäller
              kvinnors företagande. Jag kan konstatera att efter tolv år av
              socialdemokratiskt styre har det hänt väldigt lite för att främja
              kvinnors entreprenörskap. Nu vill jag inte tro att det har skett
              i ren illvilja, men jag tror inte att vänstern har förståelse
              för vilka förutsättningar som faktiskt krävs.
            </seg>
            <seg n="47aa1155">
              Hälften av alla förvärvsarbetande kvinnor i vårt land har sin
              kompetens, sitt yrke inom offentlig sektor där möjligheten att
              starta eget företag faktiskt är starkt begränsad. Endast 10 procent
              av kommunernas och landstingens produktion utförs i dag i alternativ
              regi. Då förstår man att det inte är så konstigt att endast 5
              procent av alla förvärvsarbetande kvinnor är egenföretagare. Men
              med en ökad konkurrensutsättning skulle dessa orättvisa villkor
              kunna förändras successivt. Stängda dörrar öppnas nu en efter
              en för att öka kvinnors entreprenörskap.
            </seg>
            <seg n="d13f17f8">
              Herr talman! Alliansen tar nu till vara den dolda potential av
              yrkesverksamma kvinnor som vill förverkliga sina drömmar och idéer.
              Enligt undersökningar säger sig en tredjedel av kvinnorna inom
              offentlig sektor vilja starta eget inom sitt verksamhetsområde.
              Därför öppnas möjligheter för företagande för vårdens anställda.
              Vi behöver helt enkelt fler människor som satsar på entreprenörskap.
            </seg>
            <seg n="2a45f7f3">
              Målet är ju inte bara att öka nyföretagandet utan framför allt
              att företag ska växa, utvecklas och att man ska vilja anställa
              naturligtvis. Detta kommer inte bara att främja välfärdstjänsterna
              utan även ge yrkesverksamma kvinnor fler arbetsgivare att välja
              mellan. En sådan utveckling kommer att leda till ökad kvalitet
              i välfärden och även högre löner till många kvinnor.
            </seg>
            <seg n="b4aa3cb0">
              För många vårdanställda lockar inte tanken att ta över verksamhet.
              Men det skapar möjligheter för dem som faktiskt vill. Det finns
              mycket kunskap och kompetens, och det finns många kvinnor som
              inte vill något annat än att förverkliga sina idéer och drömmar.
              Det är möjligheter som vi måste ge vårdens profession, och de
              måste få möjlighet att utveckla sin kreativitet och använda sin
              kompetens också i eget företagande. Därför har det nu blivit lättare
              att få F-skattsedel, vilket innebär en väsentlig förenkling för
              att starta företag, särskilt om den tidigare arbetsgivaren är
              den framtida uppdragsgivaren. Här går en klar skiljelinje mellan
              alliansen och vänsterns syn på valfrihet och mångfald, där vänstern
              fortsatt kramar välfärdsmonopolen.
            </seg>
            <seg n="a26d2a5f">
              Herr talman! Företagares sociala trygghetssystem är en viktig
              aspekt för många kvinnor som upplever steget att gå från att vara
              anställd till att bli egen företagare som alltför riskfyllt. Här
              måste politiken stötta så att det blir lika naturligt att starta
              eget som att vara anställd. Därför ser nu regeringen över de sociala
              trygghetssystemen för att göra det tryggare, enklare och mer förutsägbart.
            </seg>
            <seg n="c833be61">
              Löneskillnader mellan män och kvinnor, för få kvinnor på vd-poster
              och lågt antal kvinnor i börsnoterade styrelser är ett jämställdhetsproblem
              som ofta diskuteras. Men att kvinnor faktiskt äger mindre än en
              femtedel av företagskapitalet i Sverige talas det mer sällan om,
              en aspekt som dock får långtgående konsekvenser, för med ägandet
              följer möjligheten att förverkliga idéer, bygga upp förmögenheter,
              utse chefer och styrelser. Personer som väljs till chefsbefattningar
              och förtroendeuppdrag tenderar ofta att komma från personliga
              nätverk. När kvinnor i större utsträckning äger företag ökar kvinnors
              karriärmöjligheter. Således kan kvinnors företagande leda till
              ett mer rättvist och mer jämställt samhälle. Det är min fulla
              övertygelse att fler kvinnor tar chansen att bli företagare. Då
              kommer fler affärsidéer att tas till vara, ny teknik skapas och
              vi får ett bättre och mer dynamiskt samhälle.
            </seg>
            <seg n="635887ad">
              Avslutningsvis, herr talman, kan jag konstatera att vi ser kvinnors
              kapacitet och vågar satsa på deras utveckling. Det kvinnliga ledarskapet
              och företagandet behövs, och vi måste på alla sätt ta till vara
              och uppmuntra entreprenörskapet och nyföretagandet. I dag finns
              det uppskattningsvis 3 000 personer i Sverige som på något sätt
              arbetar för att främja ett ökat företagande bland kvinnor. Under
              åren 2007 till 2009 satsar regeringen 100 miljoner kronor på fyra
              olika delprogram som inkluderar forskning och utveckling, information,
              rådgivning och affärsutveckling, ägarskiftesprogram mycket viktigt
              eftersom många småföretag står inför ett ägarskifte finansiering
              och inte minst attityder och förebilder. I det sistnämnda delprogrammet
              kommer de 880 kvinnliga ambassadörerna in i bilden. De ska inspirera
              fler kvinnliga företagare att starta och utveckla företag. De
              är på gång ute i landet, inspirerar och är fantastiska förebilder.
            </seg>
            <seg n="031c33a5">
              Livet som egenföretagare måste framstå som ett bättre alternativ
              både ekonomiskt och av trygghetsskäl, det vill säga att få fler
              kvinnor att vilja bli företagare.
            </seg>
          </u>
          <note type="speaker" n="0c7f1eec">
            Anf. 150 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-15" n="5907d0ef">
            <seg n="1d6aa6cd">
              Herr talman! Jag hade inte tänkt att gå upp i fler repliker i
              dag, men ibland måste jag när jag hör sådana konstigheter som
              Marie Weibull Kornias säger här.
            </seg>
            <seg n="75031d39">
              Vi tycker också att de 100 miljonerna är bra. Det är berömvärt
              att satsa dessa pengar. Problemet är bara att det är små spridda
              skurar som oftast är av tillfällig karaktär. Det är det som är
              problemet. Vi har också haft erfarenhet av det, och det är därför
              vi tycker att man ska ta ett samlat grepp för att hitta tydligare
              saker att lägga pengar på långsiktigt för kvinnors företagande.
              En fråga som man kan ställa är: Hur mycket av de 100 miljonerna
              är forskningspengar för att utveckla kvinnors företagande?
            </seg>
            <seg n="5448ba2b">
              Jag delar också Marie Weibull Kornias uppfattning om att fler
              kvinnliga företagare också ger ett rättvist och jämställt företagande.
              Där delar jag helt och hållet Marie Weibull Kornias uppfattning.
            </seg>
            <seg n="35a50be0">
              Men en sak måste jag ändå ifrågasätta. Det var därför jag begärde
              replik. Moderater och borgerliga politiker har en vision om att
              låta fler aktörer komma in i den offentliga sektorn. Det ska då
              bli fler nya företagare, företrädesvis kvinnliga företagare. Låt
              oss se på sanningen bakom detta. Vad brukar hända på de allra
              flesta håll där man har gjort så, inte minst i den här regionen
              som jag kommer från? Sanningen är att den pigga ålderdomshemsföreståndarinnan
              vill skapa sitt företag. Efter ett par år är hon uppköpt av en
              större koncern. Så ser det ut nästan överallt där det har varit
              så. Det innebär att pengar flyter från den offentliga sektorn
              rätt in i stora företags kassakistor.
            </seg>
          </u>
          <note type="speaker" n="0b9d0abd">
            Anf. 151 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-456918f2b448df24-1" n="1e033466">
            <seg n="dbfd76a5">
              Herr talman! Börje Vestlund undrar om de 100 miljoner som regeringen
              satsar faktiskt kan göra skillnad. Det är sant att det är en satsning
              som sker under två år. Jag tror att man måste börja någonstans.
              Med den låga statistik av kvinnors företagande som vi har i Sverige
              krävs det ett bra underarbete. Det krävs att man satsar på information
              och rådgivning i hur företag utvecklas. De fyra programmen krävs.
              Det är uppenbart. Det krävs finansiering och det krävs ett stort
              arbete med attityder och förebilder.
            </seg>
            <seg n="7823b400">
              Jag är glad att Almi har fått 2 miljarder till sitt förfogande.
              Det innebär en nystart för många små företagare som står i färd
              med att starta. Det innebär även ett stöd för alla de företag
              som i dag har problem med att utvecklas.
            </seg>
            <seg n="d0cae8cc">
              Så sent som i dag har jag haft besök från Skåne. I mina kontakter
              med Almi talar man om alla de fantastiska kontakter man har med
              företagare som söker råd, tjänster och stöd. Man tycker att de
              2 miljarderna är tillfyllest.
            </seg>
          </u>
          <note type="speaker" n="4a542112">
            Anf. 152 BÖRJE VESTLUND (s) replik:
          </note>
          <u who="borje_vestlund_da672f" xml:id="i-09cd37e8b433306e-16" n="5907d0ef">
            <seg n="5999b381">
              Herr talman! Min huvudfråga gällde att man säger att det är bra
              att det har kommit in fler aktörer i den offentliga sektorn. Hur
              många kvinnliga företagare blir entreprenörer i sammanhangen?
              När ska Marie Weibull Kornias och alla andra borgerliga politiker
              våga se sanningen i vitögat? Sanningen är att dessa kvinnor som
              startar dessa ofta små företag i de allra flesta fall snabbt blir
              uppköpta av några få stora vårdkoncerner. När ska detta gå upp
              för den borgerliga moderatledda regeringen? Det är den sanning
              vi lever i. Man pratar om en oligopolmarknad i vissa delar av
              vårdsektorn inom den privata sidan. Det finns nästan ingen konkurrens.
            </seg>
            <seg n="39a9ad46">
              Sedan säger man att man vill göra detta för att öka kvinnors
              företagande. Jag är förvånad. Jag trodde att det var allmängods
              och att vi skulle se det som ett stort problem när vi diskuterar
              företagssituationen på framför allt vårdsidan. Jag har till och
              med diskuterat detta med Almega. Till och med Almega tycker att
              det är ett problem att alla de stora jättarna går in och tar över
              de små företagen.
            </seg>
            <seg n="e8abd0c9">
              Är det här rätt väg att gå för att öka kvinnors företagande?
              De blir efter ett, två, tre år anställda igen i en stor koncern.
              Vad har man då vunnit i kvinnligt företagande?
            </seg>
          </u>
          <note type="speaker" n="e01b122f">
            Anf. 153 MARIE WEIBULL KORNIAS (m) replik:
          </note>
          <u who="marie_weibull_kornias_c91350" xml:id="i-456918f2b448df24-2" n="1e033466">
            <seg n="5adc7429">
              Herr talman! Vi kan konstatera, Börje Vestlund, att av den kommunala
              och den landstingsledda verksamheten är det bara 10 procent som
              är konkurrensutsatt. Det låter på Börje Vestlund som om hela offentliga
              sektorn har köpts upp av stora vårdbolag.
            </seg>
            <seg n="f77341a8">
              Jag tror att en fungerande marknad utgörs av både små och stora
              företag. Det är min övertygelse att när ett trygghetssystem justeras
              och anpassas för dagens arbetsliv och dagens företagare att många
              kvinnor kommer att se det som en reell möjlighet. Det kommer att
              innebära att många fler kommer att starta företag. Det är självklart
              att det finns vissa etablerade kedjor som sysslar med vård och
              äldreomsorg. Det är inget fel i det. Samtidigt finns det en kolossal
              potential, 90 procent, om kommun och landsting valde att lägga
              ut och konkurrensutsätta resterna av vård- och omsorgsmarknaden.
              Det finns en bit av kakan för alla, Börje Vestlund.
            </seg>
          </u>
          <note type="speaker" n="e2850a3c">
            Anf. 154 STAFFAN ANGER (m):
          </note>
          <u who="staffan_anger_5fad19" xml:id="i-8d6a2093b9b371d7-0" n="7d84f054">
            <seg n="372c909f">
              Herr talman! Rymdindustrin växer runt om i världen. Samarbeten
              mellan olika länder ökar. Det är en viktig marknad för svensk
              industri att delta aktivt i. Rymden har unika möjligheter att
              bidra med kunskap för att möta olika samhällsutvecklingar. Den
              rymdtekniska utvecklingen ger nya möjligheter att bidra med kunskap
              om bland annat förändringar i klimat och miljö. Satellitdata från
              rymden tillåter oss att följa förändringar på jorden eller analysera
              processer i atmosfären. Telekommunikationer, navigering och medicinsk
              forskning är andra exempel på områden som är beroende av rymdindustrin.
            </seg>
            <seg n="7bb6c6bf">
              Rymdindustrin är en högteknologisk industri som väl passar in
              i vår svenska teknologi. Sverige har genom sin spetskompetens
              inom den kraftigt växande infrastrukturen i rymden goda förutsättningar
              för framtida expansion inom rymdområdet.
            </seg>
            <seg n="6dfb73c5">
              Ett genomgående inslag är den snabba förändringen inom rymdindustrin.
              Vi behöver formulera en tydlig svensk rymdpolicy. Rymdforskning
              och rymdteknik är viktiga för Sverige i framtiden.
            </seg>
            <seg n="af2608b1">
              Svensk rymdindustri har varit i toppklass vad gäller produktion
              av högklassiga satelliter till en billig kostnad. Vi är mycket
              effektiva på det här området. Satelliten Odin, som varit i drift
              sedan 2001, byggdes och projekterades att vara i drift i två år.
              Nu är den åtta år gammal. En ny utveckling ser vi i stället i
              klimatsatelliten Steam. Steam kan bland annat mäta fuktighet i
              molnen och vattenånga. Detta ger bättre förutsättningar att med
              säkerhet kunna mäta förändringar i ozonskiktet.
            </seg>
            <seg n="fec5eb0b">
              En annan viktig utveckling är den så kallade Smart-Olev-satelliten.
              Den kan skickas upp och dockas med en gående satellit som efter
              dockningen kan styras från Smart-Olev-satelliten och kan fortsätta
              att cirkulera runt jorden. Smart-Olev är ett samarbete mellan
              ett flertal olika länder i Europa, men på grund av pengabrist
              går utvecklingen förmodligen förbi den svenska rymdindustrin.
            </seg>
            <seg n="afd539ca">
              Herr talman! Rymdbolaget har en stor marknadsandel vad gäller
              övervakning och styrning av satelliter, bland annat genom Esrange
              utanför Kiruna. Rymdbolaget har också nyligen köpt USN, Universal
              Space Network, som har ett antal anläggningar runt om i världen
              vilka styr och övervakar satelliter. Nyligen fick man också en
              övervakningsstation på Hawaii.
            </seg>
            <seg n="12ac3fc0">
              Det är viktigt att Sverige är med i Esa, European Space Agency,
              stora rymdsatsningar på framför allt EU:s projekt för global övervakning
              för miljö och säkerhet som nu byggs upp, GMES, Global Monitoring
              for Environment and Security, och EU:s projekt för att ersätta
              det amerikanska navigeringssystemet. Det krävs dock ökade resurser
              och satsningar från staten kommande år för att Sverige ska kunna
              delta.
            </seg>
            <seg n="ecfd620b">
              En genomgående justering av rymdpolitiken innebär att Sverige
              tillsammans med andra länder i det europeiska samarbetet skapar
              och utvecklar möjligheter för Europa i rymden och att investeringar
              som görs i rymdforskning kommer till nytta för Europas medborgare.
              Rymden har unika möjligheter att bidra med kunskap för att möta
              samhällsutmaningar. Den rymdtekniska utvecklingen skapar nya möjligheter
              för kunskap om hur vi ska rädda vår miljö. GMES är ett oerhört
              viktigt system.
            </seg>
            <seg n="8214cd2b">
              Christer Fuglesang genomför nu i juli en ny rymdfärd, som förhoppningsvis
              kommer att innehålla en vandring utanför rymdstationen en viktig
              resa för svensk rymdindustri, inte minst ur PR-synpunkt. Förhoppningsvis
              ser vi snart ökade resurser till detta så viktiga område för Sverige.
            </seg>
            <seg n="2d6ecfda">
              I år är astronomiåret, och intresset för rymden kommer att öka.
              Luleå tekniska universitet marknadsför i stora annonser sin civilingenjörsutbildning
              i rymdteknik. Dessutom finns en privat grupp, Månhusets Vänner,
              som satsar hårt på att popularisera rymdindustrin och rymdforskningen.
            </seg>
            <seg n="ffbfe319">
              När den nuvarande ekonomiska krisen är över finns det förhoppningsvis
              resurser, och jag är övertygad om att de kommer att satsas från
              statens sida inom rymdområdet.
            </seg>
          </u>
          <note n="31622067">
            I detta anförande instämde Kent Persson (v).
          </note>
          <note n="e53a4538">
            Överläggningen var härmed avslutad.
          </note>
          <note n="1602d5e7">
            17 § Vissa mineralpolitiska frågor
          </note>
          <note n="60685c99">
            Föredrogs
          </note>
          <note type="speaker" n="45f35b40">
            Anf. 155 KARIN ÅSTRÖM (s):
          </note>
          <u who="karin_astrom_fd6bf9" xml:id="i-8f600ea98945953d-0" n="161a3529">
            <seg n="a00c4cf4">
              Herr talman! I går sjöng jag på japanska. Jag sjöng på japanska
              som ett tack till Susanne Gaje, som sitter här på sidan, vår utskottshandläggare
              i just de frågor som vi nu ska debattera. Hon går nämligen i pension.
              I dag, herr talman, tänker jag inte sjunga på japanska, men jag
              vill passa på att tacka Susanne Gaje från talarstolen för den
              jättefina tid vi har haft tillsammans och den hjälp som vi i utskottet
              har fått av henne. Tack så mycket!
            </seg>
            <seg n="5911022f">
              Herr talman! Nu ska vi behandla betänkandet Vissa mineralpolitiska
              frågor . I Pajala startar nu gruvbrytning av järnmalm i Tapuligruvan,
              och snart är alla tillstånd klara för ytterligare en gruva där,
              Sahavaara. Där finns stora järnmalmsfyndigheter. Det finns ytterligare
              nya gruvor.
            </seg>
            <seg n="72c45a48">
              Dannemoragruvan i Östhammars kommun, med järnmalm igen, kommer
              att startas och beräknas ha full brytning nästa år.
            </seg>
            <seg n="289e5c7b">
              I Fäboliden i Lycksele kommun är gruvan snart klar för brytning,
              och där ska man bryta silver och guld.
            </seg>
            <seg n="e47cef42">
              I Arvidsjaur finns en gruva som kallas Eva, och den innehåller
              stora fyndigheter av koppar, guld och zink. Man räknar med en
              gruvbrytning inom en ganska snar framtid.
            </seg>
            <seg n="fe081526">
              Så här fortsätter det på det här området. Inom några år kommer
              flera tusen människor att erhålla jobb i den direkta gruvnäringen
              och i entreprenörsleden. Det är viktiga framtidsjobb för Sverige
              och för bygdernas överlevnad och utveckling.
            </seg>
            <seg n="9d1b5e8e">
              Sverige upplever nu den svåraste jobbkrisen med en växande arbetslöshet
              och en alltför passiv regering. Då behövs en expansiv gruvnäring
              som växlar upp mer och mer och ger jobb och exportintäkter.
            </seg>
            <seg n="1c6f59e8">
              Vi har i Sverige en av världens mest moderna minerallagstiftningar,
              och den mest avvägda för att ta till vara olika intressegrupper.
              Så sent som 2005 stärktes lagtexten ytterligare med hänsyn till
              de olika intressen som finns runt en eventuell gruvbrytning. Det
              var viktigt att få regler som var stabila och långsiktigt hållbara.
            </seg>
            <seg n="989ec00f">
              Vi har Europas absolut bästa berggrund i Sverige när det gäller
              mineraler. Om vi också lägger till vår unika minerallag, en bra
              miljölagstiftning, SGU:s mineralinformationskontor i Malå, en
              relativt väl utvecklad infrastruktur och, faktiskt, engelskspråkig
              befolkning har det här varit givna förutsättningar för att dessa
              nya gruvor ska kunna öppna.
            </seg>
            <seg n="9fb148d4">
              Herr talman! Gruvnäringen är också påverkad av den jobbkris vi
              har i Sverige i dag. I går kom tyvärr trista besked från LKAB
              att de drar ned på sin verksamhet. 400 tjänster ska bort, och
              produktionen stoppas i åtta veckor. Men trots detta fortsätter
              planerna på utökad malmbrytning.
            </seg>
            <seg n="c489f059">
              Som vi alla vet kommer stadskärnorna i både Kiruna och Malmberget
              att behöva flyttas inom en snar framtid, och just nu pågår en
              intensiv och omfattande samhällsplanering i de båda orterna. Forskare
              och andra intressenter besöker just nu malmfälten under två veckors
              tid, där man deltar i workshoppar med hela ortsbefolkningen och
              tar fram idéer för hur man ska flytta och bygga det nya, långsiktigt
              hållbara gruvsamhället.
            </seg>
            <seg n="70c26743">
              Den så kallade Malmfältsgruppen har under ledning av näringsministern
              under ett antal år träffats för att diskutera och lösa den problematik
              som har uppstått i samhällena i samband med gruvbrytningen. Det
              är tuffa utmaningar för kommunerna, och det är framför allt väldigt
              oklart hur man ska lösa finansieringen av själva stadsflyttningarna.
            </seg>
            <seg n="71ac4b2b">
              Samhället nära gruvan förfaller mer och mer för varje år som
              går. Särskilt uppe i Malmberget ser man det mycket tydligt när
              man går där. Det är ett samhälle som är i förfall. Det är svårt
              för kommunerna att klara det nödvändiga underhållet av skolor,
              sjukhem, hyreshus med mera som finns nära gruvhålet, där det pågår
              daglig verksamhet.
            </seg>
            <seg n="ba630e79">
              Detta är svårt för Gällivare kommun att klara av, framför allt
              att kunna göra långsiktig planering av vart man ska flytta de
              äldre, var barnen ska gå i skola etcetera. Kommunen har dessutom
              ökade ekonomiska problem. Naturligtvis beror det på den negativa
              befolkningsutvecklingen men också på de försämringar som regeringen
              har genomfört med bland annat frysta statsbidrag och förändrad
              fastighetsskatt som har dränerat kommunens ekonomi. Allt detta
              sammantaget gör det extremt svårt för kommunen när man nu ska
              expandera samtidigt som man har ett gruvsamhälle i förfall.
            </seg>
            <seg n="bd93d3ab">
              Vi tycker att det är viktigt att näringsministern och regeringen
              tar ett betydligt större ansvar för kommunernas samhällsomvandling
              än vad som sker i den så kallade Malmfältsgruppen. Vi tycker också
              att regeringen vid bedömning av avkastningskravet på LKAB bör
              beakta företagets förutsättningar att även kunna bidra till de
              nödvändiga anpassningsåtgärder och den samhällsomvandling som
              gruvbrytningen innebär. Regeringen har faktiskt ett tydligt finansieringsansvar
              som hundraprocentig ägare av LKAB.
            </seg>
            <seg n="87396639">
              Herr talman! Avslutningsvis vill jag ta upp vårt särskilda yttrande,
              som handlar om uran. Det är en komplex och omfattande lagstiftning
              som krävs utöver minerallagen, både vid prospekteringen och vid
              själva gruvbrytningen. Sveriges hittills kända tillgångar av uran
              är av liten omfattning, och vi finns inte bland de 15 länder i
              världen som har mest uran.
            </seg>
            <seg n="d94d910c">
              Men trots att vi är ett av de länder som mest har undersökt våra
              mineraltillgångar är Sverige ändå relativt outforskat. Så säger
              forskarna. Det sägs att uranet är vägvisare för andra brytvärda
              mineraler som guld, koppar och zink. Det vill säga att de återfinns
              nära uranet, direkt under backen. Det är de andra brytvärda mineralerna
              som det är så intressant att komma åt och som senare kan bli en
              gruva. Så har det skett när det gäller de nya gruvor som nu har
              kommit till.
            </seg>
            <seg n="de5f9d95">
              Jag är också ödmjuk och har stor förståelse för den oro som finns
              hos människor när vi pratar om uranet, men vi tycker ändå att
              prospekteringen av uran och de andra mineralerna kan fortsätta
              med den starka och komplexa lagstiftning runt detta som finns.
              Däremot kommer vi inte att öppna för uranbrytning. Vi säger liksom
              den tidigare socialdemokratiska regeringen nej till uranbrytning
              och tycker att näringsministern och regeringen också borde kunna
              ha en klar uppfattning i frågan.
            </seg>
          </u>
          <note n="bdb600af">
            Herr talman! Med detta yrkar jag bifall till reservation 4.
          </note>
          <note type="speaker" n="fbc93cf3">
            Anf. 156 KENT PERSSON (v):
          </note>
          <u who="kent_persson_558c98" xml:id="i-2d72a0c23960f6e4-3" n="bdc0387d">
            <seg n="68a143dd">
              Herr talman! Jag vill börja med att yrka bifall till reservationerna
              2 och 4. Den första handlar om uranbrytning, och den andra handlar
              om LKAB:s ansvar uppe i Norrbotten.
            </seg>
            <seg n="e78518b8">
              Sverige är ett unikt land på många sätt. Framför allt har vi
              byggt vår välfärd och vår tillväxt på de naturresurser vi har.
              Det är skogen, malmen och vattnet. De har varit grunden för Sveriges
              industriella tillväxt, och de har också fortsättningsvis stor
              betydelse. Jag kommer själv från gammal bergsbygd, Norberg i Bergslagen,
              som inte skulle ha funnits om det inte hade varit för grundförutsättningen
              malmen.
            </seg>
            <seg n="64d6b2d6">
              Vi kan i dag se att stigande malmpriser även om de har fallit
              just nu har lett till en ökande mineraljakt runt om i Sverige,
              i Norrbotten och i Bergslagen. Det är väldigt positivt för Sverige
              och svensk industri, för jobb och tillväxt.
            </seg>
            <seg n="872ed973">
              De förutsättningar som vi i dag har när det gäller att bryta
              och utveckla detta omgärdas naturligtvis av en stark lagstiftning
              som ska skydda miljö och människor. Det är viktigt att komma ihåg
              detta när vi diskuterar bland annat fortsatt utveckling uppe i
              Norrbotten, framför allt i Kiruna kommun och Gällivare kommun.
            </seg>
            <seg n="5aa0db17">
              LKAB, vårt gemensamma statliga bolag som har varit så framgångsrikt
              i en lång period och där vi har 100 procent statligt ägande, är
              väldigt positivt för svensk ekonomi och för de möjligheter vi
              har. Det som händer nu med de fyndigheter som man har hittat kräver
              stora ingrepp i stadsplaneringen i både Kiruna och Malmberget.
              Det krävs också att det förs en dialog mellan ägaren det är vi,
              staten, som är ägare och styr LKAB via direktiv och kommunerna
              för att lösa finansieringsdelen. Vi vet att det finns en konfliktyta
              mellan LKAB och kommunerna.
            </seg>
            <seg n="f3dc02a3">
              LKAB är affärsmässigt och vill givetvis inte ta större ansvar
              än lagstiftningen kräver. Och kommunerna Gällivare och Kiruna
              säger att flytten av delar av samhällena kommer att kosta betydligt
              mer än LKAB är berett att betala.
            </seg>
            <seg n="2bf31d62">
              Jag kan inte låta bli att ta upp det som skrevs i gårdagens DN
              Ekonomi. Säkert har ni läst om den diskussion som nu pågår uppe
              i Malmberget. Där ska LKAB försöka lösa ut familjer och deras
              fastigheter, så att familjerna kan flytta och köpa nya fastigheter.
              Nu är man på LKAB affärsmässiga jag vill gärna framhålla det;
              de har inte brutit mot någon lag här och det visar sig att priset
              på fastigheterna inte beror på värdet utan på hur skickliga familjerna
              är i att förhandla med LKAB. Det är klart att vi inte kan ha ett
              sådant förhållande. Därför är det så viktigt att staten som huvudägare
              i LKAB går in med direktiv och talar om hur saker och ting ska
              vara.
            </seg>
            <seg n="18627792">
              Den motion som Vänsterpartiet har skrivit när det gäller LKAB
              innebär också att vi tycker att LKAB ska ha ett större ansvar
              för stadsombildning än vad som är fallet i dag. Risken är annars
              stor för att man får en konflikt mellan de boende i de två kommunerna
              och LKAB, och det är ingen som vinner på det. Det är oerhört viktigt,
              inte bara för de boende i Kiruna och Malmberget och de företag
              som är direkt beroende av gruvnäringen, utan det är också väldigt
              viktigt för svensk ekonomi. De malmfyndigheter som LKAB har hand
              om är av vikt också i ett europeiskt perspektiv.
            </seg>
            <seg n="33133595">
              Därför är det viktigt att de här planerna fullföljs. Och då måste
              också staten, via LKAB, ge förutsättningar så att den här omförflyttningen
              kan ske på ett sådant sätt att de boende och kommunerna blir skadeslösa.
            </seg>
            <seg n="564ab97a">
              Den ekonomiska kris som kommunerna upplever i dag gör ju att
              det blir än svårare om man ska lägga över ansvaret på kommunerna.
              De klarar inte av det. Därför tycker jag att det i det här fallet
              hade varit rimligt att vi från riksdagens sida och från utskottets
              sida klart och tydligt hade markerat att regeringen via direktiv
              skulle se till att LKAB i sina förhandlingar sköter detta på ett
              sätt så att kommunerna går skadeslösa.
            </seg>
            <seg n="2ed11495">
              Jag ska säga ett par ord om uranbrytning. Jag anser att man genom
              alliansens energiöverenskommelse öppnar för uranbrytning i Sverige.
              Jag kan inte tolka det på annat sätt. Utbyte av kärnreaktorer
              under en längre driftstid gör det ju ohållbart för Sverige att
              förlita sig på att andra länder och anställda ska ta ansvaret
              för miljö, ta ansvaret för de miljöförstöringar som blir direkt
              i naturen och för den belastning som det blir direkt för gruvarbetarna.
            </seg>
            <seg n="f8def4fc">
              Jag tänker på det som har hänt i Namibia och på de rapporter
              som kommer därifrån. Det är likadant med Australien och de rapporter
              som kommer därifrån.
            </seg>
            <seg n="7aee44ce">
              Därför blir det enda rätta egentligen, om man vill, att säga
              att kärnkraften ska avvecklas och fasas ut. Då kan man inte heller
              öppna för uranbrytning i Sverige.
            </seg>
            <seg n="df592cfe">
              Därför har vi i den motion som vi har gemensamt med Miljöpartiet
              också yrkat på att minerallagen ska förstärkas. Man ska då skriva
              in att uranbrytning ska stoppas och förbjudas i Sverige, för miljöns
              skull, för våra barns skull och för våra framtida barns skull.
            </seg>
            <seg n="43ba7506">
              Det här blir givetvis en förstärkning av det kommunala veto som
              redan finns i dag, men det går ju också att förändra den delen.
              En förstärkning av minerallagen skulle däremot göra det omöjligt
              att bryta uran i Sverige.
            </seg>
            <seg n="c79b8f01">
              Man kan ju kosta på sig att tolka det här. Då blir min slutsats
              att den sittande regeringen i förlängningen kommer att göra det
              möjligt med uranbrytning i Sverige. Det blir inte en trovärdig
              politik annars när man öppnar för möjligheter att bygga ut kärnkraften.
            </seg>
          </u>
          <note type="speaker" n="1a408065">
            Anf. 157 PER BOLUND (mp):
          </note>
          <u who="per_bolund_208efb" xml:id="i-0e07447a62ff61f9-1" n="4623be3d">
            <seg n="e8088ea5">
              Herr talman! Under 2008 slöt det australiska prospekteringsbolaget
              Aura Energy ett avtal med ett investmentbolag från Hongkong, Sion
              King, om att prospektera efter uran i Storsjöområdet i Jämtland.
            </seg>
            <seg n="288ec160">
              Man kom i det avtalet fram till att man från Kinas håll, om prospekteringen
              blir framgångsrik, är beredd att satsa miljardbelopp för att bryta
              jämtländskt uran som ska försörja Kinas planerade kärnkraftsprogram.
            </seg>
            <seg n="3929961c">
              Det kanadensiska bolaget Continental Precious Minerals sökte
              undersökningstillstånd när det gällde uran på platåbergen i Västergötland.
              I det fallet var motståndet massivt mot den här provborrningen,
              mot prospekteringen. Det gällde alla berörda kommuner, länsstyrelsen
              i Västra Götaland och 1 600 fastigheter som berördes av det här
              det var ett väldigt stort projekt. Alla var överens om att man
              inte ville ha det här.
            </seg>
            <seg n="a4cc5d06">
              Detta gjorde faktiskt att till och med Bergsstaten, den statliga
              myndigheten, sade nej till ansökan med hänvisning till att undersökningen
              skulle ske i en känslig miljö.
            </seg>
            <seg n="6e5b0296">
              Men då överklagade företaget det här till kammarrätten, och de
              upphävde Bergsstatens beslut med hänvisning till att bolaget uppfyller
              minerallagens krav för ändamålsenlig undersökning, som man säger.
            </seg>
            <seg n="00ab6db5">
              Det här är bara två exempel från dagens Sverige. Faktum är att
              vid ingången av 2009 uppgick antalet beviljade undersökningstillstånd
              för uranprospektering till 130.
            </seg>
            <seg n="89a729d3">
              På senare år har uranpriset stigit, vilket har lett till att
              intresset för prospektering av uran har ökat kraftigt i Sverige.
            </seg>
            <seg n="e8ec12cf">
              Prospekteringstillstånd finns i till exempel Småland, Östergötland,
              Dalsland, Dalarna, Hälsingland, Västernorrland och Jämtland. I
              stora delar av landet berörs man alltså av uranprospektering redan
              i dag.
            </seg>
            <seg n="8843c37c">
              Den här uranletningen skapar självklart oro på de orter där den
              pågår, och det är uppenbart för alla att en prospektering i sig
              men också en urangruva skulle få stora och svåra konsekvenser
              för de regionerna.
            </seg>
            <seg n="ae6e02a7">
              Det står till exempel i väldigt skarp konflikt med turismnäringen.
              Det är ju ingen stor turistmagnet att säga Kom till Krokom och
              upplev friheten runt vår urangruva! eller Kom till Skövde och
              plocka svamp till ljudet av uranprospekteringen!
            </seg>
            <seg n="4c6ce1e0">
              Vi vet också att miljökonsekvenserna av en uranbrytning är väldigt
              svåra. Uranhalterna i en fyndighet är ofta bara en promille eller
              ännu lägre, vilket innebär att det finns ungefär ett kilo uran
              per ton av själva malmen. Man måste spränga bort oerhört stora
              mängder berg för att komma åt uranet. Det är stora ingrepp i naturen.
            </seg>
            <seg n="9a61a0b6">
              När man bryter uranmalm frigörs radioaktiva gaser, till exempel
              radon. Vi vet också att en stor mängd radioaktivt damm släpps
              loss vid brytningen. Det här får självklart stora hälsokonsekvenser
              för dem som berörs av det, vilket vi sett exempel på från Namibia
              eller från Australien.
            </seg>
            <seg n="51c30561">
              Dessutom får man självklart svåra miljöeffekter av detta.
            </seg>
            <seg n="7c12d392">
              Självklart är restprodukterna från uranbrytning radioaktiva.
              De innehåller förutom radium och radon ofta också stora mängder
              tungmetaller som är giftiga.
            </seg>
            <seg n="8963fee1">
              Det avfall som blir kvar efter uranbrytning samlas i dammar där
              vattnet avdunstar men radioaktiviteten blir kvar, ofta för flera
              generationer framåt.
            </seg>
            <seg n="4972e6cf">
              Herr talman! Före valet tillfrågades samtliga partier av Naturskyddsföreningen
              om de skulle verka för eller emot ett svenskt förbud mot uranbrytning.
              Det var fyra partier som var väldigt tydliga med att säga: Vi
              ska verka för ett förbud mot uranbrytning. Det var Miljöpartiet.
              Det var Vänsterpartiet. Det var Centerpartiet, och det var Kristdemokraterna.
            </seg>
            <seg n="63fcb45c">
              Vi angav i enkäten ett tydligt ja för ett förbud mot uranbrytning
              utan några förbehåll. Men nu när två av de här partierna sitter
              i regeringen och kan påverka i den här frågan har man tydligen
              svängt helt och hållet och verkar nu inte längre vara för att
              man faktiskt ska få ett sådant förbud. Tvärtom verkar man faktiskt
              aktivt mot ett sådant förbud när man i varje omröstning som kommer
              upp i kammaren röstar nej till sådana förslag.
            </seg>
            <seg n="c1131bf6">
              Det är klart att det här oroar människor runt om i landet där
              uranprospektering pågår. Man får inget klart ställningstagande
              från regeringen om vad regeringen egentligen tycker.
            </seg>
            <seg n="610af21e">
              Särskilt oroande blir det här självklart i ljuset av den energiöverenskommelse
              som regeringspartierna har gjort där man faktiskt permanentar
              kärnkraften i Sverige. Det som förut sades vara en kärnkraftsparentes
              är nu framskjutet långt in i framtiden, i överskådlig tid.
            </seg>
            <seg n="fa93dd2d">
              Frågan som många ställer sig är om till exempel Centerpartiet
              i det här fallet har ändrat uppfattning inte bara om kärnkraften
              utan också om uranbrytningen. Det vore väldigt bra att få ett
              klart svar på den frågan här.
            </seg>
            <seg n="7294323e">
              Man måste också fråga sig om det är rimligt med en lagstiftning
              som möjliggör uranprospektering trots att alla berörda i området
              är emot. Kommunen är emot. Länsstyrelsen, som faktiskt är statens
              representant i det fallet, är emot. Regionen är emot och till
              och med Bergsstaten, som är en annan statlig myndighet, är emot.
              Ändå gör den lagstiftning som vi har i dag det möjligt att faktiskt
              inleda prospektering.
            </seg>
            <seg n="98acad08">
              Det är ju intressant att höra hur debatten går runt om i kommunerna.
              På höststämman för Centerpartiet i Jämtlands län i november förra
              året hade man ett uttalande. Man sade: Centerpartiet i Jämtlands
              län anser att minerallagen behöver skrivas om. Även prospektering
              bör beläggas med möjligheter till kommunalt veto.
            </seg>
            <seg n="1d6b5340">
              Det är ett väldigt tydligt ställningstagande.
            </seg>
            <seg n="3f54fa62">
              I en artikel i Östersunds-Posten den 6 november 2008 skriver
              kommunalråden från Åre, Krokom, Berg och Östersund, alla från
              Centerpartiet: I dag kan vi konstatera att det inte råder minsta
              osäkerhet om att det är uran bolagen jagar, inte minst i vårt
              län. Därför vill vi uppmana regeringen att snarast föreslå en
              lagändring för att kommunerna ska kunna inlägga veto redan mot
              prospektering efter uran. Det är dags att sätta stopp för den
              cyniska uranjakten.
            </seg>
            <seg n="4bf1fa24">
              Tydligare kan det väl inte sägas, tycker jag.
            </seg>
            <seg n="20cb5a61">
              Det är också intressant att titta på vad som händer runt om i
              resten av världen. Det är inte bara i Sverige som det pågår en
              debatt kring uranprospekteringen och uranbrytningens konsekvenser.
            </seg>
            <seg n="f58f3c28">
              I den kanadensiska delstaten British Columbia har man nyligen
              ändrat lagstiftningen så att man faktiskt förbjuder prospektering
              efter uran och brytning av uran. Så i Kanada har man tagit ställning
              emot i vissa delstater. Ändå är kanadensiska bolag här i Sverige
              och letar efter uran. Vi tycker att det är en omoralisk hållning
              att säga att det är okej för dem att leta uran här när de inte
              ens får leta uran på hemmaplan. Jag förstår inte hur man kan göra
              det ställningstagandet från regeringens sida.
            </seg>
            <seg n="ac00fa7a">
              Jag skulle vilja fråga Jan Andersson som är Centerpartiets representant
              i den här debatten: Vad vill du säga till dina kolleger i Krokom,
              Skövde, Skara, Falköping, Östersund, Tidaholm, Åre, Berg och alla
              andra orter där bolag i dag letar efter uran? Hur länge ska man
              driva en linje i landet från Centerpartiet och en helt annan linje
              i riksdag och regering?
            </seg>
            <seg n="623b51f7">
              En fråga som vänder sig till alla regeringspartier egentligen:
              Varför vill ni inte ge kommunerna det veto mot prospektering som
              de uppenbarligen vill ha och känner sig behöva?
            </seg>
            <seg n="bc033c27">
              Det är självklart att de bolag som i dag är inblandade i prospektering
              efter uran runt om i Sverige inte gör det för nöjes skull. De
              gör det för att de ser en möjlighet att tjäna pengar på det. De
              ser en möjlighet att på sikt få till en uranbrytning där de får
              tillbaka de miljoninvesteringar som det innebär att börja prospektera.
              De uppfattar uppenbarligen den lagstiftning vi har i dag i Sverige
              som att den möjliggör en uranbrytning. Den signalen går också
              ut till alla de kommuninvånare som är berörda runt om i landet
              där prospektering nu pågår för fullt.
            </seg>
            <seg n="f44ea47b">
              Herr talman! Jag vill avsluta med att säga att jag står bakom
              samtliga Miljöpartiets reservationer, men för tids vinnande yrkar
              jag bifall bara till reservation nr 2 som föreslår bland annat
              ett kommunalt veto mot uranprospektering. Det blir uppenbart vid
              voteringen i morgon vilka partier som stöder en sådan linje och
              vilka som inte gör det.
            </seg>
          </u>
          <note type="speaker" n="468bca36">
            Anf. 158 STAFFAN ANGER (m):
          </note>
          <u who="staffan_anger_5fad19" xml:id="i-8d6a2093b9b371d7-1" n="7d84f054">
            <seg n="1ae5b78a">
              Herr talman! Sverige är rikt på mineraler. Vi har en lång industritradition
              inom dessa områden. Mycket av vår industriella utveckling bygger
              på vår brytning av mineraler som pågått i hundratals år och som
              kommer att fortsätta lika länge. Jag är övertygad om detta.
            </seg>
            <seg n="05b1540f">
              Flera av våra största företag i Sverige som LKAB och Boliden
              har varit ytterst framgångsrika i sitt arbete och fortsätter att
              investera för framtiden. LKAB har investerat i flera pelletsverk
              och kommer att i framtiden till och med bli tvungna att flytta
              en del av Kiruna för att komma åt järnmalmen.
            </seg>
            <seg n="d134aa8f">
              Boliden har gjort stora investeringar i Aitikgruvan och smältverket
              i Skellefteå. Flera mineralgruvor är dessutom under planering
              för start, som vi hörde Karin Åström prata om. Det handlar om
              Pajala, och vi öppnar Dannemoragruvan igen. Flera andra gruvor
              är på gång, som Karin Åström nämnde. Jag håller med om att det
              är slagläge för gruvindustrin i Sverige.
            </seg>
            <seg n="5f0f2a59">
              Att bevilja nya undersökningstillstånd har ökat de senaste åren
              med en topp 2007 på 356 stycken. År 2008 gick det ned något till
              282 beviljade undersökningstillstånd på grund av de lägre råvarupriserna.
              Olika internationella och svenska företag har sökt efter mineraler
              i Sverige. En del provborrningar har också innehållit undersökning
              av uranfyndigheter. Då uranet finns tillsammans med järnmalm,
              koppar, guld och andra mineraler får Sverige en god genomgång
              av var våra mineraler finns.
            </seg>
            <seg n="ae959a62">
              De ändringar i minerallagen som trädde i kraft i maj 2005 syftar
              bland annat till att ge fastighetsägarna en starkare ställning
              när det gäller informations- och ersättningsfrågor. Det finns
              nu möjligheter att inlösa fastighet eller fastighetsdel såväl
              när mark har tagits i anspråk för gruvverksamhet som när en markanvisning
              inte kommer till stånd inom tio år. Mineralersättning har nu blivit
              en realitet som med tiden kan förväntas beröra allt fler fastighetsägare.
            </seg>
            <seg n="9c919580">
              Herr talman! Miljöprocessutredningen kommer att vidare se över
              avvägningar av detta riksintresse. Eventuellt får begreppet riksintresse
              en vidare innebörd.
            </seg>
            <seg n="c915f0d6">
              I samband med ett europeiskt råvaruinitiativ har regeringen gett
              i uppdrag dels till SGU, dels till länsstyrelserna i Övre Norrland
              att ta fram underlag på detta område. SGU redovisade i november
              2008 utredningen Kartläggning av Sveriges malm- och mineraltillgångar
              i syfte att utveckla en kunskapsbas . Det gäller en bedömning
              av tillgångarna av malm och mineraler i Sverige men även i Östersjöländerna,
              i Norge, i EU-området och globalt. SGU:s slutsatser är följande
              och viktiga för Sverige.
            </seg>
            <seg n="2acdcb58">
              Sverige är mineralrikt. Det var väldigt intressant att höra Kent
              Persson här tala om Norberg. Norberg är ju byggt på gruvindustrin.
              Förhoppningsvis kommer vi i gång med gruvan i Norberg igen, vem
              vet.
            </seg>
            <seg n="d05ae2b9">
              Herr talman! Att som föreslås i en motion ändra minerallagen
              för att förbjuda prospektering och utvinning av fossila bränslen
              i Sverige är inte en rimlig väg att gå för att minska koldioxidutsläppen.
              Vad gäller uranbrytning i Sverige har varje kommun rätt att säga
              nej. Jag upprepar: Vad gäller uranbrytning i Sverige har varje
              kommun rätt att säga nej.
            </seg>
            <seg n="a4d539dc">
              Beslutet om uranbrytning ligger till sist alltid på kommunen
              där en eventuell brytning ska ske, oavsett vad regeringen säger.
              I början av 2009 var det totala antalet gällande undersökningstillstånd
              där uran angivits i första hand 130 stycken.
            </seg>
            <seg n="583ea547">
              Herr talman! För att vi ska få kunskap om vilka resurser och
              vilka mineraler som finns i Sverige är prospektering till stort
              gagn för landet, som tidigare nämnts. Uran förekommer, som sagt,
              tillsammans med järn, koppar eller guld.
            </seg>
            <seg n="7faf32f1">
              Ett undersökningstillstånd omfattar alla de mineraler som finns
              på området alla de mineraler som finns på området. Det är därför
              inte vettigt att införa ett förbud mot prospektering av uran som
              oppositionen vill, det vill säga Miljöpartiet och Vänstern.
            </seg>
            <seg n="26683ad5">
              EU kan inte tvinga Sverige eller något annat medlemsland att
              bryta uran. Bestämmelserna om Euratomgemenskapens optionsrätt
              till uran och andra klyvbara produkter innebär inte några skyldigheter
              för ett medlemsland att starta gruvbrytning. Det är således EU-länderna
              själva som beslutar om uranbrytning på sitt territorium på grundval
              av de ekonomiska, miljömässiga och politiska överväganden som
              varje land gör.
            </seg>
            <seg n="d6d176db">
              I sista hand, som sagt, har varje kommun beslutsrätt om uranbrytning
              ska ske.
            </seg>
            <seg n="a62884fb">
              Herr talman! LKAB gör den största industriinvesteringen hittills
              i Sverige genom att besluta att investera 12 ½ miljard kronor
              för att bygga en ny transportnivå på 1 365 meters djup i gruvberget
              i Kirunavaara. Det är ett mycket glädjande och riktigt beslut.
              LKAB är ett mycket välskött företag.
            </seg>
            <seg n="6d580fd4">
              Till detta kommer flytten av delar av staden Kiruna. Dessa pengar
              tas av driften och kommer att ses som en del av brytningskostnaden.
              Det kan uppgå till ett lika stort belopp för LKAB som de 12 ½
              miljarderna i investering för att öppna den nya nivån.
            </seg>
            <seg n="12133d75">
              Trots att priserna på järnmalm nu sjunker de har gått upp tidigare
              med 170 procent på grund av lågkonjunkturen, kanske 60 procent,
              ligger priserna fortsatt på en lönsam nivå för LKAB och Pajalaprojektet,
              även för andra gruvprojekt. Sverige kommer att ha glädje av lönsam
              mineralproduktion i många år i framtiden, även om det är lågkonjunktur
              de närmaste två åren och vi har varit tvungna att stänga en del
              av verken under några månader.
            </seg>
          </u>
          <note n="5b745df1">
            Jag yrkar bifall till näringsutskottets förslag till beslut.
          </note>
          <note type="speaker" n="00308dde">
            Anf. 159 PER BOLUND (mp) replik:
          </note>
          <u who="per_bolund_208efb" xml:id="i-0e07447a62ff61f9-2" n="4623be3d">
            <seg n="de475acf">
              Herr talman! Staffan Anger började med att avfärda vårt förslag
              om att stoppa utvinningen av fossila bränslen ganska snabbt och
              enkelt. Det är väl känt att om man utvinner de reserver av fossila
              bränslen som vi har runt om i världen i dag får vi en total klimatkatastrof.
              Det är ingen som ifrågasätter det; det är uppenbart. Släpper vi
              ut det kol som i dag finns under marken är klimatkatastrofen ett
              faktum.
            </seg>
            <seg n="e3b53a9d">
              Det vi föreslår är att Sverige som första land ska ta ställning
              och säga att vi tycker att våra resurser av fossila bränslen som
              är utvinningsbara, om det finns några sådana, ska stanna kvar
              under marken. Sverige är ett land som har fantastiskt bra möjligheter
              att utvinna förnybar energi i olika former. Vi har inget ekonomiskt
              behov av utvinning av fossila bränslen i Sverige i dagsläget.
              Det finns ingen industri som är beroende av det. Vi har en aktiv
              klimatpolitik som verkar för att minska utsläppen av koldioxid,
              inte att öka dem.
            </seg>
            <seg n="cdb6a977">
              Tycker Staffan Anger att det är rimligt att vi har en klimatpolitik
              som syftar till att minska utsläppen av koldioxid och som vi lägger
              ganska stora resurser på, även om vi från oppositionen självklart
              tycker att regeringen skulle kunna lägga mer, samtidigt som vi
              har en mineralpolitik som syftar till att aktivt öka utvinningen
              av fossila bränslen och aktivt öka utsläppen av koldioxid till
              atmosfären? Är det en rimlig hållning? Är det en tydlig signal
              att skicka till omvärlden? Är det inte rimligt att staten agerar
              på samma sätt i olika sammanhang och har en tydlig linje med vad
              man vill när det gäller till exempel klimatfrågan?
            </seg>
          </u>
          <note type="speaker" n="ad1e15e6">
            Anf. 160 STAFFAN ANGER (m) replik:
          </note>
          <u who="staffan_anger_5fad19" xml:id="i-8d6a2093b9b371d7-2" n="7d84f054">
            <seg n="8ca3d7e5">
              Herr talman! Jag vill understryka att regeringen inte har sagt
              att vi ska starta uranbrytning i Sverige. Det är för dagen absolut
              inte aktuellt. Jag har förklarat vilka beslutsmekanismer som finns
              vad gäller vad regeringen respektive kommunerna ska besluta. Vi
              får genom uranprospekteringen en fantastisk möjlighet att få veta
              var vi har järnmalm, koppar och guld. Baserat på detta kan vi
              förmodligen starta flera gruvor, precis som Karin Åström beskrev.
              Det är dock inte aktuellt på något sätt att sätta i gång med uranbrytning
              i Sverige.
            </seg>
            <seg n="ea952afd">
              Per Bolund har helt rätt. Man måste se till att koldioxiden försvinner
              ned i backen. Vattenfall investerar miljardbelopp i en process
              i Tyskland för att så att säga ta ned koldioxiden och se att den
              får fast form. Det stöttar vi helhjärtat. Vi vill gärna öka investeringen
              i den processen som Vattenfall som statligt företag har.
            </seg>
            <seg n="2de5e67a">
              Jag förstår inte riktigt din fråga. Det är inte aktuellt att
              starta uranproduktion i Sverige i dag.
            </seg>
          </u>
          <note type="speaker" n="f8e438b2">
            Anf. 161 PER BOLUND (mp) replik:
          </note>
          <u who="per_bolund_208efb" xml:id="i-0e07447a62ff61f9-3" n="4623be3d">
            <seg n="35bf4469">
              Herr talman! Uppenbarligen blev det ett missförstånd i kommunikationen.
              Staffan Anger kommenterade vårt förslag om att stoppa utvinningen
              av fossila bränslen. Det var det som jag kommenterade i min replik,
              inte uranbrytningen.
            </seg>
            <seg n="4e0c96da">
              Min fråga kvarstår. Tycker Staffan Anger att det är rimligt att
              man å ena sidan har en klimatpolitik som syftar till att minska
              koldioxidutsläppen det handlar inte om uran utan om koldioxid
              och fossila bränslen och å andra sidan en mineralpolitik som syftar
              till att öka utvinningen av fossila bränslen och utsläppen av
              koldioxid?
            </seg>
            <seg n="0e5d1de3">
              I Sverige är det inte aktuellt med kolbrytning, utan det är framför
              allt naturgas och olja som man i dag letar efter runt om i Sverige.
              Det är mycket svårare att se att man skulle kunna ha en koldioxidavskiljning
              av dem. Gasen och oljan används mycket mer utspritt. Till exempel
              används oljan i fordonsparken. Det är svårt att se att man skulle
              kunna ha en avskiljning och lagring av den koldioxiden, till skillnad
              från vad man möjligen skulle kunna ha om ett antal decennier för
              kolanvändning.
            </seg>
            <seg n="74f96b7f">
              Staffan Anger försökte få det till i sitt inlägg att det skulle
              vara omöjligt att stoppa prospekteringen av uran. Nu är det uppenbart
              så, vilket också står i vårt betänkande, att det finns 130 tillstånd
              för undersökning där uran har angetts i första hand. Man har alltså
              angett att det är uran man letar efter och vill utvinna. Uppenbarligen
              är det möjligt att differentiera mellan olika prospekteringstillstånd
              om man vill leta efter uran eller om man vill leta efter något
              annat.
            </seg>
            <seg n="4107c086">
              Jag tog ett exempel i mitt anförande från British Columbia. Där
              har man stiftat en lag om att inte tillåta vare sig uranbrytning
              eller prospektering. Uppenbarligen kan man i andra delar av världen
              stifta sådana lagar. Varför skulle det vara omöjligt för Sverige
              att göra detsamma? Om vi är överens om att vi inte vill ha uranbrytning,
              är det då inte lika bra att vi faktiskt ger de kommuner som oroar
              sig för prospektering verktyget att säga nej redan från början?
              Varför ska de bara kunna säga nej när prospekteringen är gjord?
            </seg>
          </u>
          <note type="speaker" n="e0b78ba5">
            Anf. 162 STAFFAN ANGER (m) replik:
          </note>
          <u who="staffan_anger_5fad19" xml:id="i-8d6a2093b9b371d7-3" n="7d84f054">
            <seg n="cf068544">
              Herr talman! Som jag sade är det alltså inte aktuellt med uranbrytning
              i Sverige. Vi vore dock dumma om vi inte utnyttjade de resurser
              som dessa svenska och internationella bolag ger oss genom att
              kartlägga den geologiska situationen i Sverige. Urandelen är en
              mycket liten del av det område man tittar på. Det kommer också
              fram information om järnmalm, koppar, guld och andra mineraler.
              Vi får gratis en kartläggning av vilka mineraler vi har i Sverige.
              Det är mycket värdefullt, för då kan vi när priserna går upp igen
              när konjunkturen svänger öppna ett flertal gruvor runt om i Sverige.
              Då har vi denna grund.
            </seg>
            <seg n="24b33ffe">
              Jag tror inte att någon kommun kommer att acceptera uranbrytning
              som läget är i Sverige i dag, så Per Bolund kan vara helt lugn
              i den frågan.
            </seg>
            <seg n="8cd1f044">
              Det är inte fel att söka efter olja. Vi vet dock att chanserna
              att det finns olja i Östersjön eller någon annanstans är mycket
              små, så det tycker jag gott att vi kan ha kvar.
            </seg>
          </u>
          <note type="speaker" n="f140d6ee">
            Anf. 163 KARIN ÅSTRÖM (s) replik:
          </note>
          <u who="karin_astrom_fd6bf9" xml:id="i-8f600ea98945953d-1" n="161a3529">
            <seg n="e273db32">
              Herr talman! I Malmberget finns sjukhem för äldre och skolor
              där barn går. Där bor gamla och andra människor kvar i hyreshus.
              Där finns villor med människor boende. Man bor mycket nära det
              stora gruvhålet som blir större och större. Samhället förfaller
              långsamt. Det är påtagligt när man åker där. Kommunen har allt
              sämre ekonomi. Man har svårt att klara välfärden. Man måste spara
              på grund av att regeringen har gjort så kraftiga nedskärningar
              i form av frysta statsbidrag etcetera. Man har svårt att klara
              underhåll och nödvändiga investeringar för skolorna som håller
              på att förfalla. Man har svårt att klara underhåll och investeringar
              för sjukhemmet där de gamla bor. Man har svårt att klara det allra
              nödvändigaste som måste göras i de fastigheter som finns närmast
              gruvhålet.
            </seg>
            <seg n="7c3d08eb">
              Hur ser Staffan Anger på statens ansvar som hundraprocentig ägare
              av LKAB när det gäller att stå upp för finansiering av anpassningsinsatser
              och omvandling av stadskärnan?
            </seg>
          </u>
          <note type="speaker" n="a2933147">
            Anf. 164 STAFFAN ANGER (m) replik:
          </note>
          <u who="staffan_anger_5fad19" xml:id="i-8d6a2093b9b371d7-4" n="7d84f054">
            <seg n="17f820f4">
              Herr talman! Som jag sade tidigare är LKAB ett mycket välskött
              företag med bra management. Man har gjort stora investeringar,
              också i pelletsverket i Malmberget. Man fortsätter också att investera.
              Det bästa för Malmberget är att man har ett bra företag som investerar
              och som kan ge arbete åt dem som bor i Malmberget.
            </seg>
            <seg n="e94f4417">
              När vi var där i somras hade jag en diskussion med kommunalrådet
              i Malmberget och även med Björn Sprängare, som var styrelseordförande,
              om omflyttningen. Man måste också riva en del hus för att kunna
              bryta mera. Den diskussionen jag hade med dem var att man helt
              klart kommer att betala vad som ska göras för förändringen.
            </seg>
            <seg n="2244a6e2">
              Jag hoppas verkligen att LKAB fortsätter att investera i Malmberget.
              Man har nu förädlat finsprodukterna till pellets, vilket ger ett
              högre pris. Nu är det tyvärr så att industrikonjunkturen för järnmalm
              har rasat; det är så i hela världen. Man får nu stänga pelletsverket,
              men det kommer tillbaka.
            </seg>
            <seg n="affc1392">
              Man har investerat 12 ½ miljard i Kiruna. Man kommer också att
              betala de här fastigheterna. Det kommer att ses som en del av
              brytningskostnaderna. LKAB visade en utmärkt lönsamhet förra året
              på 12 miljarder. Det kommer att bli sämre i år.
            </seg>
            <seg n="e0ae513a">
              De kommer tillbaka på goda nivåer eftersom de har investerat
              rätt. Det är till gagn för Malmberget. De kommer att göra rätt
              för sig i Malmberget; det har jag Björn Sprängares ord på.
            </seg>
          </u>
          <note type="speaker" n="a87a4612">
            Anf. 165 KARIN ÅSTRÖM (s) replik:
          </note>
          <u who="karin_astrom_fd6bf9" xml:id="i-8f600ea98945953d-2" n="161a3529">
            <seg n="7e9fd976">
              Herr talman! Det är ju bra att Staffan Anger har Björn Sprängares
              ord på det, men det är väl bättre att ha näringsministerns ord
              på vad som bör tillföras eller inte tillföras och hur man ska
              se på avkastningskravet till LKAB.
            </seg>
            <seg n="2bc5afd3">
              Malmberget förfaller, som jag sade. Kommunens ekonomi är i kris.
              Hela Kommunsverige är ju i kris. Reinfeldt vill inte tillskjuta
              de extra 15 miljarder som hela Kommunsverige behöver.
            </seg>
            <seg n="fa9cb857">
              Underskotten i statens budget ligger nu, vad jag förstår, på
              90 miljarder. Det gör mig extra bekymrad eftersom ni i utskottets
              ställningstagande när det gäller omflyttningen och kostnadsansvaret
              för de nödvändiga åtgärderna skriver att man ska göra det i enlighet
              med regelverken och inom befintliga ekonomiska ramar.
            </seg>
            <seg n="60d6caab">
              Jag är alltså ganska bekymrad eftersom de ekonomiska ramarna
              kraftigt har försämrats. Hur ska man klara upp den här omställningen?
            </seg>
            <seg n="6b2f5a11">
              Har inte LKAB och de båda gruvorterna Gällivare och Kiruna gett
              så mycket till resten av Sverige att man i rimlighetens namn skulle
              kunna tänka sig att resten av Sverige skulle ställa upp solidariskt
              på att göra den omvandling som måste göras där uppe?
            </seg>
            <seg n="160be849">
              Jag tycker inte att jag riktigt fick svar på frågan hur Moderaterna
              och Staffan Anger ser på statens ansvar för att klara finansieringen
              av stadsomvandlingen och de nödvändiga anpassningsåtgärder som
              behövs i Malmberget nu.
            </seg>
          </u>
          <note type="speaker" n="713bb249">
            Anf. 166 STAFFAN ANGER (m) replik:
          </note>
          <u who="staffan_anger_5fad19" xml:id="i-8d6a2093b9b371d7-5" n="7d84f054">
            <seg n="86716cc7">
              Herr talman! Vi har ju Malmfältsgruppen där vår näringsminister
              sitter med och där man har löpande diskussioner om detta. Det
              är jättestora investeringar.
            </seg>
            <seg n="c9d8d562">
              Vi ska ha klart för oss att LKAB är ett oerhört solitt företag.
              Det har en mycket hög soliditet. Det har en stor intjäningsförmåga
              inte bara i goda tider utan även i halvdåliga tider. Det kommer
              förmodligen att ha ett plusresultat även om man måste stänga pelletsverken
              i sommar.
            </seg>
            <seg n="49438ddb">
              Det finns regler. Man har sagt att det kan bli samma kostnad
              för att flytta Kiruna som när man ska investera 12 ½ miljard för
              den nya nivån. Man kommer säkert att göra rätt för sig.
            </seg>
            <seg n="d21da43f">
              När det gäller kommuner generellt har finansministern sagt att
              det i vårpropositionen kommer något som stöder kommunerna 2010.
              Det tycker vi är väldigt bra. Hur mycket det blir återstår att
              se.
            </seg>
            <seg n="98f6f897">
              Jag tror inte att man behöver vara orolig för vare sig Kiruna
              eller Malmberget.
            </seg>
            <seg n="fdf0f097">
              Internationellt är man tekniskt på topp i världen. Man konkurrerar
              väl med de stora företagen i både Brasilien och Australien.
            </seg>
            <seg n="076cdff5">
              LKAB är ett välskött företag som har framtiden för sig.
            </seg>
          </u>
          <note type="speaker" n="d7b6fe63">
            Anf. 167 JAN ANDERSSON (c):
          </note>
          <u who="jan_andersson_233a67" xml:id="i-4b6421b1de95041e-3" n="cca3f19b">
            <seg n="0f844dbd">
              Herr talman! Det har tidigare från talarstolen vittnats om vilket
              rikt land Sverige är när det gäller mineraltillgångar.
            </seg>
            <seg n="bb6f2fa0">
              Tittar vi bakåt kan vi se att de äldsta dokumenten redan på 1200-talet
              reglerar utvinning av bland annat koppar. Det har varit av oerhört
              stor betydelse för utvecklandet av det svenska välståndet, både
              historiskt och i nutid. Det gäller såväl brytningen och utvinningen
              av mineraler som utvecklandet av den industri som finns omkring
              gruvnäringen. Exempel är världsledande företag som Sandvik och
              Atlas Copco som bidrar till det svenska välståndet.
            </seg>
            <seg n="8c3dc187">
              Betydelsen av och framgången för gruvindustrin har varierat över
              tid med konjunkturer, efterfrågan och så vidare. Vi kan nog vara
              överens om att den även i framtiden kommer att ha en stor roll
              att spela i det svenska samhället. I förhållande till vår storlek
              är vi en storspelare på det här området i Europaperspektiv.
            </seg>
            <seg n="9b44f07b">
              För att vara konkurrenskraftiga krävs att vi har goda kunskaper
              om våra mineraltillgångar. Det är inte bara att skicka ut Dynamit-Harry
              att spränga och tro att man hittar något kul. Det gäller att ha
              de goda kunskaperna om var tillgångarna finns.
            </seg>
            <seg n="5fa3e0d5">
              Vi har en väl avvägd minerallagstiftning, en modern minerallagstiftning,
              som på ett bra sätt balanserar de svåra avvägningar som måste
              göras i den typen av lagstiftning. Det handlar om avvägningen
              mellan samhällsintresset att vi ska ha möjlighet att nyttja de
              naturtillgångar som finns på mineralområdet och markägare, friluftsliv
              och närboende. I den avvägningen ligger vi väl till med den svenska
              minerallagstiftningen.
            </seg>
            <seg n="8657d315">
              Reservationerna visar också att vi har en ganska bred uppslutning
              kring utformningen. Det kanske beror på att vi nyligen har gjort
              en stor översyn av minerallagstiftningen som antogs 2005, inte
              i full enighet men med tämligen god uppslutning.
            </seg>
            <seg n="34cae976">
              Jag ska beröra en av de delar där det av reservationerna framgår
              att vi har lite skilda synsätt. Det gäller uranbrytningen.
            </seg>
            <seg n="915e2d28">
              I reservationerna finns det bland annat förslag om kommunalt
              veto för prospektering av uran. Skulle det vara verkningsfullt?
              Näppeligen. Vi vet alla att uran ofta förekommer ihop med andra
              metaller, vanliga metaller i den svenska berggrunden som guld,
              järn och koppar.
            </seg>
            <seg n="df1b8aff">
              Det är en smal sak för en prospektör att säga: Vi skriver att
              vi letar efter koppar, järn och guld i stället. Det är ju ändå
              samma borrkärna som ska upp.
            </seg>
            <seg n="391ecc77">
              Jag tror inte att det vore speciellt verkningsfullt med en sådan
              möjlighet att säga nej till prospektering. Den typen av åtgärd
              skulle förmodligen göra att mycket av det som vi i dag ser i öppenhet
              skulle flytta till att ske i det fördolda. Det är inte en utveckling
              som jag vill ha på det här området.
            </seg>
            <seg n="a09a151e">
              När det gäller uranbrytningen frågades tidigare om de interna
              förhållandena i Centerpartiet.
            </seg>
            <seg n="d4ae2831">
              Jag kan lugna Per Bolund. Jag är mycket väl påläst på våra stämmobeslut.
              Ha inte så stort bekymmer om hur vi klarar det interna jobbet.
            </seg>
            <seg n="11e9c597">
              Vi har en mycket tuff lagstiftning när det gäller uranbrytning
              om det skulle komma in en ansökan om att bryta. Det har det inte
              gjort på många år för svensk del.
            </seg>
            <seg n="cb3f440e">
              Jag känner mig fullständigt trygg i att den tuffa lagstiftning
              vi har kommer att klara att hantera problemen med en sådan eventuell
              ansökan. Vi har ju inte sett någon ännu.
            </seg>
            <seg n="d86c08d7">
              Jag konstaterar avslutningsvis att denna regering har precis
              samma lagstiftning som den tidigare regeringen att förhålla sig
              till. Det finns ingen reservation från Socialdemokraterna som
              antyder att vi skulle ändra den lagstiftning som vi har att bedöma
              dessa frågor utifrån.
            </seg>
          </u>
          <note n="0354bf36">
            Herr talman! Jag yrkar bifall till förslaget i utskottets betänkande
            och avslag på samtliga reservationer.
          </note>
          <note type="speaker" n="dfac2368">
            Anf. 168 PER BOLUND (mp) replik:
          </note>
          <u who="per_bolund_208efb" xml:id="i-0e07447a62ff61f9-4" n="4623be3d">
            <seg n="e6e188bc">
              Herr talman! Jan Andersson tycker att vår lagstiftning innebär
              en bra avvägning av intressen och tror inte att ett prospekteringsförbud
              mot uran skulle vara verkningsfullt. Men faktum är att tro är
              en väldigt vag beskrivning. Problemet är att Jan Andersson inte
              ens vill pröva om det skulle vara verkningsfullt. Han har bestämt
              sig på förhand att detta inte går. Det får ingen effekt över huvud
              taget.
            </seg>
            <seg n="0f716e55">
              Jag kan bara konstatera att hans kolleger runt om i landet uppenbarligen
              inte håller med honom. De säger tvärtom. De säger att det som
              de verkligen behöver för att kunna värna sina bygders intressen
              är just ett kommunalt veto mot prospektering av uran.
            </seg>
            <seg n="d83ae544">
              I den artikel som jag läste ur tidigare skriver dina kolleger
              i Centerpartiet från olika kommuner följande:
            </seg>
            <seg n="50c0bdf9">
              Med dagens lagstiftning är det först när det blir aktuellt med
              brytning av uranhaltigt material som kommunen kan sätta stopp.
              Motiveringen är att det är svårt att veta vad ett företag finner
              när man undersöker berggrunden. Det var precis det som Jan Andersson
              var inne på.
            </seg>
            <seg n="41648149">
              De skriver vidare:
            </seg>
            <seg n="6770f455">
              I dag kan vi emellertid konstatera att det inte råder minsta
              osäkerhet om att det är uran som bolagen jagar, inte minst i vårt
              län.
            </seg>
            <seg n="575e735b">
              Om de som verkligen är drabbade av detta och påverkas och som
              hanterar denna fråga varje dag har det tydligt för sig att det
              är uran som det handlar om borde Jan Andersson också kunna ta
              till sig detta faktum.
            </seg>
            <seg n="31705a85">
              Det finns en uppenbar skillnad mellan prospekteringens olika
              mineraler. Som vi ser finns det statistik på att det finns 130
              olika tillstånd som har getts där uran anges i första hand, det
              vill säga där det verkligen är uppenbart att det är uran som man
              letar efter och inte andra mineraler. Varför kan man då inte införa
              ett veto mot prospektering just när det är uran som uppges i första
              hand? Varför kan man inte ens pröva om det skulle vara verkningsfullt?
              Man avslår det redan från början och säger att det aldrig kommer
              att gå. Det känns som ett väldigt defensivt sätt att hantera denna
              fråga på.
            </seg>
          </u>
          <note type="speaker" n="5bb569a8">
            Anf. 169 JAN ANDERSSON (c) replik:
          </note>
          <u who="jan_andersson_233a67" xml:id="i-4b6421b1de95041e-4" n="cca3f19b">
            <seg n="73b1b0db">
              Herr talman! Per Bolund refererar till en artikel som jag i och
              för sig inte har på pränt. Men han säger i referatet att det inte
              finns någon osäkerhet om att det är uran som man i första hand
              söker efter. Jag tycker att det är bra att det inte finns någon
              osäkerhet om det därför att man då har möjlighet att lokalt bereda
              sig på att ta denna diskussion.
            </seg>
            <seg n="a99cf35a">
              Som jag sade tidigare i talarstolen är alternativet att man skriver
              något annat på första raden, nämligen att man letar efter järn,
              guld eller koppar.
            </seg>
            <seg n="a32cd013">
              Ska ett förbud mot prospektering av uran vara verkningsfullt
              måste de andra också anges, nämligen att vi inte kan tänka oss
              att man borrar över huvud taget.
            </seg>
            <seg n="9331ddc6">
              Per Bolund frågade vad jag säger till mina partikolleger i Berg,
              Åre och Skövde. Jag säger att jag är fullständigt lugn i dessa
              fall eftersom Centerpartiet där sitter i ledningen, och vi har
              det mycket starka kommunala vetot.
            </seg>
          </u>
          <note type="speaker" n="100554ae">
            Anf. 170 PER BOLUND (mp) replik:
          </note>
          <u who="per_bolund_208efb" xml:id="i-0e07447a62ff61f9-5" n="4623be3d">
            <seg n="a84486a4">
              Herr talman! Jag blir inte särskilt mycket tryggare av att Jan
              Andersson är lugn. Uppenbarligen blir alla hans kolleger runt
              om i landet inte heller särskilt mycket lugnare av att Jan Andersson
              är lugn. De är inte lugna. Det är helt uppenbart.
            </seg>
            <seg n="d4419e0c">
              I Jämtlands län slår man fast att minerallagen behöver skrivas
              om. Man gör inte det för att man känner sig lugn med den lagstiftning
              som vi har i dag eller med det kommunala veto som finns i dag.
              Uppenbarligen är man inte lugn på det sätt som Jan Andersson är.
            </seg>
            <seg n="25c0ee5b">
              Jan Andersson säger också att det är bra att det inte finns någon
              osäkerhet. Men det är just det som skapar osäkerhet runt om i
              landet. Det är det som gör att människor i dag är rädda när det
              pågår prospektering på 130 olika platser. Det skapar en osäkerhet
              som leder till att man inte vågar göra investeringar i andra branscher,
              till exempel i turistbranschen, just för att dessa två verksamheter
              står i total kontrast mot varandra.
            </seg>
            <seg n="04811ece">
              Uppenbarligen anser sig Jan Andersson ha bättre kunskaper om
              svensk mineralpolitik än vad alla de bolag som i dag är ute och
              söker aktivt efter uran i Sverige har.
            </seg>
            <seg n="26a17fa1">
              Bolaget Aura Energy från Australien söker enligt sin hemsida
              efter uran i Jämtland. Deras vd, Bob Beeson, har uttalat att företaget
              är på väg att fastställa en uranfyndighet om en miljard ton alunskiffer
              i Storsjöbygden.
            </seg>
            <seg n="abcbc18f">
              Det finns även andra exempel på internationella bolag som på
              sina hemsidor konstaterar att det finns väldigt goda förutsättningar
              att starta uranbrytning i Sverige.
            </seg>
            <seg n="4aafd733">
              Jag tror med säkerhet att de människor som faktiskt har till
              uppgift och som sitt levebröd just att utvinna uran runt om i
              hela världen har bättre koll på vår lagstiftning än vad Jan Andersson
              har. De gör uppenbarligen en helt annan bedömning. Jag tycker
              därför inte att Jan Andersson borde vara så lugn som han står
              här och säger att han är.
            </seg>
          </u>
          <note type="speaker" n="25a26033">
            Anf. 171 JAN ANDERSSON (c) replik:
          </note>
          <u who="jan_andersson_233a67" xml:id="i-4b6421b1de95041e-5" n="cca3f19b">
            <seg n="f5236cb2">
              Herr talman! Det låter på Per Bolund som att om man bara råkar
              hitta uran någonstans är det fritt fram för brytning. Så är det
              ingalunda. Det är bara att konstatera att vi har en mycket tuff
              lagstiftning på detta område som jag känner mig trygg med när
              det gäller brytning.
            </seg>
            <seg n="22a363f0">
              När vi nu diskuterar prospektering tror jag inte att det är någon
              framgångsväg att säga att vi förbjuder just prospektering, precis
              av de anledningar som jag har angett tidigare, nämligen att uran
              förekommer tillsammans med andra mineraler. Ska vi då också förbjuda
              prospektering efter de mineraler som ofta finns tillsammans med
              uranfyndigheter guld, koppar, järnmalm? Nej, det tror jag inte
              vi ska göra.
            </seg>
          </u>
          <note type="speaker" n="eaf5807e">
            Anf. 172 KARIN ÅSTRÖM (s) replik:
          </note>
          <u who="karin_astrom_fd6bf9" xml:id="i-8f600ea98945953d-3" n="161a3529">
            <seg n="ada8087a">
              Herr talman! Många är oroade över den kovändning som Centern
              har gjort i synen just när det gäller energi och framför allt
              att ni vill bygga nya kärnkraftverk. Om man säger att man ska
              bygga ut kärnkraften, vilka signaler sänder man då egentligen
              ut till människor i bygderna när det gäller just uranbrytningen?
              Kärnkraft förutsätter naturligtvis uran.
            </seg>
            <seg n="88403b70">
              Om vi säger att vi ska bygga ut kärnkraften kan jag faktiskt
              rent moraliskt och etiskt tänka att vi självklart ska bryta uranet
              i Sverige. Hur skulle vi rent moraliskt och etiskt kunna försvara
              att vi fortsätter att importera skitig uran från Namibia där man
              över huvud taget inte följer den otroligt viktiga och seriösa
              lagstiftning som finns om själva uranbrytningen? Vi har ganska
              nyligen sett skrämmande tv-program om hur det ser ut där.
            </seg>
            <seg n="b75e1cd0">
              Självklart är folk ute i bygderna oroliga. Vi vill fasa ut kärnkraften.
              Det är mycket känt. Vår tidigare socialdemokratiska regering var
              mycket tydlig och har sagt nej till själva uranbrytningen.
            </seg>
            <seg n="15c2a275">
              Nu undrar jag vad Centern kommer att säga om uranbrytningen ja
              eller nej?
            </seg>
          </u>
          <note type="speaker" n="f35a191d">
            Anf. 173 JAN ANDERSSON (c) replik:
          </note>
          <u who="jan_andersson_233a67" xml:id="i-4b6421b1de95041e-6" n="cca3f19b">
            <seg n="22a13c18">
              Herr talman! Karin Åström lägger på ett mycket osmakligt sätt
              ord i min mun som varken jag eller mitt parti har sagt. Det finns
              inga beslut om att bygga ny kärnkraft. Det är inte vi som beslutar
              om det. Jag har sagt att det kommer att finnas en möjlighet att
              ersätta gamla verk, men det är inte beslut som vare sig jag eller
              någon av mina kolleger kommer att ta. Här handlar det om att vi
              på marknadens villkor och med kostnadsansvar för energibolagen
              ger möjligheter att byta ut.
            </seg>
            <seg n="dcc788c3">
              Herr talman! Jag vänder mig alltså starkt mot att man står i
              denna kammare och säger att vi har beslutat om att bygga ny kärnkraft.
            </seg>
            <seg n="5aa22cc0">
              När det gäller detta med nej till uranbrytning läser jag också
              Socialdemokraternas särskilda yttrande i betänkandet. Jag må väl
              ge Vänstern och Miljöpartiet en liten eloge för att de ändå håller
              en linje i uranbrytningsfrågan. Socialdemokraterna däremot försöker
              sitta på hur många stolar som helst samtidigt.
            </seg>
            <seg n="24ca1ca7">
              Här har inte sagts nej till någon brytning. Den förra regeringen
              hade ingen förfrågan om brytning. En eventuell förfrågan kommer
              vi självklart att hantera enligt svensk lagstiftning.
            </seg>
          </u>
          <note type="speaker" n="a0fc7539">
            Anf. 174 KARIN ÅSTRÖM (s) replik:
          </note>
          <u who="karin_astrom_fd6bf9" xml:id="i-8f600ea98945953d-4" n="161a3529">
            <seg n="7c211be5">
              Herr talman! Jag blir lite bekymrad. Ni i Centern ingår ju i
              regeringen, och i regeringen sitter också näringsministern. Regeringen
              är väl för ny kärnkraft. Det råder väl ingen tvekan om att det
              är så.
            </seg>
            <seg n="72bb4530">
              Gör mig alltså inte bekymrad! Centern är för ny kärnkraft. Därmed
              sänder ni ut signalen: Yes, vi kan kanske tänka oss uranbrytning.
              Signalsystemet fungerar på det sättet eftersom kärnkraft förutsätter
              uran.
            </seg>
            <seg n="dc199a0d">
              Fortfarande tycker jag att det är märkligt att Centern inte kan
              säga vad man vill med själva uranbrytningen. Det är mycket märkligt.
            </seg>
            <seg n="e3a41c24">
              Du hänvisar till när vi var i regeringsställning. Nja, det kom
              väl aldrig på regeringens bord någon fråga om att ta ställning
              till att öppna för uranbrytning eller ej. Men inte hindrar det
              att vi har en klar uppfattning i frågan om vad vi tycker om uranbrytning
              eller ej. Vi har varit väldigt tydliga i den frågan och sagt att
              vi aldrig kommer att acceptera uranbrytning.
            </seg>
            <seg n="6b5920bf">
              Jag vill återigen fråga vad Centern kommer att svara.
            </seg>
          </u>
          <note type="speaker" n="8105969c">
            Anf. 175 JAN ANDERSSON (c) replik:
          </note>
          <u who="jan_andersson_233a67" xml:id="i-4b6421b1de95041e-7" n="cca3f19b">
            <seg n="f5ffadb7">
              Herr talman! Jag uppfattade att Karin Åström i sitt första inlägg
              sade att Centerpartiet har bytt fot, att Centern har gjort en
              kovändning och beslutat sig för att bygga ut kärnkraften. Det
              visar väl bara att Karin Åström inte har förstått, eller inte
              vill förstå, den energiöverenskommelse som vi i alliansen har
              träffat.
            </seg>
            <seg n="0aeab7d2">
              När det gäller hur vi kommer att ställa oss till en eventuell
              ansökan kan jag säga att vi, precis som jag sade i min första
              replik, kommer att behandla den enligt svensk lagstiftning exakt
              den lagstiftning som Karin Åströms parti år 2005 i denna riksdag
              lade fram förslag om, icke någon annan lagstiftning än den.
            </seg>
            <seg n="ef60e340">
              Varken i detta betänkande eller någon annanstans kan jag se att
              Socialdemokraterna har krav på en förändring av denna lagstiftning,
              så mitt svar är: enligt svensk lagstiftning, precis den lagstiftning
              som ni här i riksdagen lagt fram förslag om.
            </seg>
          </u>
          <note type="speaker" n="50de6705">
            Anf. 176 Tredje vice talman LISELOTT HAGBERG (fp):
          </note>
          <u who="unknown" xml:id="i-475dc8deb7519622-5" n="8ca4a1cc">
            <seg n="1eacc77b">
              Herr talman! Att den svenska gruvindustrin är, och har varit,
              viktig under en mycket lång tid och att den är en av Sveriges
              viktigaste basnäringar påminns vi som rör oss i de här husen varje
              dag om när vi passerar bankhallen. Precis som säkert många andra
              av er har jag tittat och pekat upp mot taket i bankhallen där
              de två fresker finns som visar Sveriges två viktigaste näringar
              i början av förra seklet: jordbruket i söder och bergshanteringen
              i norr.
            </seg>
            <seg n="b4b45d3d">
              Många här har talat om gruvbrytning och om traditionen på de
              orter där de bor. Jag bor själv på en liten ort söder om Nyköping
              i Södermanland där det fram till början av 1900-talet bröts koppar
              och kobolt kobolt som exporterades till Kina för porslinsmålning.
              Genom gruvnäringen i min del av världen bidrog vi alltså till
              ökade exportinkomster till vårt land genom att vi exporterade
              kobolt till Kina så att porslinet kunde få sin vackra blå färg.
            </seg>
            <seg n="3a9d439f">
              Grundläggande för lagstiftningen inom mineralområdet har varit,
              och är fortfarande, att det finns ett gemensamt nationellt intresse
              för gruvhantering och mineralindustri. Gruvnäringen har varit,
              och är, viktig för hela vårt land, som jag tidigare sagt. Gruvnäringen
              är en viktig näring för hela landet. Därför måste lagstiftningen
              vara sådan att den gör det möjligt att exploatera, men det är
              klart att det måste balanseras mot andra intressen.
            </seg>
            <seg n="4012e143">
              Man skulle kunna dra en lång historik över gruvorna i norr, bland
              annat i Kiruna, där det fanns intressen på vårt urfolks traditionella
              marker. Men gruvnäringen var av så stort nationellt intresse för
              Sverige att den typen av intressen fick sättas lite vid sidan
              av just med hänvisning till att det var av intresse för hela nationen.
            </seg>
            <seg n="a5b900b5">
              Karin Åström var som första talare uppe i den här debatten. Hon
              gav ett väldigt positivt intryck. I förra debatten här efterlyste
              jag just det. Det blir ju så lätt dystert i sådana här debatter,
              men Karin Åström var väldigt positiv och visade på allt som är
              på gång, på allt som händer i hennes del av Sverige.
            </seg>
            <seg n="069e1a6e">
              Jag tänker fortsätta att tala om det positiva men då i det här
              betänkandet, trots att man när man lyssnar på debatten kan tro
              att det inte finns något positivt i det.
            </seg>
            <seg n="aefd1492">
              Glädjande nog finns det en bred samsyn i betänkandet, längst
              bak där det handlar om att utskottet som helhet anser att det
              är viktigt med en långsiktigt hållbar mineralpolitik och att det
              görs en rimlig avvägning mellan olika intressen. Här nämns projektet
              Bergskraft Bergslagen. En annan verksamhet i sammanhanget som
              nämns är Mineraljakten som pågått sedan 1960-talet och som har
              lett till konkreta resultat i form av malmfynd och nya undersökningstillstånd,
              faktiskt även under senare tid.
            </seg>
            <seg n="17cb4017">
              Det betyder förstås inte, som man redan förstått av debatten,
              att det inte finns olika åsikter inom andra delar på det här området.
              Det finns inte mindre än 16 motioner. Dessa handlar om allt från
              en översyn av lagstiftningen till förslag om att förbjuda utvinning
              av fossila bränslen.
            </seg>
            <seg n="0940d119">
              Så sent som år 2005 genomfördes ändringar i minerallagen för
              att ge fastighetsägare en starkare ställning både vad gäller information
              och vad gäller ersättning i samband med exploateringar. I dag
              finns det hela 15 bearbetningsprocesser där de här reglerna är
              tillämpliga.
            </seg>
            <seg n="1b0fc50b">
              Att, som Miljöpartiet föreslår, förbjuda all utvinning av kol,
              olja och fossil gas inom svenskt territorium är inte rimligt,
              framför allt inte med hänvisning till läget nu. Inte nog med detta,
              Miljöpartiet vill även att den svenska regeringen ska agera på
              den internationella arenan och jobba för att även andra länder
              inför restriktioner som motsvarar vad som föreslås i vårt land.
            </seg>
            <seg n="e384faf8">
              Enligt min uppfattning är detta varken den enda, den lätta eller
              den rätta vägen att komma till rätta med det som det hänvisas
              till när det gäller koldioxidutsläppen. Inte heller är det till
              gagn för Sveriges och Europas utveckling. Man kan också fråga
              sig vilka signaler det sänder i dessa tider.
            </seg>
            <seg n="4e7d7866">
              Till slut tänkte jag säga några ord om stadsomvandlingen i Kiruna.
              Utskottet genomförde en studieresa bland annat till Kiruna och
              LKAB i slutet av förra sommaren. För egen del hade jag varit där
              tidigare och fått del av förberedelse och information om vad som
              var på gång när det gäller stadsflytten. Stadsflytten av Kiruna
              kom inte som en överraskning under den här mandatperioden, utan
              det är något som har pågått under längre tid. Det har varit och
              kommer att vara en lång process. Det handlar inte bara om att
              flytta byggnader av olika slag, utan järnvägen har till exempel
              berörts. Banverket satte i gång flytt av järnvägen som kan handla
              om 18 kilometer, om jag inte minns fel. Det kommer att tas i olika
              etapper.
            </seg>
            <seg n="f020a0a0">
              Flytt av en stad förekommer inte så särskilt ofta. Därför kan
              man förstå att det inte fanns ett färdigt regelverk för detta,
              det var en ganska ny sak. Det har handlat mycket om att föra en
              dialog med olika berörda aktörer och successivt försöka lösa frågor
              som uppstår. Jag tror inte att sista ordet är sagt i den här processen.
              Det handlar om att fördela ansvar och kostnader på olika aktörer
              och att arbeta fram bra underlag för hur den här typen av kostnader
              ska fördelas.
            </seg>
            <seg n="02d61fe2">
              Karin Åström sade i sitt anförande att det så sent som i går
              kom ett besked som inte är så positivt när det gäller LKAB:s verksamhet.
              Vi alla känner till att det är minskad efterfrågan på järnmalm
              och järnprodukter. Det påverkar till exempel i min egen valkrets
              järnverket i Oxelösund. När det blir minskad efterfrågan på stål
              blir det också minskad efterfrågan på råvara i form av järnmalm.
              Hela järnmalmsproduktionen kommer att stoppas under åtta veckor
              från den 22 juni till den 16 augusti, det är bara pelletverket
              i Svappavaara som kommer att producera. När det gäller nya huvudnivåer
              i gruvorna skjuts det hela på framtiden till följd av den minskade
              efterfrågan.
            </seg>
            <seg n="f4adcb6c">
              Nu tror jag, som jag sade i mitt tidigare anförande i det förra
              ärendet om näringspolitik, att vändningen kommer. Frågan är bara
              när. Som sagt tror jag inte att sista ordet är sagt när det gäller
              den ekonomiska fördelningen. Sedan vet jag att det finns önskemål
              om att flytta alla möjliga olika hus i Kiruna. I vissa fall har
              man gjort försök men misslyckats. Det finns hus som inte går att
              flytta. Då är frågan hur man ska ersätta detta. Människor kanske
              har byggt hus på egen hand, och så visar det sig att de inte håller
              när man ska flytta dem. Det är många svåra avvägningar att göra.
            </seg>
          </u>
          <note n="e0141cda">
            Avslutningsvis yrkar jag bifall till utskottets förslag och avslag
            på reservationerna.
          </note>
          <note type="speaker" n="4246ddf7">
            Anf. 177 PER BOLUND (mp) replik:
          </note>
          <u who="per_bolund_208efb" xml:id="i-0e07447a62ff61f9-6" n="4623be3d">
            <seg n="5d00ef5a">
              Herr talman! Liselott Hagberg säger att det inte är den rätta
              vägen att låta bli att utvinna fossila bränslen i Sverige eller
              någonstans, som jag tolkar Liselott Hagberg. Jag hoppas att vi
              kan vara överens om att all utvinning av fossila bränslen ger
              koldioxidutsläpp i någon form. Vi vet att om vi skulle utvinna
              de reserver av fossila bränslen som vi vet finns i dag, som är
              garanterade, skulle vi få en galopperande klimatförändring som
              skulle leda till att vi överskred alla rimliga gränser för temperaturstegring.
              Det skulle i sin tur leda till att vi får mekanismer som gör att
              temperaturstegringen blir självgenererande till exempel genom
              att den metangas som i dag ligger isolerad i polarområden eller
              i tundran i Sibirien skulle släppas lös på grund av att de markerna
              smälter.
            </seg>
            <seg n="1dfad0ea">
              Vi vet också att frågan om utvinning av fossila bränslen är en
              viktig del av de internationella förhandlingarna inför Köpenhamnsmötet
              i höst. Det handlar om hur vi ska kunna undvika att se reserver
              av fossila bränslen som vi vet finns utvinnas. Det har kommit
              förslag till exempel att länder som inte utvinner sina fossila
              bränslen ska kunna kompenseras för det, på samma sätt som man
              har diskuterat hur man ska kompensera de länder som inte hugger
              ned sina skogar. Den här frågan är redan på den internationella
              agendan.
            </seg>
            <seg n="03ab670d">
              Liselott Hagberg frågade vilka signaler det skulle sända om ett
              land som Sverige skulle bestämma sig för att inte utvinna fossila
              bränslen. Jag kan garantera att det skulle skicka enormt positiva
              signaler till det internationella samfundet inför Köpenhamnsmötet
              till exempel. Om vi som ett land frivilligt skulle avstå från
              att göra det skulle vi vara ett exempel i den internationella
              klimatdebatten. Vi skulle också sätta press på andra länder i
              liknande situationer och faktiskt avstå från utvinning av fossila
              bränslen just för klimatets skull och visa att vår klimatpolitik
              hänger ihop med vår mineralpolitik. Vi har en enda linje.
            </seg>
          </u>
          <note type="speaker" n="18062a33">
            Anf. 178 Tredje vice talman LISELOTT HAGBERG (fp) replik:
          </note>
          <u who="unknown" xml:id="i-475dc8deb7519622-6" n="8ca4a1cc">
            <seg n="e9fcd189">
              Herr talman! Jag förstår att det är frestande att komma med förbud,
              men den som kommer med förbud måste vara helt hundra procent säker
              på att ett sådant förbud i så fall skulle gälla för all framtid.
              Är det rimligt att tänka sig? Varken jag eller Per Bolund vet
              vad framtida forskningsresultat kommer att visa och vad den tekniska
              utvecklingen kommer att ge för resultat. Det finns inget som säger
              att det inte kommer att finnas metoder i framtiden som gör att
              det går att ta vara på energin från de här resurserna utan att
              den har den påverkan på miljön som den har i dag. Jag tror att
              man ska vara ganska försiktig med förbud.
            </seg>
            <seg n="286a8fdd">
              Det här bygger på att det finns alternativ, för behov av energi
              har vi ju. Vi kan vara överens, Per Bolund och jag, om att vi
              har ett stort behov av energi nu och kommer att ha i framtiden.
              När vi pratar om nya modeller för fordon som vi färdas i vi vet
              att just fordonsindustrin har en stor påverkan på miljön handlar
              det mycket om ersättningen, om renare energi. Och då handlar det
              om el, och den elen måste komma någonstans ifrån.
            </seg>
            <seg n="d8341fe8">
              Jag anser, som jag vet att Per Bolund anser, att det är bra att
              vi utvecklar förnybar energi, men jag tror att man måste tänka
              på fler än ett sätt. Man måste också visa öppenhet för framtida
              forskningsresultat och inte låsa fast sig.
            </seg>
          </u>
          <note type="speaker" n="702f36e2">
            Anf. 179 PER BOLUND (mp) replik:
          </note>
          <u who="per_bolund_208efb" xml:id="i-0e07447a62ff61f9-7" n="4623be3d">
            <seg n="c26b1943">
              Herr talman! Jag blir lite förvånad över Liselott Hagbergs resonemang,
              att någon gång i framtiden skulle det komma en teknik som skulle
              göra det säkert och gör att det inte skulle bidra till några klimat-
              eller miljöförändringar.
            </seg>
            <seg n="452c28c9">
              Du representerar en regering som har föreslagit till exempel
              att man ska avveckla användningen av kvicksilver. Med ditt resonemang
              skulle man inte fatta ett sådant beslut. Det skulle i framtiden
              kunna komma en teknik som gör att kvicksilver inte skulle vara
              farligt. Det ligger inte i linje med något som helst miljötänkande
              eller med den miljölagstiftning som vi har. Vi förbjuder aktivt
              ämnen som är farliga. Det är väl rimligt att man behandlar även
              koldioxid på det sättet eftersom vi alla vet i dagsläget att koldioxiden
              är farlig. Den har väldigt stora konsekvenser för miljön och klimatet.
            </seg>
            <seg n="949c965e">
              Jag skulle vilja ställa en annan fråga. Jag fick en eloge av
              Jan Andersson från Centerpartiet för att vi har en rak linje i
              uranfrågan, uranbrytningen. Jag får på motsvarande sätt ge en
              liten eloge till Folkpartiet som också har en rak linje, en rakt
              motsatt linje, i till exempel kärnkraften. Ni är för en utbyggnad
              av kärnkraften. Ni har inte heller sagt till Naturskyddsföreningen
              i deras enkät att ni är mot utanbrytning utan valt att inte svara
              på frågan, vilket i och för sig är lite oklart. Andra representanter
              för Folkpartiet har sagt att man är öppen för uranbrytning i Sverige.
              Vi kan tycka att om man är för att öka kärnkraftsproduktionen
              i Sverige, som Folkpartiet är, är det rimligt att man också är
              positiv till att vi ska utvinna den resurs som kärnkraften är
              beroende av i Sverige.
            </seg>
            <seg n="bf67cb4a">
              Jag skulle vilja fråga Liselott Hagberg: Är du positiv till att
              man startar uranbrytning i Sverige?
            </seg>
          </u>
          <note type="speaker" n="14e0168a">
            Anf. 180 Tredje vice talman LISELOTT HAGBERG (fp) replik:
          </note>
          <u who="unknown" xml:id="i-475dc8deb7519622-7" n="8ca4a1cc">
            <seg n="3e91db2c">
              Herr talman! Jag tänker inte beröra kvicksilverfrågan, för jag
              tycker inte att den är aktuell i den debatt som vi för just nu.
              Jag tycker dessutom att det var ett sällsynt dåligt exempel.
            </seg>
            <seg n="d8efa77a">
              Däremot tänker jag berömma Per Bolund, för jag tror att det är
              första gången som jag hör en eloge från en miljöpartist för en
              rak linje och uppfattning i kärnkraftsfrågan. Det var säkert unikt
              i sig, och det tycker jag är positivt. Det är roligt att det kommer
              att finnas med i protokollet också.
            </seg>
            <seg n="94b1c764">
              Att vi för en rak linje när det gäller kärnkraften och har gjort
              det under väldigt lång tid beror på att kärnkraften är en kolfri
              energikälla, och det är ju koldioxidutsläppen som är bekymret
              när det gäller klimatpåverkan.
            </seg>
            <seg n="91250582">
              Min uppfattning om Per Bolunds hela anförande när det gäller
              uranbrytning är att det är att göra en höna av en fjäder, för
              det har inte skett några förändringar i lagstiftningen nu mot
              den lagstiftning som infördes av den förra regeringen, den regering
              som också Per Bolund, eller Per Bolunds parti åtminstone, var
              med och stöttade. Det är att skapa en oro hos människor och piska
              upp en stämning över något som inte alls är aktuellt, för det
              finns inget förändrat förhållningssätt i förhållande till den
              förra regeringens syn på den här frågan.
            </seg>
            <seg n="5c04368a">
              Enligt mitt sätt att se det är det en ickefråga. Per Bolund gör
              en höna av en fjäder.
            </seg>
          </u>
          <note type="speaker" n="cd13f598">
            Anf. 181 KARIN ÅSTRÖM (s) replik:
          </note>
          <u who="karin_astrom_fd6bf9" xml:id="i-8f600ea98945953d-5" n="161a3529">
            <seg n="7dc9741c">
              Herr talman! Liselott Hagberg tog i sitt anförande upp Kiruna
              och Gällivare och att det här är svåra saker att planera. Det
              är klart att det är ännu mer oroande att sitta och planera när
              näringsministern över huvud taget inte sätter ned foten i en så
              viktig fråga som hur man ser på finansieringen, samtidigt som
              kommunen har dålig ekonomi. Det är självklart att det är väldigt
              oroligt och skakigt just nu uppe i de båda kommunerna eftersom
              regeringen och näringsministern inte vill sätta ned foten när
              det gäller statens finansieringsansvar för omvandlingen.
            </seg>
            <seg n="b30b9cd9">
              Jag skulle vilja fråga Liselott Hagberg, eftersom hon har varit
              där uppe och vet vilka förändringar som är i antågande, hur hon
              ser på kravet på statligt finansieringsansvar som vi ställer tillsammans
              med Vänstern i vår motion. Hur ser du också på kravet att regeringen
              ska kunna mildra avkastningskravet på LKAB? Jag skulle gärna vilja
              veta hur Folkpartiet och Liselott Hagberg ser på frågan.
            </seg>
          </u>
          <note type="speaker" n="c62136e4">
            Anf. 182 Tredje vice talman LISELOTT HAGBERG (fp) replik:
          </note>
          <u who="unknown" xml:id="i-475dc8deb7519622-8" n="8ca4a1cc">
            <seg n="3d1cf4f0">
              Herr talman! Det är helt klart var Socialdemokraterna står i
              den här frågan.
            </seg>
            <seg n="dd0be6bb">
              Det som också är helt klart är att Socialdemokraterna hela tiden
              adderar nya utgifter till sin långa utgiftslista. Enligt min uppfattning,
              eller jag tror det åtminstone, har Karin Åströms parti inget annat
              på intäktssidan än vad den här regeringen har. Snarare är det
              väl så att det hela tiden tillkommer saker på utgiftssidan.
            </seg>
            <seg n="1b73d7a3">
              Som jag berättade i mitt anförande när det gäller stadsflytten
              av Kiruna kom det ett pressmeddelande så sent som i går där man
              talar om att man skjuter på framtiden investeringstankarna när
              det gäller den nya huvudnivån. Frågan är när flytten kan bli aktuell.
              Som jag också sade är säkert inte sista ordet sagt i den här processen,
              för här pågår en dialog och en diskussion hela tiden. En stadsflytt
              är så pass ovanlig, så det finns inget regelverk på plats som
              klart och tydligt säger hur en sådan ska gå till och hur kostnader
              ska fördelas.
            </seg>
          </u>
          <note type="speaker" n="e78d52e5">
            Anf. 183 KARIN ÅSTRÖM (s) replik:
          </note>
          <u who="karin_astrom_fd6bf9" xml:id="i-8f600ea98945953d-6" n="161a3529">
            <seg n="fe00cbef">
              Herr talman! Jag ska bara göra en kort kommentar. Folkpartiet
              måste förstå att man i de två kommunerna Kiruna och Gällivare
              kan tycka att regeringen slänger ut 85 miljarder på skattesänkningar.
              Här går vi alltså på knä i kommunen och vet över huvud taget inte
              hur vi ska klara att flytta de hus som behöver flyttas etcetera,
              så det är klart att det är de dimensionerna som diskuteras.
            </seg>
            <seg n="a6f630e9">
              Jag vill hoppa över till en annan fråga som jag funderar över
              och som Per Bolund tog upp. I Folkpartiet har ni så länge som
              jag kan komma ihåg varit väldigt intresserade av att bygga ut
              kärnkraften. Det har ni varit sedan lång tid tillbaka. Som jag
              sade i mitt tidigare inlägg är kärnkraft naturligtvis starkt kopplad
              till uranbrytning. Man behöver uranet i kärnkraftverken. Som du
              vet, och som jag tidigare upprepat, har den förra, socialdemokratiska
              regeringen varit väldigt tydlig just när det gäller gruvbrytning
              av uran. Vi har sagt nej till urangruvbrytning. Vi kan på inget
              sätt acceptera en urangruvbrytning.
            </seg>
            <seg n="29eda08c">
              Nu vill jag veta exakt vad Folkpartiet kommer att säga, ja eller
              nej till gruvbrytning av uran.
            </seg>
          </u>
          <note type="speaker" n="51efefed">
            Anf. 184 Tredje vice talman LISELOTT HAGBERG (fp) replik:
          </note>
          <u who="unknown" xml:id="i-03244dca393f1e99-0" n="8ca4a1cc">
            <seg n="7ca5728b">
              Herr talman! Jag kan ge samma svar till Karin Åström som jag
              gav till Per Bolund, som stod här innan Karin Åström i samma talarstol,
              att den här regeringen inte har ändrat uppfattning i förhållande
              till den förra regeringens uppfattning. Det har inte presenterats
              någon ny lagstiftning, något nytt i den vägen inom det här området.
              Det finns egentligen ingenting att förhålla sig till i den meningen.
              Jag kan säga till Karin Åström, som jag sade till Per Bolund,
              att det är att göra en höna av en fjäder och att det är en ickefråga.
            </seg>
            <seg n="9c00af77">
              Sedan kan jag inte låta bli att bemöta det som Karin Åström sade
              när det handlade om att kasta ut pengar i form av skattesänkningar.
              Jag tror att Karin Åström, fast hon inte sade det så tydligt,
              menade jobbskatteavdraget. Jag fick det inte riktigt klart för
              mig, men om det är det som Karin Åström menar med utkastade pengar
              på skattesänkningar måste man ju ställa sig frågan vad det skulle
              betyda för de här kommunerna i norra Sverige om köpkraften för
              dem som bor där minskade i och med höjda skatter och vad höjda
              arbetsgivaravgifter skulle betyda för kommunernas ekonomi. Man
              kan inte låta bli att göra en sådan reflexion, eftersom politik
              inte handlar om ett isolerat område utan om en helhet. Och det
              är klart att olika saker hänger ihop, så höjda arbetsgivaravgifter
              och minskad köpkraft skulle högst påtagligt påverka de här kommunernas
              ekonomi. Jag är ganska övertygad om det.
            </seg>
          </u>
          <note n="e53a4538">
            Överläggningen var härmed avslutad.
          </note>
          <note n="3873c1c8">
            18 § Bordläggning
          </note>
          <note n="6e301d3b">
            Anmäldes och bordlades
          </note>
          <note n="ec43d5a0">
            19 § Anmälan om interpellationer
          </note>
          <note n="dd2b480b">
            Anmäldes att följande interpellationer framställts
          </note>
          <note n="5d2bdf75">
            den 1 april
          </note>
          <note n="beeedba6">
            Thomas Strand
          </note>
          <note n="beeedba6">
            Thomas Strand
          </note>
          <note n="2c20bf77">
            Hillevi Larsson
          </note>
          <note n="1cdf99c2">
            Interpellationerna redovisas i bilaga som fogats till riksdagens
            snabbprotokoll tisdagen den 14 april.
          </note>
          <note n="1fb732e7">
            20 § Anmälan om frågor för skriftliga svar
          </note>
          <note n="edc3a519">
            Anmäldes att följande frågor för skriftliga svar framställts
          </note>
          <note n="4394d9dc">
            den 31 mars
          </note>
          <note n="3b323e62">
            Karin Svensson Smith
          </note>
          <note n="5989d96c">
            Allan Widman
          </note>
          <note n="c6d8da14">
            Lennart Sacrédeus
          </note>
          <note n="1c911fb9">
            Hans Rothenberg
          </note>
          <note n="643ede3c">
            Boriana Åberg
          </note>
          <note n="5d2bdf75">
            den 1 april
          </note>
          <note n="6a382052">
            Carina Hägg
          </note>
          <note n="6a382052">
            Carina Hägg
          </note>
          <note n="9d1fa4d8">
            Elina Linna
          </note>
          <note n="2b1f1a04">
            Ronny Olander
          </note>
          <note n="a341b361">
            Louise Malmström
          </note>
          <note n="ee0f9cec">
            Phia Andersson
          </note>
          <note n="8b228fa3">
            Ann-Christin Ahlberg
          </note>
          <note n="1a24bf42">
            Peter Hultqvist
          </note>
          <note n="1a24bf42">
            Peter Hultqvist
          </note>
          <note n="7c11e6d0">
            Frågorna redovisas i bilaga som fogats till riksdagens snabbprotokoll
            tisdagen den 14 april.
          </note>
          <note n="21824788">
            21 § Anmälan om skriftliga svar på frågor
          </note>
          <note n="c10f5e47">
            Anmäldes att skriftliga svar på följande frågor inkommit
          </note>
          <note n="5d2bdf75">
            den 1 april
          </note>
          <note n="91eaa270">
            Ameer Sachet
          </note>
          <note n="27bc823a">
            Cecilia Wikström
          </note>
          <note n="91eaa270">
            Ameer Sachet
          </note>
          <note n="91eaa270">
            Ameer Sachet
          </note>
          <note n="91eaa270">
            Ameer Sachet
          </note>
          <note n="91eaa270">
            Ameer Sachet
          </note>
          <note n="91eaa270">
            Ameer Sachet
          </note>
          <note n="6a382052">
            Carina Hägg
          </note>
          <note n="c6d8da14">
            Lennart Sacrédeus
          </note>
          <note n="8e91a54a">
            Lena Hallengren
          </note>
          <note n="07042fd6">
            Ulf Holm
          </note>
          <note n="1273010c">
            Ewa Thalén Finné
          </note>
          <note n="36606637">
            Hans Wallmark
          </note>
          <note n="9250ad6c">
            Michael Hagberg
          </note>
          <note n="511e6730">
            Ann-Charlotte Hammar Johnsson
          </note>
          <u who="unknown" xml:id="i-3d45a9a77bfca9fa-0" n="8ca4a1cc">
            <seg n="c2fce533">
              Luciano Astudillo
            </seg>
          </u>
          <note n="2b1f1a04">
            Ronny Olander
          </note>
          <note n="46e90cbc">
            Mats Pertoft
          </note>
          <note n="f1f96415">
            Hans Backman
          </note>
          <note n="07042fd6">
            Ulf Holm
          </note>
          <note n="5a6bfeb2">
            Ann-Kristine Johansson
          </note>
          <note n="1f25098a">
            Birgitta Eriksson
          </note>
          <note n="1f25098a">
            Birgitta Eriksson
          </note>
          <note n="1f25098a">
            Birgitta Eriksson
          </note>
          <note n="9bb358d0">
            Anneli Särnblad
          </note>
          <note n="7ae7324f">
            Hans Hoff
          </note>
          <note n="57d804a1">
            Aleksander Gabelic
          </note>
          <note n="1bdd379e">
            Inge Garstedt
          </note>
          <note n="1041d3aa">
            Svaren redovisas i bilaga som fogats till riksdagens snabbprotokoll
            tisdagen den 14 april.
          </note>
          <note n="0a19abd6">
            22 § Kammaren åtskildes kl. 21.08.
          </note>
          <note n="7a17a53f">
            Förhandlingarna leddes
          </note>
          <note n="d614d0df">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
