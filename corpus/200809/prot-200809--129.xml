<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--129</head>
          <docDate when="2008-06-10">2008-06-10</docDate>
        </div>
      </front>
      <body>
        <div>
          <note n="cf0dea9f">
            ﻿
          </note>
          <note n="e84239ae">
            Riksdagens protokoll
          </note>
          <note n="1a99ac0c">
            2008/09:129
          </note>
          <note type="date" n="3bfc471a">
            Onsdagen den 10 juni
          </note>
          <note n="2a32519d">
            Kl. 09:00 - 19:09
          </note>
          <note n="c756f6d8">
            1 § Avsägelse
          </note>
          <note n="467c6e74">
            Tredje vice talmannen meddelade att Jeppe Johnsson (m) anhållit
            om entledigande från uppdraget som ledamot av riksdagen från och
            med den 16 augusti.
          </note>
          <note n="27349ee4">
            Kammaren biföll denna anhållan.
          </note>
          <note n="f355d02c">
            2 § Anmälan om inkomna uppteckningar från EU-nämndssammanträde
          </note>
          <note n="03f4fc4f">
            Tredje vice talmannen anmälde att uppteckningar från EU-nämndens
            sammanträde onsdagen den 20 maj inkommit.
          </note>
          <note n="acdb8b5d">
            3 § Hänvisning av ärende till utskott
          </note>
          <note n="bfd6aa15">
            Föredrogs och hänvisades
          </note>
          <note n="a86b16f0">
            4 § Förnyad bordläggning
          </note>
          <note n="8bfa498b">
            Föredrogs och bordlades åter
          </note>
          <note n="37deed87">
            5 § Offentliga bidrag på lika villkor
          </note>
          <note n="4a3561e3">
            Föredrogs
          </note>
          <note type="speaker" n="04736227">
            Anf. 1 MARIE GRANLUND (s):
          </note>
          <u who="marie_granlund_4072fd" xml:id="i-b565f40fc4f49a3e-0" n="a2f6dc78">
            <seg n="21eb7554">
              Fru talman! Vi ska i dag debattera propositionen om lika villkor.
              Egentligen borde den ha titeln Olika villkor, för det är vad det
              handlar om. Vi tycker att det är oerhört beklagligt att utbildningsministern
              inte någon gång tar sig tid att bevista debatterna i kammaren.
              Om man tycker att det här är en viktig proposition hade det varit
              roligt om vi riksdagsledamöter hade kunnat diskutera den med honom.
            </seg>
            <seg n="4273a874">
              Vår utgångspunkt är att det verkligen ska vara lika villkor mellan
              fristående och kommunala skolor. Den sammanhållna skolan måste
              vara basen i svensk skolpolitik. I skolan ska alla kunna utvecklas
              och nå bästa resultat oberoende av vilken bakgrund man har. Skolan
              ska också vara en mötesplats för barn och unga med olika kön samt
              social, etnisk och religiös bakgrund. I botten finns självklart
              tanken att vi alla får ett bättre och mer jämlikt samhälle att
              leva i om alla ges möjlighet att utvecklas tillsammans. Det är
              framgångsrikt. Sammanhållna skolsystem som inte sorterar når bättre
              resultat i internationella jämförelser.
            </seg>
            <seg n="fe3f5355">
              Dagens system på friskoleområdet har växt fram under flera år.
              I dag är det ett lapptäcke. När regeringen hade för avsikt att
              ta tag i dessa problem såg vi med tillförsikt fram emot att vi
              äntligen skulle se till att det verkligen blev lika regler. Ibland
              är de kommunala skolorna förfördelade och ibland de fristående
              skolorna. Vi måste hitta ett system som helt enkelt innebär lika
              villkor och därefter punkt. Detta framkommer dock inte i propositionen
              som i stället, om man hade varit sanningsenlig, borde ha haft
              rubriken Olika villkor. Det är precis det som den handlar om.
            </seg>
            <seg n="22a9ec2a">
              Låt mig ge ett par exempel. Om kommunerna satsade på skolan,
              ökade satsningarna med 67 procent en i det borgerliga Sverige
              utopisk tanke skulle den satsningen även tillkomma fristående
              skolor. Det är en självklarhet. Om man ökar bidragen till de kommunala
              skolorna är det självklart att också de fristående skolorna får
              del av dem. På samma sätt måste det vara om man sparar. Det som
              varenda kommun i det borgerliga Sverige nu håller på med är just
              att spara på skolan. Det gäller dock inte de fristående skolorna.
              Ett exempel har vi från Österåker där man bara sparar på de kommunala
              skolorna men inte på de fristående. Är barnen i de fristående
              skolorna viktigare? Varför drabbas inte de av de borgerligas politik
              när man sparar på skolan? Varför är det bara de kommunala skolorna
              som ska spara? Det är inte lika villkor.
            </seg>
            <seg n="2b2299db">
              Vi har fått ett brev från Uppsala kommun, som jag antar att ledamöterna
              med intresse har läst. Där säger man att momsreglerna inte kommer
              att fungera i kommunen. De kommunala skolorna kommer att bli förfördelade.
              Kommunen ger nämligen kompensation för momsen till de fristående
              skolorna, det verkliga utfallet. Det som nu slås fast i propositionen,
              och som riksdagen kommer att fatta beslut om, är att man överkompenserar,
              att man inte har möjlighet att ge kompensation för de faktiska
              momskostnaderna. Statssekreterare Östberg säger i tv:s Aktuellt
              att vi kanske måste göra någonting åt det. Därför vill jag fråga:
              Hur ska vi hantera förslaget i dag? Ska vi rösta igenom förslaget
              trots att det finns stora oklarheter kring det?
            </seg>
            <seg n="0b50ea10">
              Vi säger att vi vill ha lika villkor mellan fristående och kommunala
              skolor. I den mån kommunala skolor har haft fördelar ska de fristående
              skolorna också ha det och omvänt. Propositionen innebär emellertid
              inte det. Vi tycker att fristående skolor är ett naturligt inslag
              i det svenska skolsystemet, men systemet kring dem har kapsejsat
              fullständigt.
            </seg>
            <seg n="56cbfbba">
              Det handlar om hur man etablerar skolorna. Det handlar om att
              man i Täby kommun slumpade bort Tibble gymnasium för kaffepengar,
              mot lärarnas och elevernas inrådan. Så får det inte gå till, och
              det säger också rätten. Vi anser att det är fullständigt orimligt
              att, som fallet är i dag, den lilla sekten Plymouthbröderna, som
              förespråkar mannens överordning över kvinnan, får lov att starta
              skola. Det är inte rimligt. Så får det inte gå till.
            </seg>
            <seg n="16a3dec8">
              Det är heller inte rimligt att stora aktiebolag tjänar hundratals
              miljoner kronor på fristående skolor, pengar som sedan delas ut
              till aktieägarna. Dessa pengar ska självklart gå tillbaka till
              barnen och ungdomarna. Det är det skattebetalarna har bestämt
              när man betalar skatt, inte att pengarna ska gå till enskilda
              aktieägarna. De ska gå till det som de är avsedda för, nämligen
              barns och ungdomars utbildning.
            </seg>
            <seg n="0ef11d04">
              Vi hade hoppats att det verkligen skulle bli lika villkor, vilket
              alla barn i landets skolor är värda att få ta del av. Det ska
              inte vara olika villkor beroende på vilken skola ens föräldrar
              har valt. Därför yrkar vi avslag på propositionen som är en halvmesyr,
              eller rättare sagt, stökar till tillvaron ännu mer. Vi yrkar bifall
              till reservationerna 1 och 5.
            </seg>
          </u>
          <note type="speaker" n="34799652">
            Anf. 2 ROSSANA DINAMARCA (v):
          </note>
          <u who="rossana_dinamarca_5b4631" xml:id="i-34b8daee05c9a858-0" n="2e5602f5">
            <seg n="6f576351">
              Fru talman! Låt mig börja med att yrka bifall till reservation
              1 och avslag på propositionen. Jag vill också ge en liten statistiksammanställning
              innan jag går in på själva ärendet. Precis som Marie Granlund
              noterar även jag att utbildningsminister Jan Björklund valt att
              inte delta i den här debatten. Det innebär att utbildningsministern
              under detta riksmöte inte varit närvarande en enda gång. Sedan
              regeringsskiftet 2006 har ministern bara deltagit vid tio ärendedebatter.
              Det är ganska illa att en minister så lite bryr sig om vad vi
              i riksdagen, Sveriges högsta beslutande organ, tycker.
            </seg>
            <seg n="89693703">
              Låt mig så övergå till dagens ärende. Sverige har de mest generösa
              reglerna i världen för offentliga bidrag till fristående skolor
              samtidigt som dessa kan använda bidragen nästan som de vill. Redan
              när det nuvarande systemet infördes höjdes kritiska röster som
              varnade för ökade kostnader, ökad segregering och minskad likvärdighet.
              Nu i efterhand visar statistik och forskning att farhågorna har
              besannats.
            </seg>
            <seg n="4afcf5e6">
              Trots att det är uppenbart för de flesta att experiment med marknadslösningar
              inom skolans värld för länge sedan gått över styr vill regeringen
              nu införa ännu generösare regler för fristående skolor.
            </seg>
            <seg n="a2ae5f05">
              Villkoren är inte lika för kommunala och fristående skolor. En
              kommun har skyldighet att erbjuda alla skolpliktiga elever utbildning
              och kan inte neka att ta emot en elev. De privata huvudmännen
              kan i stor utsträckning välja vilka och hur många elever som ska
              få gå i deras skolor. Av den anledningen gör många kommuner avdrag
              för det som brukar kallas för skolpliktskostnader när de lämnar
              bidrag till fristående skolor. Detta vill regeringen förbjuda
              eftersom man menar att kommunernas beredskap för att kunna ta
              emot elever när som helst inte har ett omedelbart samband med
              kostnaderna för utbildningsverksamheten. Det är ett ologiskt resonemang
              om inte liknande regler ska gälla även för privata huvudmän.
            </seg>
            <seg n="f8add61f">
              De stora överskotten inom privatskolebranschen är en följd av
              att skolorna är väldigt påhittiga när det gäller att minska sina
              kostnader. Ett vanligt sätt är att anställa obehöriga lärare som
              får lägre lön än behöriga. I de privata gymnasieskolorna är till
              exempel bara varannan lärare behörig. Ytterst få privata skolor
              har egna skolbibliotek. Kostnaderna för elevvård är 40 procent
              lägre i de fristående skolorna jämfört med kommunala. Det har
              också framkommit att fristående skolor tar ut så kallade frivilliga
              bidrag av föräldrar. Förra året skrev Svenska Dagbladet om Carlssons
              skola på Östermalm som rekommenderade föräldrarna att betala 3
              500 kronor per elev och termin.
            </seg>
            <seg n="f014700f">
              Mycket är i strid mot intentionerna i skolans styrdokument, men
              eftersom regelverket ofta är otydligt formulerat finns det inga
              möjligheter att ingripa ens mot de mest uppenbara övertramp.
            </seg>
            <seg n="8ef1ff88">
              För Vänsterpartiet är allas rätt till kunskap det viktigaste
              målet med utbildningspolitiken. Barns och ungas rätt till kunskap
              ska gå före alla former av vinstintressen. För att skapa rättvisare
              villkor mellan kommunala och fristående skolor måste reglerna
              för de fristående skolorna skärpas.
            </seg>
            <seg n="8c0789d6">
              När Skolverket bedömt att en fristående skola uppfyller de uppställda
              kraven blir kommunen tvingad att betala bidrag till skolan för
              varje elev som väljer den fristående skolan. Utvecklingen med
              en hejdlös etablering innebär betydande svårigheter för kommunerna
              att planera sin skolverksamhet. De negativa konsekvenserna i storstadsregionerna
              är kända sedan länge, men även de mindre kommunerna drabbas.
            </seg>
            <seg n="aedf8724">
              Kommunerna är de som i dag har ansvaret för skolans organisation
              och ekonomi. I ett sådant system är det orimligt att en fristående
              skola ska kunna bedrivas i en kommun mot kommunens egen vilja.
              För oss är det självklart att kommunen borde ha direkt inflytande
              över etableringen av en fristående skola. Därför vill vi ändra
              skollagen så att Skolverket bara kan godkänna en ny fristående
              skola som bidragsberättigad om kommunen i fråga tillstyrkt ett
              sådant beslut. Om kommunen säger nej till etableringen av en fristående
              skola måste Skolverket fatta ett beslut om att skolan inte har
              rätt till bidrag.
            </seg>
            <seg n="d7453d5d">
              När Skolverket inspekterat en fristående skola upptäcks ibland
              så allvarliga brister att skolans tillstånd dras in. Om skolan
              överklagar Skolverkets beslut kan den fortsätta verksamheten med
              dessa allvarliga brister under hela rättsprocessen. Detta är ett
              tydligt exempel på att lagstiftningen inte tar hänsyn till elevernas
              rätt till kunskap och en bra utbildning utan tar skolhuvudmannens
              parti. Vi vill där ändra skollagen så att Skolverket omedelbart
              kan stänga en skola med allvarliga brister. Skolan ska naturligtvis
              kunna överklaga Skolverkets beslut som nu, men den ska förbli
              stängd och inte ha rätt till bidrag under tiden.
            </seg>
            <seg n="f953eb0b">
              Fru talman! De grundläggande demokratiska principer som finns
              för offentlig verksamhet bör också omfatta dem som är anställda
              vid de privata skolor som är skattefinansierade. När en offentlig
              verksamhet tas över av ett privat företag ersätts personalens
              meddelarfrihet och skyddet mot efterforskning och repressalier
              med en långtgående tystnadsplikt. Privatanställda har lojalitetsplikt
              gentemot sin arbetsgivare, och brott mot denna kan utgöra saklig
              grund för uppsägning. Vi menar att samma meddelarfrihet ska gälla
              för kommunalt anställda som privat anställda när det gäller fristående
              skolor.
            </seg>
            <seg n="eb60478c">
              I dag har mer än hälften av de fristående skolorna ett aktiebolag
              som huvudman. Trenden är att detta blir allt vanligare. Andelen
              företag som är huvudman för flera skolor ökar också. Från privatskolelobbyns
              håll brukar man hävda att aktiebolag är den bästa driftsformen
              eftersom det är en välprövad företagsform med klara regler. Att
              det dessutom är den lämpligaste driftsformen för att maximera
              vinsten, begränsa inflytandet för elever och anställda samt begränsa
              allmänhetens insyn i verksamheten pratar man inte lika högt om.
              Möjligheten för privata skolor att vara vinstdrivande tillsammans
              med ett av de mest generösa bidragssystemen i världen har gjort
              det svenska skolväsendet till en lukrativ bransch. De färskaste
              uppgifterna om privatskoleföretagens vinster är från 2007 då de
              sammanlagda vinsterna uppgick till över en halv miljard kronor,
              vilket motsvarar flera tusen lärare.
            </seg>
            <seg n="76224db9">
              I de nordiska grannländerna är lagstiftningen betydligt mindre
              generös mot de kapitalistiska intressena. I Norge är visserligen
              alla bolagsformer tillåtna för de privata skolorna, men det finns
              ett krav att alla offentliga medel ska komma eleverna till godo.
              I Finland drivs skolorna av allmännyttiga samfund och får inte
              drivas för ekonomisk vinning. I Danmark är det förbjudet att driva
              skolor i form av aktiebolag just med tanke på möjligheten till
              vinstutdelning, och det är bara icke-vinstdrivande stiftelser
              som får vara huvudman. Dessutom får en enskild huvudman inte driva
              fler än en skola.
            </seg>
            <seg n="9f959a49">
              Fristående skolor utan annat märkbart syfte än det ekonomiska
              vinstintresset hör, enligt vår mening, inte hemma inom det svenska
              utbildningsväsendet. För Vänsterpartiet kommer rätten till kunskap
              alltid vara överordnad rätten till vinst. Vinst är ett olämpligt
              styrmedel i en verksamhet som ska vara behovsstyrd. I de fall
              en skola får ett överskott ska detta återinvesteras i verksamheten
              och på det sättet komma eleverna till godo. Därför är det också
              direkt olämpligt att tillåta driftsformer som är anpassade till
              affärsverksamhet på en kommersiell marknad, vars främsta syfte
              är att generera vinster till ägarna. Mot bakgrund av detta föreslår
              vi att det tillsätts en utredning som ska lämna förslag på hur
              de offentliga bidragen till fristående skolor ska komma eleverna
              till godo och inte till exempel utbetalas som vinst till skolans
              ägare. Bland annat bör det utredas vilka icke-vinstdrivande driftsformer
              som är lämpliga för fristående skolor, och det behövs begränsningar
              av antalet skolor som en huvudman kan driva.
            </seg>
          </u>
          <note type="speaker" n="0f00df5a">
            Anf. 3 MATS PERTOFT (mp):
          </note>
          <u who="mats_pertoft_eb413b" xml:id="i-97aecc5185655876-0" n="91c75c5a">
            <seg n="c0cf78fa">
              Fru talman! Det är med blandade känslor som jag står i talarstolen
              och diskuterar propositionen. Det är väldigt bra att den kommer
              eftersom Miljöpartiet har bidragit till att ge det riksdagsuppdraget
              tillsammans med allianspartierna förra mandatperioden. Samtidigt
              verkar någon person med väldigt klåfingrigt detaljsinne ha slagit
              klorna i propositionen. Från Miljöpartiets sida är vi också väldigt
              kritiska till en stor del av innehållet.
            </seg>
            <seg n="5a04821d">
              Jag vill börja med att instämma i de föregående två talarnas
              undran över utbildningsminister Björklunds frånvaro i kammaren
              och hans märkliga ointresse att debattera de propositioner som
              hans regering lägger fram till riksdagen.
            </seg>
            <seg n="f517f9be">
              Det är märkligt att en utbildningsminister har så lite respekt
              för riksdagen som beslutande organ och så lite tid att delta i
              dessa debatter. Eller menar utbildningsministern att detta är
              oviktiga saker? Jag hoppas inte det.
            </seg>
            <seg n="4351ffbf">
              Innan jag går in på sakfrågorna yrkar jag bifall till reservation
              4, men naturligtvis står vi bakom våra övriga reservationer.
            </seg>
            <seg n="71badc20">
              När vi diskuterar denna fråga måste vi vara medvetna om att Sverige
              är väldigt unikt i världen när det gäller friskolelagstiftningen
              och friskolesystemet. Det finns inget annat land som har en liknande
              lagstiftning. Framför allt gäller det en punkt, nämligen lika
              villkor som också framgår av titeln på propositionen. Samma regler
              ska gälla för kommunala och fristående skolor.
            </seg>
            <seg n="708c5b37">
              Om vi tittar på våra grannländer Norge och Danmark kan vi se
              att det där också finns fristående skolor. Danmark har mig veterligen
              en av världens äldsta system med fristående skolor. Samtidigt
              är det fortfarande fullt möjligt i dessa två länder för fristående
              skolor jag skulle vilja kalla dem privatskolor att ta ut avgifter
              från föräldrarna. Därmed blir det en klassfråga vem som kan gå
              i privatskolorna. Så är det inte i Sverige. I de fall som man
              tar ut avgifter, som Rossana Dinamarca var inne på, bryter man
              mot lagstiftningen, och då får man se till att ändra på det.
            </seg>
            <seg n="1a3c6355">
              Detta är en väldigt viktig del. Jag har för mig att det var i
              valet 1998 som denna fråga debatterades väldigt häftigt. Då var
              det faktiskt den rödgröna sidan som hade drivit igenom lagen om
              att fristående skolor skulle få 100 procents ersättning och att
              avgifterna skulle förbjudas. Samtliga borgerliga partier lovade
              i valet att riva upp denna lagstiftning. Jag tror att Folkpartiet
              hade ett program på 100 dagar där punkt 2, 3 eller 4 på den listan
              var just att ta bort den 100-procentiga ersättningen och i stället
              införa 75 eller 85 procents ersättning i friskolor så att de kunde
              fortsätta att ta ut avgifter.
            </seg>
            <seg n="592a2603">
              Jag hade en intressant debatt hemma hos mig i Järna med Andreas
              Carlgren som då var Centerns utbildningspolitiske talesperson.
              Då ville han berätta för mig att 75 procent var mer än 100 procent.
              Jag hade väldigt svårt att förstå detta.
            </seg>
            <seg n="bda6f8dd">
              Nu har vi ett system i Sverige som vi bör värna om, nämligen
              lika villkor. Det är ett världsunikt system. Detta system kräver
              en respekt. Det är precis där som jag får problem med denna proposition.
              Det är bra att vi äntligen får en korrekt överklagningsrätt, det
              vill säga att friskolor kan klaga på nivån. Tidigare har det varit
              väldigt krångligt. Man har fått göra bara laglighetsprövning där
              domstolen inte har kunnat uttala sig om vilken nivå ersättningen
              skulle ligga på. Vi får nu ett mycket bättre system som också
              kan göra det möjligt att skapa mer lika villkor. Systemet blir
              enklare helt enkelt.
            </seg>
            <seg n="c23e6810">
              Samtidigt ser vi också att det nu växer fram ett system som faktiskt
              fungerar och som i grund och botten baseras på antagandet att
              fristående skolor ska få ersättning utifrån sitt åtagande och
              elevernas behov. Så har det varit formulerat hitintills.
            </seg>
            <seg n="ff858bc4">
              Det som alliansregeringen nu gör i och med detta lagförslag är
              att gräva ned sig i väldigt många detaljer. Det märkliga är att
              detta är någonting som ingen har efterfrågat. När jag diskuterar
              frågan med Friskolornas riksförbund är de väldigt kritiska till
              detta.
            </seg>
            <seg n="e8e9ef4d">
              Risken är att de lika villkoren så att säga tippar åt andra hållet
              och att vi får någonting som inte är lika villkor utan krångligt.
              Man kan till exempel ta frågan om lokalersättningen i skolpengen.
              Kommunerna har valt det på olika sätt. Varför måste staten lägga
              sig i hur det ska lösas?
            </seg>
            <seg n="dd61e33d">
              Jag tycker personligen att det är bra om man löser det. Det enklaste
              sättet att lösa det är att friskolan får en genomsnittsersättning
              på den kommunala skolkostnaden per kvadratmeter och elev. Men
              måste man tvinga de kommuner som har valt ett annat system att
              göra så? Varför kan riksdagen inte ha respekt för det kommunala
              självstyret och låta kommunerna själva bestämma tillsammans med
              friskolorna?
            </seg>
            <seg n="c99ba8ea">
              Det finns också andra saker som är problematiska, till exempel
              neddragningar av de kommunala kostnaderna när vi i dag står inför
              en krissituation i landets kommuner. Den kommunala skolan tvingas
              då att dra ned och göra besparingar. Då är det ganska naturligt
              att friskolorna tvingas göra samma sak, annars kommer det ofrånkomligen
              att bli en debatt lokalt och på riksnivå om orättvisorna i detta
              system.
            </seg>
            <seg n="7ed51846">
              Jag var själv med som kommunalråd i Södertälje och diskuterade
              med friskolorna om denna situation för ett antal år sedan när
              det var en ekonomi i kris i Södertälje kommun, och friskolorna
              gick med på att vi gjorde neddragningar.
            </seg>
            <seg n="be06c835">
              Det är just detta som friskolesystemet skulle må bra av, nämligen
              att vi hade en respekt för olikheterna och för att både kommunala
              och fristående verksamheter kan tolka dessa lagstiftningar fel.
              Därför är det så viktigt att man inte grottar ned sig i detaljer
              utan håller balansen i fråga om vad som är rättvist. Det är inte
              rättvist att friskolorna i en krissituation ostört får arbeta
              vidare när de kommunala skolorna tvingas till neddragningar.
            </seg>
            <seg n="f57cfc20">
              Jag tror att det var Marie Granlund som tog upp frågan om momskompensationen.
              Vi har alla fått brev från Uppsala kommun som menar att detta
              inte stämmer. Uppsala får en kompensation från staten på 6 procent,
              om det inte har ändrats sedan jag senast kollade det. Det är den
              som betalas vidare till friskolorna. Om detta är en felaktig uträkning
              borde saken kontrolleras. Jag är från min sida utan vidare beredd
              att tillstyrka en utredning om vad som är korrekt i frågan eftersom
              jag tror att det är otroligt viktigt att det är just lika villkor
              och inget annat. Man ska inte frestas att tro att lagstiftningen
              ska ändras fram och tillbaka så fort vi får ett regeringsbyte.
            </seg>
            <seg n="818e69f2">
              Regeringen har uppfyllt riksdagsuppdraget att införa överklagningsrätt
              i förvaltningsdomstol. Det är bra att det äntligen sker. Min kritik
              i denna proposition gäller att det samtidigt har blivit en detaljhysteri.
              När man vill detaljbestämma hur regelverket ska se ut har man
              gjort friskolorna och kommunerna en otjänst. Man borde mer se
              hur man objektivt kan hålla sig till verkligheten i stället för
              att vilja detaljstyra den kommunala verkligheten från Helsingforss
              sida.
            </seg>
          </u>
          <note type="speaker" n="b732ee7f">
            Anf. 4 SOFIA LARSEN (c):
          </note>
          <u who="sofia_larsen_5545af" xml:id="i-0d88647162fdf687-0" n="9bb866af">
            <seg n="a07ac177">
              Fru talman! Det är glädjande att vi i dag kan diskutera denna
              rättvisereform. Det är faktiskt just det som detta betänkande
              handlar om. Vi stärker rättssäkerheten för Sveriges friskolor
              och för Sveriges elever.
            </seg>
            <seg n="f62b1144">
              Kommunala skolor och friskolor ska ha likvärdiga villkor. Det
              ska inte spela någon roll vilken huvudman den skola har som en
              elev går i. Man ska ha samma rättigheter, samma möjlighet till
              undervisning och samma ekonomiska likvärdiga villkor oavsett vilken
              skola som man går i. Likabehandlingsprincipen ska som sagt gälla
              oavsett vem huvudmannen är och oavsett vilken form verksamheten
              bedrivs i. Det är en viktig princip som nu äntligen kan bli verklighet.
            </seg>
            <seg n="a3db9b9d">
              Likabehandlingsprincipen är viktig, men det har inte alltid varit
              så. Och det är långt ifrån så för alla partier i debatten här
              i dag. Socialdemokraterna och Vänsterpartiet är fortfarande helt
              inne på linjen att det är bäst att det är kommunen och staten
              som bestämmer mer och de enskilda människorna mindre. Det ska
              vara centralstyre i stället för valfrihet. En misstänksamhet mot
              friskolor och mot valfrihetssystem lyser starkt igenom både i
              de reservationer som Socialdemokraterna och Vänsterpartiet har
              och härifrån talarstolen i dag. Det är en misstänksamhet som jag
              inte riktigt förstår mig på.
            </seg>
            <seg n="48bfd4c0">
              Varför är det så farligt att låta enskilda människor få bestämma
              över sin egen vardag? Varför är det farligt att låta likvärdiga
              villkor finnas mellan olika system och mellan olika huvudmän i
              vår skola?
            </seg>
            <seg n="fe352bef">
              För Centerpartiet är mångfald och valfrihet viktigt. Det är innehållet
              i verksamheten som är det väsentliga och inte vem som är ägare.
              Det är elevens rätt till god kunskap och utbildning som ska stå
              i centrum. Men samtidigt ska det vara viktigt att du som elev
              eller som förälder har möjlighet att välja den verksamhet som
              passar bäst för just den specifika eleven eller för den enskilda
              familjen. Det kan till exempel handla om en förskola eller en
              skola. Det är det som också är grunden.
            </seg>
            <seg n="e6a6d21c">
              Det ska inte vara några statliga och kommunala pekpinnar som
              säger: Det här passar dig bäst och det här passar dig bäst punkt
              slut! Vi ger människor en valfrihet som är unik.
            </seg>
            <seg n="ac11557c">
              Vi i Centerpartiet och alliansen är övertygade om att det fria
              valet har någonting gott med sig. Det är viktigt att man själv
              får bestämma över sin egen vardag och dess innehåll. Att kunna
              välja skola uppskattas också av de absolut allra flesta elever
              och föräldrar även om inte alla tar möjligheten att göra ett aktivt
              val. De allra flesta bryr sig inte heller om vem som är huvudman
              för den verksamhet som väljs, utan man bryr sig om innehållet.
              Man bryr sig om vad barnet och eleven får ut av dagarna i den
              verksamhet de befinner sig i. Man bryr sig om att eleven får utveckla
              de mål, möjligheter och intressen som han eller hon har och inte
              vem som är huvudman.
            </seg>
            <seg n="f385f7fd">
              Fru talman! Friskolan har blivit en naturlig del i vårt skolväsen.
              Vi behöver också regler som är tydliga för alla som är inblandade
              i det. Det är inte hållbart att ha ett bidragssystem som är osäkert
              och som är så icke förutsägbart som det vi har i dag. Dagens regler
              för bidragen och hur de ska beräknas är otydliga. Både SKL, Sveriges
              Kommuner och Landsting, och Friskolornas riksförbund, menar att
              bidragsreglerna är svåra att tillämpa och att de inte är genomskinliga.
              För den som driver en friskola eller en fristående verksamhet
              är det svårt i dag att göra en bedömning av om man har fått ekonomiska
              resurser som är rättvisa och likvärdiga de andras. Det är inte
              genomskinligt. Man kan inte se det ordentligt.
            </seg>
            <seg n="c32c1dec">
              Ibland har detta tyvärr också lett till konflikter mellan kommunen
              och de fristående verksamheterna. I vissa fall blir de fristående
              verksamheterna i dag också beroende av något slags välvilja från
              kommunen i stället för att de får det som de faktiskt har rätt
              till. Dagens system är varken hållbart eller bra och det är inget
              system som kommer att kunna fungera mycket längre till.
            </seg>
            <seg n="786e947e">
              Vi föreslår nu från alliansregeringen ett förtydligande i hur
              bidragen ska räknas. Grundprincipen är att bidraget ska vara likvärdigt
              oavsett vilken verksamheten är. Det ska bestämmas efter samma
              grunder som kommunen använder till sin egen verksamhet. Det innebär
              alltså att kommunens val av organisationsform inte ska ha någon
              betydelse för bidragsberäkningen.
            </seg>
            <seg n="ecfa6aa4">
              I och med dagens betänkande stärker vi alltså rättssäkerheten.
              Nu kommer friskolor som anser att kommunens bidrag är orättvist
              beräknat att få möjlighet att överklaga kommunens bidragsbeslut
              genom det man kallar ett förvaltningsbesvär. En förvaltningsdomstol
              kan då i sin tur pröva och fastställa hur stort bidraget ska vara.
              Det är någonting som man inte kan göra i dag.
            </seg>
            <seg n="6d23190a">
              Det här innefattar fristående skolor, enskilt bedrivna förskolor,
              fritidshem och förskoleklasser. Det bidrag som kommer att ges
              indelas i två delar. Det ska bestå av ett grundbelopp och ett
              tilläggsbelopp. För en fristående skola, till exempel, ska grundbeloppet
              innehålla flera olika delar. Det är ganska konkret, men det innehåller
              ersättning för undervisning, läromedel, utrustning, elevvård,
              hälsovård, lokaler, kostnader och annat. Det är ganska tydligt
              uppräknat i en förordningstext.
            </seg>
            <seg n="d15bc298">
              Det kan låta ganska fyrkantigt och väldigt konkret. Men det behöver
              det också vara för att vi ska kunna ha ett likvärdigt system och
              för att man ska ha möjligheten att överklaga. Det går inte att
              ha någon liten bilaga vid sidan om där det står att ungefär så
              här ska det gå till. Vi behöver vara tydliga för att det ska bli
              ett rättvist och förutsägbart system.
            </seg>
            <seg n="ceb6ff5f">
              Det är inte heller tänkt så som en av talarna häruppe i talarstolen
              sade att det ska vara tydligt att kommunen ska behöva utgå från
              varje kostnadspost i detta i sin egen budget. Det är inte den
              detaljstyrningen det handlar om. Det handlar om en rättssäkerhet
              både för kommunens del och för den fristående skolans del.
            </seg>
            <seg n="89add7d9">
              Den andra delen av bidraget är ett tilläggsbelopp. Det ska omfatta
              elevers eventuella behov av extra stöd och hjälp som är omfattande,
              utöver den ordinarie undervisningen. Det finns elever som har
              detta extra behov av stöd som kan ges. Det ska vara individuellt
              anpassat. Tilläggsbeloppet ska också innefatta modersmålsundervisningen
              om det är aktuellt.
            </seg>
            <seg n="1cf3cd86">
              Eftersom kommunerna nu också ska ge likvärdiga bidrag till kommunala
              skolor och till fristående skolor och eftersom den enskilde elevens
              särskilda behov ska stå i centrum och tillgodoses genom tilläggsbeloppet
              säkerställer vi nu rättigheterna för att elever ska få de resurser
              som behövs för att man ska klara undervisningen i skolan. Därmed
              blir de formuleringar som vi tidigare har haft om detta helt överflödiga.
              Vi stärker ju nu möjligheterna för eleverna.
            </seg>
            <seg n="2e09dcb7">
              Fru talman! När det gäller oppositionens förslag är det först
              och främst föga förvånande att både Socialdemokraterna och Vänsterpartiet
              vill avslå hela propositionen. Men det som förvånar mig mest och
              som gör mig mest ledsen är att Miljöpartiet inte väljer att gå
              hela vägen fram med oss i allianspartierna. Det är synd att man
              gör ett avsteg från det vi påbörjade under förra mandatperioden
              där vi i alliansen tillsammans med Miljöpartiet gjorde mycket
              gott för att öka och stärka valfriheten. Vi gjorde mycket gott
              för friskolorna. Men nu väljer Miljöpartiet att ta ett steg åt
              sidan. Man orkar inte gå hela vägen fram. Det är synd att vi inte
              kan fortsätta med den breda majoritet för friskolorna som vi har
              haft här tidigare i Sveriges riksdag.
            </seg>
            <seg n="d05adffb">
              Socialdemokraterna vänder kappan efter vinden fram och tillbaka.
              I detta betänkande liksom i andra är det svårt att veta var ni
              egentligen står. I den ena stunden låter det som att det här är
              jättebra. I den andra stunden är det otroligt dåligt. Var står
              ni egentligen? För det första avstyrker ni hela propositionen,
              och sedan går ni in och yrkar avslag på vissa konkreta punkter
              i betänkandet. Innebär det att ni tycker att de punkter som ni
              inte reserverar er för är okej? Det vore mycket trevligt med ett
              förtydligande. Men som vanligt hoppar Socialdemokraterna hit och
              dit.
            </seg>
            <seg n="1e45c867">
              Vänsterpartiet vill inte ha några friskolor över huvud taget.
              De ska inte få gå med vinst och de ska helst inte få starta. Vänsterpartiet
              viker inte en tum från detta.
            </seg>
            <seg n="63d3bf0b">
              Hur ska ni tre komma överens? Hur ska ni hitta en minsta gemensam
              nämnare? Under förra mandatperioden skippade ni hela skollagen.
              Den gick i putten enbart för att Miljöpartiet och Socialdemokraterna
              inte kom överens just om friskolorna. Nu verkar det tyvärr som
              att Miljöpartiet drar sig mer åt vänsterhållet för att ni ska
              kunna få ihop till någonting. Jag tycker att det är synd.
            </seg>
            <seg n="9b38c171">
              Fru talman! Centerpartiet och alliansen arbetar för valfrihet,
              för att stärka de likvärdiga rättigheterna, för kommunala skolor
              och för fristående skolor. Med detta yrkande och betänkande ser
              vi också till att vi får en större likvärdighet som stärker rättssäkerheten
              för Sveriges elever. Jag yrkar bifall till utskottets förslag
              i betänkandet och avslag på motionerna.
            </seg>
          </u>
          <note type="speaker" n="94ad5f58">
            Anf. 5 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-34b8daee05c9a858-1" n="2e5602f5">
            <seg n="2e875ef6">
              Fru talman! Sofia Larsen pratar om betänkandet som en rättvisereform
              och avfärdar kritiken som misstänksamhet.
            </seg>
            <seg n="ef57a852">
              Det är ingen misstänksamhet att barn med funktionsnedsättning
              nekas skolgång i privata eller fristående skolor. Det har funnits
              många fall som har visat på detta. Jan Björklund har valt att
              inte ta tag i det.
            </seg>
            <seg n="5a108416">
              Och visst spelar det roll vem som är huvudman. Jag hade uppe
              ett exempel om meddelarfriheten. Som kommunalt anställd lärare
              har man meddelarskydd. Man har rätt att tala med medier om förhållandena
              på sin skola utan att arbetsgivaren får ta reda på vem som har
              lämnat uppgifterna. Det är regler som inte gäller privatanställda
              lärare.
            </seg>
            <seg n="327a3243">
              Man har inte samma skyldigheter när det gäller skolskjuts, elevvård,
              modersmålsundervisning och tillgänglighet till lokaler.
            </seg>
            <seg n="6714e284">
              Forskning har visat att fristående skolor leder till ökad segregation.
              Marie Granlund och Mats Pertoft nämnde att besparingar inte har
              drabbat de fristående skolorna utan enbart de kommunala skolorna.
              Vi hade helst sett att regeringen hade kunnat skjuta till ökade
              statsbidrag till kommunerna för att slippa detta över huvud taget.
              Det är inte rimligt att barn som går i kommunala skolor drabbas
              annorlunda än de som väljer privata skolor.
            </seg>
            <seg n="ce6dfb48">
              Det är självklart att det här spelar roll. Ni tar inte tag i
              de problem som finns i de fristående skolorna, utan ni gör reglerna
              mer generösa än vad de är i dag.
            </seg>
          </u>
          <note type="speaker" n="e86c4004">
            Anf. 6 SOFIA LARSEN (c) replik:
          </note>
          <u who="sofia_larsen_5545af" xml:id="i-0d88647162fdf687-1" n="9bb866af">
            <seg n="88cad925">
              Fru talman! Det finns en stor misstänksamhet hos Vänsterpartiet
              vad gäller de fristående skolorna, och det gäller inte bara de
              fristående skolorna, utan det gäller allt som har med valfrihet
              att göra. Allt som inte staten bestämmer, allt som inte kommunen
              bestämmer och allt som inte Vänsterpartiet är med och bestämmer
              är någonting dåligt. Vi enskilda människor ska inte bestämma så
              mycket i Vänsterpartiets samhälle. Vi i Centerpartiet och alliansen
              står för något helt annat. Vi står för att människor själva ska
              få möjlighet att bestämma mer över sin egen vardag och vad som
              passar den enskilda eleven och den enskilda familjen bäst. Det
              handlar inte om vad som är bäst för Vänsterpartiet eller den socialistiska
              sidan. Det är en stor skillnad. Det gäller hela den offentliga
              sektorn.
            </seg>
            <seg n="3fb6c57c">
              Det finns ingenting som tyder på att just de fristående verksamheterna
              är sämre för det enskilda barnet eller den enskilda eleven. Det
              är snarare så att när du som elev har möjlighet att välja en skola
              som tillvaratar dina intressen och där du får utvecklas utifrån
              dina egna förmågor växer du som elev, människa och individ. Det
              är då möjligheten och kreativiteten finns till skillnad från om
              Vänsterpartiet säger: Här ska du vara. Rätta in dig i ledet!
            </seg>
            <seg n="64da2682">
              Det är en stor skillnad på detta. Vi står för valfriheten. Ni
              står för någonting annat som vi inte är beredda att gå med på.
            </seg>
          </u>
          <note type="speaker" n="e449f834">
            Anf. 7 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-34b8daee05c9a858-2" n="2e5602f5">
            <seg n="bbac5cc8">
              Fru talman! Jag noterar att Sofia Larsen inte vill svara på de
              frågor som jag ställde om den problematik som finns. Vi pratade
              om misstänksamhet för 1520 år sedan när etableringen av fristående
              skolor började. I dag, 1520 år senare, vet vi en mängd saker som
              vi inte visste då. Mycket av det vi misstänkte då har besannats
              i dag.
            </seg>
            <seg n="e09f7f59">
              Vi har fått en ökad segregation. Vad säger Sofia Larsen om det?
              Det finns flera fall där barn med funktionsnedsättning har nekats
              att ansöka till en fristående skola på grund av att man inte har
              haft tillgängliga lokaler, och skolorna har inte heller haft för
              avsikt att förbättra tillgängligheten.
            </seg>
            <seg n="fad44c68">
              Tycker Sofia Larsen att det är okej att privatanställda lärare
              inte ska ha någon meddelarfrihet? Är det okej att de barn som
              har längre till skolan inte ska kunna få skolskjuts? Är det okej
              att elever som går på fristående skolor inte har någon elevvård?
              Är det okej att barn som vill ha modersmålsundervisning, och har
              rätt till det, inte får det på grund av att det är en fristående
              skola?
            </seg>
            <seg n="3054a8c2">
              Det här är inte misstänksamhet, Sofia Larsen, det är verklighet.
              Det finns en stor skillnad beroende på vilken huvudman det är.
              Den kommunala huvudmannen har en skyldighet gentemot eleverna.
              Det har inte de fristående, och ni gör ingenting för att ändra
              det. Därför kan man inte kalla det vi pratar om i dag för lika
              villkor. Det gör att skillnaderna ökar, och reglerna för de fristående
              skolorna blir mer generösa än vad de har varit hittills.
            </seg>
          </u>
          <note type="speaker" n="85edfb85">
            Anf. 8 SOFIA LARSEN (c) replik:
          </note>
          <u who="sofia_larsen_5545af" xml:id="i-0d88647162fdf687-2" n="9bb866af">
            <seg n="848e80f2">
              Fru talman! Det är absolut inte friskolorna som har ökat segregationen
              i vårt land, utan det är den politik som har förts alldeles för
              länge. Det gäller framför allt den bostadspolitik som har förts
              där möjligheterna att välja bort, välja till och välja från inte
              har funnits för dem som har växt upp i segregerade bostadsområden.
              Med de valfrihetsreformer som har kommit, till exempel vad gäller
              friskolorna, ges elever möjlighet att välja någonting annat än
              det man kanske har blivit tilldelad.
            </seg>
            <seg n="8c8995b7">
              Alliansregeringen jobbar också med att se till att det ska finnas
              arbeten för alla runt om i hela Sverige. Man ska ha möjlighet
              att utvecklas i alla städer och inte bara i vissa områden, som
              det tyvärr har varit hittills. Vi vill ge alla, oavsett var man
              bor, tillgång till den bästa möjliga utvecklingen när det gäller
              skolan, arbete och många andra saker. Det beror inte på friskolorna
              att vi har en segregation, utan det beror på den politik som har
              förts av de socialistiska partierna. Det beror framför allt på
              bostadspolitiken och på att det inte har funnits tillräckligt
              med arbeten.
            </seg>
            <seg n="c23c784b">
              Rossana Dinamarca var inne på att vissa elever som är gravt funktionshindrade
              kan nekas att gå i en friskola. Det gäller också för de kommunala
              skolorna om det innebär betydande kostnader för att bygga om till
              exempel. Det är inte en jättebra del i den skollag som finns.
              Vi vill stärka möjligheterna för alla elever att göra ett aktivt
              val. Det innebär också att vi behöver se till att det finns resurser
              för detta.
            </seg>
            <seg n="63d1c429">
              När det gäller att stärka rättssäkerheten, till exempel vad gäller
              betyg, för elever oavsett vilken skola de går i vill jag säga
              att det kommer i den skollag som vi kan presentera inom kort.
            </seg>
          </u>
          <note type="speaker" n="e759742e">
            Anf. 9 MATS PERTOFT (mp) replik:
          </note>
          <u who="mats_pertoft_eb413b" xml:id="i-97aecc5185655876-1" n="91c75c5a">
            <seg n="b3bc02fb">
              Fru talman! Sofia Larsen tar upp ett antal frågor. Jag kan besvara
              några för Miljöpartiets del. Sofia Larsen påstod att diskussionen
              mellan Socialdemokraterna och Miljöpartiet kring en ny skollag
              under den föregående mandatperioden kapsejsade i friskolefrågan.
              Jag kan dementera det. Vi var helt överens i de frågorna. Det
              var andra frågor vi inte kom överens om.
            </seg>
            <seg n="0889c962">
              Det är riktigt att det hade varit bra med en bred majoritet.
              Den här regeringen verkar oförmögen att klara av att göra blocköverskridande
              överenskommelser eller ens föra seriösa diskussioner i den delen.
            </seg>
            <seg n="8af85898">
              Det allvarliga i den här propositionen är detta petimätrande.
              Man överger den allmängiltiga formuleringen om skolans åtagande
              och elevens behov precis när den börjar fungera. Det har kommit
              prejudicerande domar som visar att detta fungerar nu. Jag har
              pratat med Friskolornas riksförbund, och de vill ha kvar denna
              formulering, men ni stryker den. I stället ska det bli en detaljreglering
              av grundbelopp och tilläggsbelopp. Det är någonting som skulle
              platsa i en handbok men inte i en proposition. Man lyfter fram
              musik- och fordonsprogram som speciellt kostsamma. Det finns ganska
              många andra särskilt kostsamma program. Fordonsprogrammet är extremt
              kostsamt, men det finns andra kostsamma regler. Det är precis
              den fallgropen ni faller i, och det gör den här propositionen
              så svag. Den försöker detaljreglera saker som inte kan detaljregleras
              i lag. Jag undrar hur Centern ställer sig till det.
            </seg>
          </u>
          <note type="speaker" n="71896f7e">
            Anf. 10 SOFIA LARSEN (c) replik:
          </note>
          <u who="sofia_larsen_5545af" xml:id="i-0d88647162fdf687-3" n="9bb866af">
            <seg n="5d966474">
              Fru talman! Jag vill återigen understryka att jag tycker att
              det är väldigt synd att Miljöpartiet inte vill gå hela vägen fram
              med oss i alliansen. Det hade varit väldigt bra om vi hade fått
              en bred majoritet i Sveriges riksdag om de här rättssäkerhetsfrågorna.
              Tyvärr blev det inte så, och jag är den första att beklaga det.
            </seg>
            <seg n="f3fa30e6">
              Oppositionen har visat ett totalt ointresse att diskutera vissa
              saker. När man väl har fått möjligheten, till exempel vad gäller
              betygen, att föra en diskussion och komma fram till en bred blocköverskridande
              överenskommelse var man inte ens villig att gå in i en diskussion
              över huvud taget. Ibland är det väldigt många ord och diskussioner
              och väldigt lite praktiskt arbete för att det ska kunna bli verklighet.
            </seg>
            <seg n="b0a740c8">
              Mats Pertoft tar upp skolans åtagande och elevens behov. Vi anser
              att likabehandlingsprincipen når mycket längre. Ibland kan skolans
              åtaganden stå i konflikt med elevens behov. Vi säger att likabehandlingsprincipen,
              och det som är i detta tilläggsbelopp där man ska utgå från den
              enskilde elevens behov och extra stöd, går mycket längre och blir
              mer rättssäkert för den enskilde eleven. Vi vill stå på elevens
              sida i detta fall och inte enbart på skolans sida. Därför har
              vi valt att göra detta.
            </seg>
            <seg n="c7695929">
              När det gäller den detaljstyrning som Mats Pertoft pratar om
              har det tyvärr visat sig att för att detta ska kunna vara möjligt,
              för att det ska vara så rättssäkert som möjligt och så likvärdigt
              som möjligt, krävs det att det blir en sådan detaljering. Och
              för att det ska kunna bli ett överklagande där man kan luta sig
              tillbaka på lagtext måste den vara så konkret för att det ska
              kunna vara möjligt. Det blir ju inte gällande på samma sätt om
              man skulle ha en liten bilagsfolder med och säga: Ungefär det
              här ska ni utgå från.
            </seg>
            <seg n="89c46f53">
              Det behöver vara väldigt konkret för att vi ska kunna se till
              att det blir likvärdiga villkor.
            </seg>
          </u>
          <note type="speaker" n="705a2373">
            Anf. 11 MATS PERTOFT (mp) replik:
          </note>
          <u who="mats_pertoft_eb413b" xml:id="i-97aecc5185655876-2" n="91c75c5a">
            <seg n="6ec410b6">
              Fru talman! När det gäller frågan om en bred politisk majoritet
              hade det varit väldigt trevligt om man i så fall hade fått en
              fråga innan propositionen skrevs färdigt. Alliansregeringen har
              visat ett antal gånger att man inte klarar av det. Vi var ju delaktiga
              i betygssamtal med utbildningsminister Björklund. Det var ett
              diktat. Det fanns inte möjlighet att ändra ett kommatecken i texten;
              det var bara att säga ja eller nej. Våra andra partiföreträdare
              var delaktiga i en diskussion om en energiöverenskommelse där
              det till slut kom fram att det handlade om att acceptera allianstexten
              eller inte.
            </seg>
            <seg n="0b7bd1eb">
              Den här regeringen är oförmögen, på grund av sin ideologiska
              blockering, att göra blocköverskridande överenskommelser. Det
              har visat sig gång på gång, och jag beklagar detta. Det hade varit
              bra om vi hade haft sådana samtal om en förhandling innan propositionen
              skrevs. Det hade varit ett riktigt samarbete.
            </seg>
            <seg n="24347560">
              När jag har läst den här propositionen, med viss kunskap från
              både den kommunala och den fristående sidan, har jag sett att
              i och med införande av överklagningsrätten hade man kunnat reglera
              dessa detaljer genom olika överklaganden. Det hade utvecklat sig
              en praxis, och när jag har diskuterat detta med friskolor har
              de sagt att de hade föredragit detta långt mer än denna detaljreglering.
              Det är en väldigt stor risk att denna detaljreglering kommer att
              detaljreglera de kommunala räkenskaperna och bokföringen på ett
              sätt som inte är främjande för skolutvecklingen. Men det är ett
              främjande som skulle behövas! I stället faller ni i gropen och
              detaljreglerar, som så många politiker gör när de vill göra som
              tjänstemännen och framför allt juristerna säger.
            </seg>
          </u>
          <note type="speaker" n="e74f233d">
            Anf. 12 SOFIA LARSEN (c) replik:
          </note>
          <u who="sofia_larsen_5545af" xml:id="i-0d88647162fdf687-4" n="9bb866af">
            <seg n="be1af0da">
              Fru talman! Vad gäller det som Mats Pertoft är inne på att vi
              ska vara konkreta har vi fått en uppmaning från friskolorna och
              SKL när vi har haft diskussioner att det behöver vara väldigt
              konkret för att ingen ska känna sig osäker i processen. Det kan
              man tycka är nackdelen med att vi ska ha detta mer likvärdiga
              system där det ges mer likvärdiga ekonomiska villkor. Men det
              är ett behov som vi behöver fylla för att det ska kunna räcka
              hela vägen fram. Vi är beredda att göra detta, även om man kan
              tycka att det blir väldigt detaljerat. Det är inte alls heller
              meningen, precis som Mats Pertoft var inne på, att kommunen ska
              sitta och redovisa utifrån varje liten utgiftspost. Det som står
              i propositionen är att en kommun om man får en fråga och ett eventuellt
              överklagande ska kunna redovisa i vilka av kommunens poster detta
              ingår, inte helt konkret detalj för detalj. Så det som Mats Pertoft
              är inne på stämmer inte riktigt.
            </seg>
            <seg n="d56c7b86">
              Sedan säger Pertoft också att alliansregeringen är ideologiskt
              stark, och det håller jag helt med om. Det är precis därför som
              vi fyra partier också tillsammans har kunnat lägga fram proposition
              efter proposition, konkreta förslag efter konkreta förslag. Vi
              är överens, vi tror något mer, vi tror på något större, vi vill
              något mer!
            </seg>
            <seg n="2ad6b2c3">
              Det är en stor skillnad mellan alliansen och Mats Pertofts miljöparti,
              Socialdemokraterna och Vänsterpartiet som verkar vara ett mischmasch
              i alltihop även vad gäller friskolorna har ni ju tre helt olika
              inriktningar. Det verkar vara väldigt svårt att komma överens
              om det om det inte blir så, vilket jag absolut inte hoppas, att
              Miljöpartiet drar sig än mer åt vänster och fogar in sig i Vänsterpartiets
              och Socialdemokraternas kritiska inställning till valfrihet och
              till friskolor.
            </seg>
          </u>
          <note type="speaker" n="1f4f8817">
            Anf. 13 MARIE GRANLUND (s) replik:
          </note>
          <u who="marie_granlund_4072fd" xml:id="i-b565f40fc4f49a3e-1" n="a2f6dc78">
            <seg n="328d67b0">
              Fru talman! Sofia Larsens replikskifte här påminner mig lite
              grann om sovjetisk historierevisionism. Vi var inbjudna till några
              betygssamtal, och precis som Mats Pertoft sade jag tror att Sofia
              Larsen inte var inbjuden där, men vi var det kunde man inte ändra
              på ett kommatecken. Då tror jag inte att det var så allvarligt
              menat, utan det var ett medialt tryck som gjorde att utbildningsministern
              kallade, men han var inte mer intresserad.
            </seg>
            <seg n="6d1a461f">
              Skollagen läggs fram 1 700, 1 800, 1 900 sidor men vi har inte
              satt ett kommatecken. Är det respekt för dem som är ute på skolorna?
              Gymnasiepropositionen läggs fram, och hela tiden är det på det
              här sättet. Jag tycker att det är djupt allvarligt.
            </seg>
            <seg n="3a16a1d7">
              Sedan kan man också diskutera att ni inte tar i de svåra frågorna.
              Man lägger fram en gymnasieproposition där utbildningsministern
              tidigare sagt att det var hur enkelt som helst att göra någonting
              åt IV-programmet. Men det rycks ut, för man kommer inte fram till
              någon lösning. Antagningskraven till gymnasiet, om det ska vara
              åtta eller tolv eller hur det ska se ut på de yrkesinriktade programmen,
              rycks ut.
            </seg>
            <seg n="5cd52ec8">
              Sofia Larsens egna hjärtefrågor som omprövning av betyg och annat
              har hon uppenbarligen inte vunnit, utan det läggs på utredningsuppdrag.
              Då är det väldigt lätt att lägga fram propositioner.
            </seg>
            <seg n="d5117bf2">
              Men vad jag skulle vilja fråga Sofia Larsen är: Har dina borgerliga
              kamrater i Uppsala fel som tycker att det är bedrövligt med den
              momssats som man slår fast? De hade ett system som verkligen innebar
              lika villkor som de inte kan tillämpa. Jag skulle vilja fråga:
              Har de fel?
            </seg>
            <seg n="643a54ec">
              Jag skulle också vilja fråga: Är det rimligt att kommunala skolor
              tvingas spara men inte fristående skolor? Är det lika villkor?
            </seg>
            <seg n="0ddaf070">
              Jag vill verkligen höra uppfattningen om det är lika villkor.
              För mig går detta inte ihop. Lika villkor är att skolor oavsett
              driftsform ska ha samma förutsättningar.
            </seg>
          </u>
          <note type="speaker" n="8853bc36">
            Anf. 14 SOFIA LARSEN (c) replik:
          </note>
          <u who="sofia_larsen_5545af" xml:id="i-0d88647162fdf687-5" n="9bb866af">
            <seg n="7737797e">
              Fru talman! Först ska jag ta de konkreta frågorna om gynnande
              förvaltningsbeslut och momsersättningen på 6 procent. Den här
              6-procentaren i momsen är en del som gäller för hela offentliga
              sektorn, inte bara för fristående skolor eller fristående verksamhet.
              Det har gällt som praxis ute i hela landet för alla kommuner sedan
              början av 90-talet. I den här propositionen har vi föreslagit
              den procentsatsen som praxis för verksamheten på vårt område inom
              utbildningsområdet.
            </seg>
            <seg n="66fce617">
              Jag kan hålla med om, och vi i alliansen håller med om, att den
              kan behöva ses över. Vi har inte nått ända fram i detta eftersom
              det är hela den offentliga sektorn det innefattar. Vi kan inte
              göra något enskilt på utbildningsområdet, utan det krävs att vi
              gör en helhetsöversyn, vilket är någonting som Socialdemokraterna
              uppenbarligen inte gjorde under sina tolv år. Men vi är beredda
              att se över om den eventuellt till exempel ska sänkas.
            </seg>
            <seg n="4bdb1210">
              Det som har gjorts i vissa kommuner när man har tagit för den
              faktiska kostnaden, vilket innebär att man har tagit lägre, är
              att kommunen har haft mellanskillnaden och gått med plus på detta.
              Där måste vi hitta ett system, och därför tycker jag att det vore
              bra om vi kunde gå vidare för att se om vi kan få ett hållbart
              system inom hela sektorn.
            </seg>
            <seg n="f793ccdc">
              Ni i oppositionen går fram och säger: Vi i oppositionen vill
              göra en gemensam överenskommelse.
            </seg>
            <seg n="5bc1a377">
              Ni tre ska ha ett gemensamt budskap, det är det ni har sagt.
              Men när vi har efterfrågat vad som är ert gemensamma budskap har
              ni inte kommit med någonting. Vad är ert gemensamma budskap när
              det gäller friskolorna, propositionen och betänkandet? Vad vill
              ni tre gemensamt se till att förändra i detta betänkande?
            </seg>
            <seg n="737d5b0f">
              Ni har inget att komma med. Därför går det ju inte att göra en
              överenskommelse, Marie Granlund! Berätta för mig i din nästa replik
              var oppositionen står! Vad är det ni gemensamt vill förändra?
            </seg>
          </u>
          <note type="speaker" n="e0dbf782">
            Anf. 15 MARIE GRANLUND (s) replik:
          </note>
          <u who="marie_granlund_4072fd" xml:id="i-b565f40fc4f49a3e-2" n="a2f6dc78">
            <seg n="97cf6b38">
              Fru talman! Jag tycker att det är jätteallvarligt när man försöker
              blanda bort korten. Det finns ingen parlamentarisk överenskommelse
              som någonsin har bestått av sju partier i Sveriges riksdag. I
              energiöverenskommelsen var det ni och vi och några till.
            </seg>
            <seg n="a2aafce1">
              När det gällde pensionerna var det en lite annorlunda konstellation,
              och så har det varit varenda gång när det varit fråga om väldigt
              viktiga beslut. Ni vill inte ha någon överenskommelse, för skolministern
              kan inte anklaga Socialdemokraterna för en flumskola om man gör
              upp. Det är vad det handlar om, ingenting annat. Detta får man
              lida för ute på skolorna, där man så gärna vill ha arbetsro och
              veta vad som gäller. De tycker att det är bedrövligt att man inte
              kan hitta en minsta gemensamma nämnare.
            </seg>
            <seg n="f49f9605">
              Senare i eftermiddag ska vi rösta om en proposition om vilken
              man redan nu säger: Det som står där är inte så bra, utan det
              måste vi utreda. Förra gången var det forskningspropositionen
              som bara gällde i 17 timmar innan man tillsatte en utredning med
              nytt uppdrag därför att kriterierna inte var så bra som man då
              hade kommit på. Hafs, säger jag. Om man verkligen vill ha lika
              villkor får man sätta sig ned och fundera hur man ska göra. Där
              har tydligen de borgerliga kamraterna till Sofia Larsen i Uppsala
              inte helt fel.
            </seg>
            <seg n="821bae6d">
              Eftersom jag inte fått svar skulle jag vilja fråga igen: Är det
              rimligt att kommunala skolor i nästan hela Sverige tvingas spara
              på grund av er politik men inte de fristående skolorna? Är det
              rättvist, Sofia Larsen?
            </seg>
          </u>
          <note type="speaker" n="3ecbf490">
            Anf. 16 SOFIA LARSEN (c) replik:
          </note>
          <u who="sofia_larsen_5545af" xml:id="i-0d88647162fdf687-6" n="9bb866af">
            <seg n="dde5b1cb">
              Fru talman! Det är inte Sveriges regering som står bakom den
              finansiella globala kris som vi är inne i just nu. Den kommer
              framför allt från USA och är en internationell kris, vilket innebär
              att vi i Sverige behöver spara, vilket innebär att vi i statsbudgeten
              behöver spara, vilket innebär att man i landsting och kommuner
              behöver spara. Som tur är har den här regeringen sett till att
              vi har ordentliga finanser och sparade under de goda åren i början
              och inte skvätte i väg allting, som Marie Granlunds partikamrater
              ville. Vi såg till att vi har ordning och reda i finanserna så
              att vi nu kan fortsätta att göra de förbättringar som behövs,
              framför allt inom skol- och utbildningsområdet. Vi försöker nu
              rätta till de misstag som Socialdemokraterna gjorde. Vi försöker
              nu förbättra för Sveriges elever ute på skolorna.
            </seg>
            <seg n="6a03d400">
              Vi försöker nu förbättra och stärka möjligheterna för alla elever
              att lyckas att nå kunskapsmålen, att lyckas att förverkliga sina
              drömmar, att lyckas att komma ut i ett samhälle där det finns
              arbete och engagemang.
            </seg>
            <seg n="f5c0ad45">
              Det är det som vi försöker göra och förbättra, det som Marie
              Granlund och hennes partikamrater så totalt misslyckades med.
            </seg>
            <seg n="6c1928af">
              Vad gäller överenskommelser säger Marie Granlund att det aldrig
              varit en överenskommelse med sju partier. Nej, men det är ni som
              har krävt det. Det är ni som har sagt att ni tre gemensamt måste
              komma med er del för att ni ska göra en uppgörelse med oss. Det
              är ni som har sagt det. Kom, vi är öppna för att diskutera. Men
              kom med era gemensamma förslag. Det gäller att börja i rätt ände
              för att vi ska hitta en väg ut från detta.
            </seg>
          </u>
          <note type="speaker" n="58ce1ab1">
            Anf. 17 MATS GERDAU (m):
          </note>
          <u who="mats_gerdau_b2d967" xml:id="i-cae738d2cb9d9a28-0" n="40a4aceb">
            <seg n="cea848e3">
              Fru talman! För oss moderater och oss i alliansen är rätten att
              välja skola helt grundläggande och fullständigt självklar. Var
              och en ska själv få bestämma i vilken skola man ska gå.
            </seg>
            <seg n="163cd938">
              Vi är alla olika som individer, och det finns inte en enda skola
              som passar alla. Några vill gå i stora skolor med många elever
              där man får stifta många nya bekantskaper, andra söker den lilla
              trygga skola där alla känner alla. En del vill gå i en traditionsfylld
              skola, medan andra vill vara med och bygga upp någonting nytt
              från början. För några spelar avståndet ingen som helst roll,
              det viktiga är att man hittar en skola med en profil och utbildning
              som verkligen passar de egna behoven eller en pedagogik som man
              verkligen tror på. För andra är närheten till skolan, till vardagsmiljön
              och till kompisarna det allra viktigaste.
            </seg>
            <seg n="aa164a6e">
              En kvarts miljon barn och ungdomar går i dag i olika friskolor
              och fristående förskolor. Nästan en och en halv miljon har valt
              kommunala skolor i den egna kommunen eller i grannkommunen. Vi
              lägger naturligtvis ingen värdering i vilken skola man väljer,
              det viktiga är att man hittar en bra skola som passar de egna
              behoven. Så resonerar nog de allra flesta föräldrar, tror jag.
            </seg>
            <seg n="6003a850">
              För att valfriheten ska fungera för alla familjer är det viktigt
              att det är lika villkor mellan de olika skolorna. Tidigare, när
              jag och de flesta av oss i denna kammare gick i skolan, var valfriheten
              förunnat väldigt få, dem med tjocka plånböcker. Man fick betala
              allting privat om man ville gå i en annan skola än den man placerades
              i.
            </seg>
            <seg n="f261d7ba">
              Det ändrade vi med friskolereformen 1992 under stora protester
              från Socialdemokraterna och Vänsterpartiet. Sedan dess har intresset
              för friskolorna ökat lavinartat. Friskolor bidrar till att skapa
              en mångfald som är helt unik och som vi kan vara stolta över i
              Sverige. I dag finns det över 1 000 fristående skolor och säkert
              lika många fristående förskolor, och de existerar uteslutande
              därför att någon vill gå där.
            </seg>
            <seg n="99603776">
              Vår utgångspunkt från Moderaternas och alliansens sida är att
              kommunala skolor och friskolor ska ha lika mycket pengar att röra
              sig med. Då fungerar valfriheten för alla. Men så är det inte
              överallt, och det är anledningen till propositionen.
            </seg>
            <seg n="57295422">
              Sveriges Kommuner och Landsting och Friskolornas riksförbund
              uppmärksammade det här och gjorde en gemensam skrivelse till den
              förra socialdemokratiska regeringen 2006, eller möjligen 2005,
              där de pekade på att bidragsreglerna är oklara och svåra att tillämpa.
              Tyvärr gjorde den förra regeringen ingenting, så problemet består.
            </seg>
            <seg n="14b3305c">
              Låt mig ta ett exempel från en kommun som jag tror medvetet fuskar
              med skolpengen, Göteborg. Några privatpersoner överklagade Göteborgs
              beslut om skolpeng för grundskolan 2006, och de fick rätt. Kommunen
              skapade medvetet orättvisa villkor och gynnade den egna verksamheten,
              som har fortsatt.
            </seg>
            <seg n="6c27d0d8">
              Göteborg har också lägsta ersättning i hela landet till fristående
              gymnasier när det gäller samhällsvetenskapliga och många andra
              program, medan grannarna Härryda, Partille, Mölndal betalar 10
              000 mer till samma program. Göteborg betalar också 10 000 mer
              för elever som går i dessa grannkommuner, men för friskolorna
              betalar man 10 000 kronor mindre.
            </seg>
            <seg n="92d09d88">
              Malmö, Trollhättan och Bjuv är exempel på andra kommuner där
              socialdemokratiska kommunledningar diskriminerar elever som väljer
              friskola. De tricksar med lokalkostnader och hittar på olika avdrag
              för friskolorna för att minska bidragen. Malmö drar till exempel
              av 2 900 kronor per elev i så kallat skolpliktsavdrag, men man
              kan inte specificera vad pengarna ska gå till.
            </seg>
            <seg n="b0682d31">
              Så här håller det på år ut och år in. Vissa kommuner håller inne
              tusentals kronor för varje elev i flera år utan att något händer.
              Det blir utdragna rättsprocesser som är förödande för många friskolor.
              Domstolen kan i dag endast upphäva kommunernas beslut men inte
              tala om vad som ska gälla i stället. Så pågår processen år ut
              och år in. Friskolorna svälts ut på det sättet.
            </seg>
            <seg n="84ca2b77">
              Det vill vi i alliansen ändra på. Vår uppfattning är att de hundratusentals
              barn och ungdomar som väljer friskolor har rätt till en likvärdig
              utbildning. Därför ska vi nu se till att de får med sig en likvärdig
              och rättvis ersättning. Elever som går i friskolor har också rätt
              till böcker och lärare, mat och datorer i samma omfattning som
              eleverna i de kommunala skolorna.
            </seg>
            <seg n="6778711a">
              Vi tycker att friskolorna är alltför beroende av kommunernas
              ensidiga bedömningar i dag. Situationen är varken rättssäker eller
              förutsägbar. Det är en osund balans mellan kommunen och friskolan
              där den starkare, kommunen, har alla trumf på hand.
            </seg>
            <seg n="93151799">
              Vi vill ge en neutral domstol möjlighet att tala om vad som är
              likvärdiga villkor. För att det ska vara möjligt att pröva i domstol
              måste vi också tala om vad som ska ingå i skolpengen. Vilken typ
              av kostnader ska man ha ersättning för? Friskolorna ska ha lika
              mycket pengar att röra sig med som de kommunala skolorna, varken
              mer eller mindre. Egentligen är det inga nya regler som införs,
              utan vi bara förtydligar vad som ska ingå när man räknar fram
              bidragen.
            </seg>
            <seg n="c428e258">
              Socialdemokraterna och Vänstern har en väldigt aggressiv argumentation
              mot friskolor och valfrihet. Man har haft det hittills, och vi
              hörde det i kanske än högre grad här i dag. Det finns inget positivt
              alls med valfrihet och friskolor i Socialdemokraternas och Vänsterns
              värld. Det verkar som om Marie Granlund inte ser några problem
              för friskolor i dag över huvud taget. Det som pågår i Göteborg,
              Bjuv eller Malmö menar man är helt rätt. Både sossarna och Vänsterpartiet
              vill avslå det här förslaget.
            </seg>
            <seg n="4a52aca5">
              Vänstern är naturligtvis som vanligt mest outspoken, och tycker,
              för att citera deras motion, att privatskolorna redan i dag överkompenseras.
              Det måste innebära att man vill minska bidragen till friskolorna.
              Samtidigt säger Rossana Dinamarca att de också ska erbjuda skolskjuts
              och ta emot elever med särskilda behov, vilket är väldigt kostsamt,
              men de ska få mindre pengar. Hur går det ihop?
            </seg>
            <seg n="05aca73b">
              Det finns ingen insikt om den verklighet som tusentals elever
              i dag lever i. Vänstern vill ju bli av med friskolor helt och
              hållet. Varför säger ni inte det rakt ut?
            </seg>
            <seg n="421705fa">
              Sossarna gör som vanligt. Man skriver något positivt ord om lika
              villkor, men man föreslår bara försämringar i sak. Det är inte
              trovärdigt. Man gör gemensam sak med Vänsterpartiet och lägger
              inte två strån i kors för att skapa lika villkor. Ni gjorde ingenting
              under tolv års tid i regeringen ingenting för att skapa likvärdiga
              villkor. Man fick hålla på precis som det var i Bjuv, Göteborg
              och massor med andra kommuner. Har ni förstått hur illa det är
              i Göteborg? Eller ni kanske har det och tycker att det är bra.
            </seg>
            <seg n="d878de91">
              Ni i Miljöpartiet snurrar runt som vanligt. Ni vill vara kompisar
              med sossarna men tycker nog ärligt talat mer som vi i den här
              frågan. Ni vet inte riktigt var ni ska landa någonstans. Därför
              blir jag rätt besviken på Mats Pertoft, som hela tiden anpassar
              sig till Socialdemokraterna när han vet att det är den här linjen
              som vi tillsammans har kämpat för under lång tid. Hur ska ni tre
              kunna enas på vänsterkanten? Jag tyckte att Sofia Larsen hade
              bra frågor om det tidigare. Tyvärr fick vi inte något svar.
            </seg>
            <seg n="123e07d3">
              Jag hoppas dock att vi nu kan få svar på varför Socialdemokraterna
              och Vänstern vill behålla dagens orättvisor och diskriminera den
              kvarts miljon elever som går i fristående förskolor och skolor.
            </seg>
          </u>
          <note n="4042e6d3">
            Med detta yrkar jag bifall till utskottets förslag och avslag
            på reservationerna.
          </note>
          <note type="speaker" n="bb598537">
            Anf. 18 MATS PERTOFT (mp) replik:
          </note>
          <u who="mats_pertoft_eb413b" xml:id="i-97aecc5185655876-3" n="91c75c5a">
            <seg n="cc23f4be">
              Fru talman! Mats Gerdau menar att Miljöpartiet snurrar runt.
              Jag skulle snarare säga att vi försöker hålla en rak linje i denna
              fråga, utanför blockpolitiken. Vi försöker se hur verkligheten
              ser ut. Vi är väldigt oroade när det gäller till exempel detta
              att fristående skolor inte ska bära sin del när kommunala skolor
              tvingas skära ned, för det urholkar förtroendet för fristående
              skolor och friskolesystemet. Det handlar nämligen om lika rätt.
            </seg>
            <seg n="87603c60">
              Det är detta som har varit vår linje. Det är därför vi har drivit
              frågorna, och det är därför vi har den lagstiftning vi har i Sverige.
            </seg>
            <seg n="e08560c4">
              Vi är också väldigt oroade över den detaljstyrning som ni inför.
              Jag har hört detta dryftas både från friskolesidan och från kommunsidan
              i hur många år som helst. Alla vill ha detaljreglering. När man
              tänker efter märker man att varje detaljreglering är så förgänglig.
              Den bör inte stå i lagtexten. Det är därför vi inte vill ha denna
              detaljstyrning.
            </seg>
            <seg n="0f7737f0">
              I dag säger vi att fordonsprogram och musikprogram bör detaljstyras
              och ha speciella summor. Nästa år är det kanske naturbrukslinjen
              som kostar lite extra. Det förslag ni lägger fram är för fyrkantigt.
              I stället ska man ha förtroende och se att just den viktigaste
              biten, som vi var med om, nämligen ändringen av överklagningsrätten,
              skulle kunna lösa detta utan ytterligare tillägg.
            </seg>
          </u>
          <note type="speaker" n="4e5d4109">
            Anf. 19 MATS GERDAU (m) replik:
          </note>
          <u who="mats_gerdau_b2d967" xml:id="i-cae738d2cb9d9a28-1" n="40a4aceb">
            <seg n="f1666a21">
              Fru talman! Orsaken till propositionen är att många kommuner
              inte följer lagstiftningen i dag. Det är svårt eller omöjligt
              för friskolorna att kräva den rätt som vi här i kammaren faktiskt
              har beslutat om tidigare. Det är orsaken till den här propositionen.
              Att säga att ha förtroende för att det ska lösa sig är inte möjligt,
              och det är därför vi inför rätten att överklaga för att få detta
              prövat i domstol. För att det ska vara möjligt att pröva måste
              vi tala om vad ersättningen ska innehålla. Annars går detta inte
              att pröva.
            </seg>
            <seg n="c3fcb901">
              Det är precis vad vi gör nu. Vi säger att den ska innehålla kostnader
              för lokaler, mat, böcker, undervisning och lite andra saker. Är
              Mats Pertoft emot detta? Ska man inte få ersättning för mat, lokaler
              och böcker, eller vad är det Mats Pertoft och Miljöpartiet egentligen
              är emot? Jag tycker att det är väldigt konstigt.
            </seg>
            <seg n="87ab502f">
              När Mats Pertoft säger att det blir för detaljreglerande föreslår
              han dessutom själv att vi ska ha ytterligare detaljregleringar.
              Vi ska ju ha prislistor inte bara för fordonsprogrammets olika
              inriktningar utan också för alla andra nationella inriktningar.
              Han vill detaljreglera ännu mer. Det är helt ologiskt.
            </seg>
          </u>
          <note type="speaker" n="ce8fde4a">
            Anf. 20 MATS PERTOFT (mp) replik:
          </note>
          <u who="mats_pertoft_eb413b" xml:id="i-97aecc5185655876-4" n="91c75c5a">
            <seg n="61ca88c1">
              Fru talman! Orsaken till propositionen är, om jag är rätt underrättad,
              ett riksdagsuppdrag om just överklagningsrätten, där de borgerliga
              partierna och Miljöpartiet var överens och som riksdagen gav regeringen
              under förra mandatperioden.
            </seg>
            <seg n="f55ddae2">
              Jag känner också till de samtal som dåvarande Kommunförbundet
              och Friskolornas riksförbund förde och vad som blev produkten
              av dem. När jag nu, efter att propositionen har kommit, har rådfrågat
              Friskolornas riksförbund, har jag förstått att de menar att ni
              gör fel när ni stryker den grundläggande satsen om att ersättningen
              ska grundas på elevernas behov och skolans åtaganden. Man anför
              också konkreta domar som man menar går i den vägen att de löser
              detta, och de skulle lösa det ännu bättre med den nya överklagningsrätten.
            </seg>
            <seg n="16b4f064">
              Det är därför jag är motståndare till denna detaljreglering.
              När man detaljstyr något kan man inte lyfta ut enskilda saker,
              utan i så fall måste man detaljstyra alltihop. Det är alltid frestande
              att göra så.
            </seg>
            <seg n="89da86aa">
              Vi funderade på om det kanske skulle vara bättre med en ökad
              detaljreglering. Mats Gerdau har säkert också hört alla klagomål
              om ersättningsnivåer för de olika programmens inriktningar, som
              ju är väldigt olika. Det måste tas på allvar, men ni löser det
              inte genom att lyfta fram några enstaka punkter. I så fall måste
              man ta ett helhetsgrepp som är betydligt mer komplicerat. Det
              är där ni kör fast.
            </seg>
            <seg n="01aac421">
              Jag var inne på det tidigare i dialog med Sofia Larsen: Om ni
              vill ha samarbete och nå längre än ert eget block måste ni i god
              tid börja en diskussion och ha en öppenhet. Det har den här regeringen
              inte klarat.
            </seg>
          </u>
          <note type="speaker" n="90618d33">
            Anf. 21 MATS GERDAU (m) replik:
          </note>
          <u who="mats_gerdau_b2d967" xml:id="i-cae738d2cb9d9a28-2" n="40a4aceb">
            <seg n="0ee12734">
              Fru talman! Det blir intressant att se om Mats Pertoft klarar
              överenskommelsen med Vänsterpartiet i den här frågan. Ni har ju
              en ambition att enas om friskolor. Frågan är om det då är Miljöpartiet
              och Mats Pertoft som kommer att få ge sig och lägga sig platt
              för att göra det möjligt att Miljöpartiet ska kunna få en ministerpost.
              Hur kommer överenskommelsen att se ut så småningom? Det ska bli
              spännande att se.
            </seg>
            <seg n="12964a6e">
              Jag önskar verkligen att vi ska behålla ett gott samarbete och
              stå på samma sida av barrikaderna när det gäller just att slåss
              för valfrihet och friskolor, för det har varit framgångsrikt och
              bra tidigare, tycker jag.
            </seg>
            <seg n="1ed3d1dc">
              Mats Pertoft tycker att vi inte ska ta bort det som står om skolans
              åtagande och elevens behov. Jag tycker att de begreppen blir överflödiga.
              De kommer att sakna betydelse med den förändring som vi nu gör.
              Vi säger att bidrag ska ges på samma sätt som till de kommunala
              skolorna, vilka kostnadsposter de ska innehålla och att vi ska
              ha tilläggsbidrag för elever med särskilda behov. Därmed tar man
              hänsyn till elevernas individuella behov.
            </seg>
            <seg n="48698e15">
              Då är det frågan om skolans åtagande. Det är egentligen det luddigaste
              i lagstiftningen i dag. Det kan ju vara ett självpåtaget uppdrag,
              till exempel att man erbjuder dykutbildning på skolan, och så
              skickar man räkningen till kommunen. Det tycker inte vi är rätt.
            </seg>
            <seg n="7381193a">
              Därför säger vi att det ska vara ersättning till friskolorna
              på samma grund som till de kommunala skolorna och att de ska innehålla
              vissa saker eftersom det ingår i ersättningen till de kommunala
              skolorna.
            </seg>
            <seg n="47e7026d">
              Tycker inte Miljöpartiet att det här är rätt? Det är det som
              jag blir så fundersam om.
            </seg>
            <seg n="107d6645">
              Vi kan jämföra med annan lagstiftning, till exempel om socialbidrag,
              eller försörjningsstöd. Där talar man också om vad bidraget ska
              innehålla. Det är inte så konstigt. Det verkar lite som att ni
              letar skäl för att vara mot, och jag tycker att det är väldigt
              tråkigt. Ni har inte kunnat presentera ett enda förslag på hur
              överklagandet skulle gå till om man inte talar om vad bidragen
              ska innehålla.
            </seg>
          </u>
          <note type="speaker" n="0713f1ad">
            Anf. 22 MARIE GRANLUND (s) replik:
          </note>
          <u who="marie_granlund_4072fd" xml:id="i-b565f40fc4f49a3e-3" n="a2f6dc78">
            <seg n="b1aabb86">
              Fru talman! Det är märkligt att man nu pratar om friskolor och
              att man vill ha med Miljöpartiet, att det är i den frågan som
              vi ska ha blocköverskridande samarbete. Gärna det! Men skollagen
              då, gymnasieskolan och lärarutbildningen, de stora och viktiga
              reformer som verkligen kommer att påverka skolan under väldigt
              många år framåt? Jag tycker att det är väldigt märkligt.
            </seg>
            <seg n="101c0f31">
              Vi yrkar avslag på den här propositionen för att man inte tar
              ett sammanhållet grepp på detta med lika villkor.
            </seg>
            <seg n="c54dbca1">
              Ni har ett ideologiskt tunnelseende. Om man verkligen vill ha
              lika villkor måste man titta på hur förhållandena är: De kommunala
              skolorna är gynnade i vissa kommuner ja, då ska vi se till att
              de fristående skolorna får samma förutsättningar. Men när det
              omvända gäller bryr ni er inte om det.
            </seg>
            <seg n="e6f89779">
              När era partikamrater i Uppsala kritiserar det här förslaget
              på grund av att det kommer att innebära ökade kostnader för kommunen
              och är väldigt orättvist säger ni: Ja, vi kanske måste titta över
              det här innan vi ens har fattat beslut. Så hafsigt är det.
            </seg>
            <seg n="9f922938">
              Sofia Larsen vägrade att svara på frågan: När man nu sparar i
              alla kommuner mer eller mindre skolan kommer att spara på grund
              av den borgerliga politiken när man inte skjuter till resurser
              är det då rimligt att det bara är de kommunala skolorna som ska
              spara och inte de fristående? Kan inte Mats Gerdau svara på denna
              fråga? Jag tycker att det är ett helt orimligt synsätt.
            </seg>
          </u>
          <note type="speaker" n="692db109">
            Anf. 23 MATS GERDAU (m) replik:
          </note>
          <u who="mats_gerdau_b2d967" xml:id="i-cae738d2cb9d9a28-3" n="40a4aceb">
            <seg n="94a57cd9">
              Fru talman! Det är fortfarande intressant att höra Marie Granlund
              bara prata illa om friskolor och hur eländigt det är för alla
              kommuner. Det finns uppenbarligen inga som helst problem för friskolor
              i dag. Eller ser Marie Granlund några problem för friskolor någon
              gång vid något enstaka tillfälle? Finns de exemplen? Det är det
              vi diskuterar i dag: Hur ser vi till att det blir en likvärdig
              ersättning? Vi har massor med exempel på att kommuner inte ger
              en likvärdig ersättning. Ser Marie Granlund de problemen över
              huvud taget i dag?
            </seg>
            <seg n="2fb9b065">
              Det är också lite intressant att Socialdemokraterna är så snabba
              på att spara på skolan. Det är framför allt socialdemokratiskt
              styrda kommuner som nu varslar lärare i massor. Det är socialdemokratiskt
              styrda Luleå, som prioriterar en spaanläggning i stället. Det
              är Eskilstuna, där jag var för några veckor sedan. Runt om i massor
              av socialdemokratiskt styrda kommuner sparar man på skolan.
            </seg>
            <seg n="e4365073">
              För att mildra den internationella krisen tillskjuter vi nu,
              precis som Sofia Larsen sade, 17 miljarder till kommunerna. Vi
              förutsätter naturligtvis att kommunerna prioriterar sin viktigaste
              verksamhet, framtiden för våra barn, nämligen skolan och utbildningen.
            </seg>
            <seg n="a7276ca4">
              Sedan kan vi ta frågan om moms. Socialdemokraterna gjorde ingenting
              åt det här under alla sina år. Den 6-procentiga momsersättning
              som de kommuner som söker får från staten har varit samma sedan
              1991. Ni har inte tagit upp någonting om detta i era motioner
              eller i era reservationer. När det sedan står i en tidning är
              det helt plötsligt det som gör att det blir fel i den här propositionen.
              Men ni hade yrkat avslag långt innan dess.
            </seg>
            <seg n="b0369325">
              Vi säger nu att vi ska se över om det är en rimlig ersättningsnivå
              eller inte. Vi tycker att det är lika fel att kommunerna behåller
              mellanskillnaden. Tycker Marie Granlund att det är rätt att kommunerna
              ska behålla de pengarna?
            </seg>
          </u>
          <note type="speaker" n="82e54347">
            Anf. 24 MARIE GRANLUND (s) replik:
          </note>
          <u who="marie_granlund_4072fd" xml:id="i-b565f40fc4f49a3e-4" n="a2f6dc78">
            <seg n="7f9e4702">
              Fru talman! Det är riktigt att vi yrkade avslag på propositionen
              innan detta kom, och det var framför allt av ett skäl. Mats Gerdau
              svarar inte och Sofia Larsen svarar inte på frågan: Är det rimligt
              att kommunala skolor nu tvingas spara men inte de fristående?
              Det handlar inte om att man tycker att det ena eller det andra
              är bra. Det handlar om att det ska vara rättvisa villkor. Barn
              vilkas föräldrar har valt en kommunal skola ska inte drabbas hårdare
              än barn vilkas föräldrar har valt en fristående skola. Det är
              precis det som det handlar om.
            </seg>
            <seg n="dc1eca56">
              Ja, jag säger att om kommunala skolor har fördelar framför fristående
              skolor måste det rättas till. Men ni har ett tunnelseende eftersom
              ni inte ser när det blir åt det andra hållet, och det är därför
              vi yrkar avslag på propositionen. Ni tar inte helhetsgreppet.
              Det säger bland annat era borgerliga kamrater i Uppsala.
            </seg>
            <seg n="8b2e83b5">
              Återigen: När alla kommuner i det borgerliga Sverige nu kommer
              att skära på skolan, är det då rimligt att det bara är den kommunala
              skolan som drabbas? Ska inte det vara lika överlag? Om det är
              resurstillskott ska alla självklart få del av det på samma sätt,
              såväl fristående skolor som kommunala skolor. Men när det är besparingar
              är det tvärtom. För mig är det fullständigt orimligt. Jag har
              fortfarande inte fått något svar om hur ni tänker.
            </seg>
          </u>
          <note type="speaker" n="2841a0d6">
            Anf. 25 MATS GERDAU (m) replik:
          </note>
          <u who="mats_gerdau_b2d967" xml:id="i-cae738d2cb9d9a28-4" n="40a4aceb">
            <seg n="7105f715">
              Fru talman! Ska man kunna återkräva bidrag som man redan har
              beslutat om? Det är den fråga som Marie Granlund ställer. Jag
              tycker också att det finns klara problem med den frågan, ska jag
              ärligt säga. Det är det som vi tittar på för att se hur vi ska
              kunna ändra. Men det är svårt, nästan omöjligt, i dag att rent
              förvaltningsrättsligt upphäva ett gynnandebeslut. Då är frågan:
              Hur löser man det? Det är det vi tittar på, och så får vi se om
              vi återkommer i nästa steg.
            </seg>
            <seg n="22ea255c">
              Om det vore så att det är det enda skälet till att Marie Granlund
              är emot den här propositionen kunde hon ha yrkat på en ändring
              i den punkten i stället för att yrka avslag på alltihop. Den innehåller
              så mycket mer för att rätta till alla de problem som finns till
              exempel i Malmö, din egen hemkommun, i Göteborg, i Bjuv eller
              på alla andra håll. Men det vill ni inte rätta till.
            </seg>
            <seg n="4f55355b">
              Marie Granlund sade inte en endaste mening om hur ni vill se
              till att det skapas likvärdiga villkor. Hon talar bara om vad
              man inte ska göra: Man ska inte ge för mycket här, man ska inte
              göra så och det är fel på det. Hur vill Socialdemokraterna se
              till att det skapas likvärdiga villkor? Vi har inte fått reda
              på någonting om det under den här debatten i dag.
            </seg>
            <seg n="7e2834c4">
              Jag tror tyvärr att det är så att Marie Granlund och Socialdemokraterna
              inte ser de stora problem som en kvarts miljon ungdomar och barn
              lever under i dag därför att det finns socialdemokratiska kommunledningar
              som medvetet diskriminerar eleverna i de kommunerna. Det är ändå
              glädjande att man säger att det ska rättas till när man upptäcker
              något fel någonstans.
            </seg>
            <seg n="d3d02899">
              Jag tycker att du ska prata med din partikamrat i Göteborg, som
              visst är er skolpolitiska taleskvinna numer, Anneli Hulthén. Eller
              det kanske är just det ni gör, och det är hennes linje i Göteborg
              som ska gälla i hela landet. Det förskräcker mig i så fall.
            </seg>
          </u>
          <note type="speaker" n="d1edd6b5">
            Anf. 26 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-34b8daee05c9a858-3" n="2e5602f5">
            <seg n="e978c4db">
              Fru talman! Jag begärde ordet just därför att Mats Gerdau försökte
              ge sken av att vi inte vill göra någonting. Det vi kräver, till
              skillnad från den borgerliga regeringen, är att det ska gälla
              lika villkor för fristående och kommunala skolor.
            </seg>
            <seg n="a3e5d3e0">
              Vi tycker inte att det är okej att fristående skolor kan neka
              elever tillträde till deras skolor. Vi tycker inte att det är
              okej med vinstdrivande skolor där elevernas pengar och våra skattepengar
              stoppas i fickorna på ägare utanför som inte har med skolan att
              göra.
            </seg>
            <seg n="0b23568d">
              Som jag sade i mitt inlägg är den samlade vinsten för de privata
              skolorna en halv miljard kronor. Det motsvarar tusentals lärartjänster.
              Det är pengar som inte kommer eleverna till del.
            </seg>
            <seg n="663322f5">
              Mats Gerdau sade ingenting om de fristående skolor som strax
              innan eleverna ska få sitt avslutningsbetyg i gymnasieskolan bara
              lägger ned och inte tar något som helst ansvar för eleverna.
            </seg>
            <seg n="ffded853">
              Jag tycker att vi ska prata om att man faktiskt ska ha lika skyldigheter.
            </seg>
            <seg n="14de2518">
              Förhållandena för de kommunala och de fristående skolorna och
              deras skyldigheter är mycket olika i dag. Då kan man inte, som
              Mats Gerdau gör, säga: De kommunala och de fristående skolorna
              ska ha lika mycket pengar, varken mer eller mindre.
            </seg>
            <seg n="2807ddec">
              Skyldigheterna för dem ser nämligen helt olika ut.
            </seg>
            <seg n="10dade58">
              Det är inte rimligt att det är kommunen som ska betala en fristående
              skolas skolskjuts. Det är inte rimligt att det är det offentliga
              som ska bistå med skolbibliotek. För det är ett sätt för de fristående
              skolorna att spara in pengar.
            </seg>
            <seg n="235862b2">
              Det är inte rimligt att eleverna på skolorna ska ha högre andel
              obehöriga lärare bara för att det är ett sätt att kunna skapa
              högre vinster.
            </seg>
            <seg n="1bb547e8">
              För Vänsterpartiet är det viktigare att värna elevernas rätt
              till kunskap än skolhuvudmännens rätt till vinst.
            </seg>
          </u>
          <note type="speaker" n="e6a5bf28">
            Anf. 27 MATS GERDAU (m) replik:
          </note>
          <u who="mats_gerdau_b2d967" xml:id="i-cae738d2cb9d9a28-5" n="40a4aceb">
            <seg n="8ff55cc1">
              Fru talman! Jag tror inte att Rossana Dinamarca har sett hur
              verkligheten ser ut på många friskolor, där man kämpar med näbbar
              och klor för att få det att gå ihop.
            </seg>
            <seg n="929ea579">
              Man vet hur det är om det finns en kommun som inte betalar samma
              ersättning som man gör till den kommunala skolan.
            </seg>
            <seg n="342a7178">
              Man fuskar på olika sätt. Man gör massor med avdrag. Man tricksar
              med lokalkostnader.
            </seg>
            <seg n="9ddc4495">
              Det tror jag tyvärr inte att Rossana Dinamarca och Vänsterpartiet
              ser. Det gör att man diskriminerar en kvarts miljon elever som
              går på olika fristående skolor i dag.
            </seg>
            <seg n="1d9cb623">
              Rossana Dinamarca tycker inte att friskolor ska få diskriminera
              elever eller neka elever med särskilda behov tillträde. Det tycker
              inte jag heller. Jag tycker att i synnerhet de eleverna ska ha
              rätt att välja skola.
            </seg>
            <seg n="0a4a5807">
              Så var det när friskolereformen infördes, men det var Vänsterpartiet
              som tillsammans med Socialdemokraterna ändrade lagstiftningen
              i mitten av 90-talet. Då sade ni nämligen att kommunen inte längre
              skulle vara skyldig att betala extra för de eleverna.
            </seg>
            <seg n="ad860026">
              Då kan man naturligtvis inte tvinga friskolorna att ta emot de
              eleverna. Eller tycker Vänsterpartiet att man ska erbjuda skolskjuts
              och skolbibliotek och ta emot kostsamma elever med särskilda behov
              och få mindre pengar?
            </seg>
            <seg n="659e4829">
              Ni skriver själva i er motion att privatskolorna redan i dag
              överkompenseras. Jag kan inte tolka det på något annat sätt än
              att de ska få mindre pengar men göra mer. Hur går det här ihop?
            </seg>
            <seg n="6ea07a9d">
              Varför säger inte Rossana Dinamarca det som jag tror att Vänsterpartiet
              faktiskt vill? Lägg ned alla fristående skolor! Återkommunalisera
              alla tusen friskolor som finns i Sverige i dag! Är det inte det
              ni egentligen vill?
            </seg>
          </u>
          <note type="speaker" n="0e1089cd">
            Anf. 28 ROSSANA DINAMARCA (v) replik:
          </note>
          <u who="rossana_dinamarca_5b4631" xml:id="i-34b8daee05c9a858-4" n="2e5602f5">
            <seg n="4ac716a9">
              Fru talman! Ja, vi säger att de överkompenseras i förhållande
              till vilka skyldigheter de fristående skolorna har. Det är en
              skillnad jämfört med de kommunala skolorna. Det finns en väldigt
              stor skillnad, och ni väljer att inte ta tag i det.
            </seg>
            <seg n="8826b29f">
              Mats Gerdau pratar om kostsamma elever. Ja, vi tycker att det
              är viktigt att alla elever ska ha den möjlighet som Mats Gerdau
              pratar om. Men Mats Gerdau tycker inte att det är viktigt, för
              man ställer inte de kraven.
            </seg>
            <seg n="9ce40e25">
              Varför ställer ni inte de kraven nu, att alla skolor faktiskt
              ska ha tillgänglighet? Varför ställer ni inte de kraven?
            </seg>
            <seg n="193b42dc">
              Jag har i tidigare replikskifte pratat om meddelarfriheten för
              privatanställda lärare. Det tycker ni inte heller är viktigt.
              Ni säger bara: Nej, men det spelar ingen roll vem som är huvudman.
            </seg>
            <seg n="38de71bf">
              Det spelar en väldigt stor roll, skulle jag vilja påstå. Det
              är nämligen stora skillnader.
            </seg>
            <seg n="9d04787c">
              Mats Gerdau säger att det är synd om skolorna. De gör en halv
              miljard kronor i vinst. Vad används de pengarna till? Jo, de läggs
              i ägarnas fickor. De kommer inte eleverna till del.
            </seg>
            <seg n="98dc7bc7">
              Det skulle vara väldigt intressant att höra vad Skattebetalarnas
              Förening säger om att man använder skattebetalarnas pengar på
              det här sättet, att man sätter vinsten någon annanstans i stället
              för att låta den komma tillbaka till skolan, tillbaka till eleverna.
            </seg>
            <seg n="bfd9cdcd">
              Detta sker utan att man har samma krav på de fristående skolorna
              som man har på de kommunala skolorna.
            </seg>
            <seg n="9a3cacfd">
              Om en fristående skola stängs kan en kommunal skola aldrig säga:
              Nej, vi har inte plats för fler.
            </seg>
            <seg n="15c68396">
              Den kommunala skolan är skyldig att ta emot de eleverna. Det
              är de kommunala skolorna som inte kan neka elever med funktionsnedsättning
              skolgång. Det är de som får stå för kostnaden. Då är det väl rimligt
              att man också får ta ut den avgiften, eftersom de fristående skolorna
              inte har samma skyldigheter. Men det här väljer ni att se bort
              ifrån.
            </seg>
          </u>
          <note type="speaker" n="af732706">
            Anf. 29 MATS GERDAU (m) replik:
          </note>
          <u who="mats_gerdau_b2d967" xml:id="i-cae738d2cb9d9a28-6" n="40a4aceb">
            <seg n="8d0dc23d">
              Fru talman! I den här propositionen föreslås det just att vi
              ska införa ett tilläggsbidrag för elever som har särskilda behov
              för att, så att säga, tvinga kommunerna att betala extra för de
              eleverna, så att de också ska kunna välja den skola som de tycker
              passar bäst för de behov de har. Det är någonting som inte är
              möjligt i dag, eller det är en modell som många kommuner i dag
              inte följer. Jag tror till exempel inte att Rossana Dinamarcas
              hemkommun Trollhättan gör det.
            </seg>
            <seg n="1347c91f">
              Jag tycker också att det är en felsyn som Rossana Dinamarca ger
              uttryck för när hon säger att de kommunala skolorna har ett större
              uppdrag, att de har massor med kostnader som friskolorna inte
              har och att man har en skyldighet att ta emot alla elever.
            </seg>
            <seg n="62b1d567">
              Den enskilda kommunala skolan eller skolenheten har aldrig skyldigheter
              att ta emot alla elever som söker dit. Kommunen har skyldighet
              att erbjuda plats i någon av de kommunala skolorna.
            </seg>
            <seg n="c7cd0b98">
              Men säg, hypotetiskt, att en fristående skola läggs ned! Då är
              det upp till eleverna som gick där att välja en ny skola. De kan
              välja en kommunal skola eller de kan välja en annan friskola.
              De kanske vill gå i en annan kommun, till och med. Det är upp
              till dem att avgöra.
            </seg>
            <seg n="33c664d7">
              Och samma dag som friskolan stänger slutar kommunen att betala
              ut skolpeng till den skolan. Då betalar man ut de pengarna till
              en annan skola. Så det är inget problem i verkligheten.
            </seg>
            <seg n="e198d481">
              Ni målar upp kostnader som egentligen inte finns för att ensidigt
              gynna de kommunala skolorna, för ni tycker att man ska välja en
              kommunal skola. Ni tycker inte att det är viktigt med valfrihet.
              Det är bara kommunala skolor som ska gälla i er värld. Det tycker
              inte vi. Vi tycker att vi ska ha massor med bra skolor. Vi ska
              bara ha bra skolor. Sedan ska det vara kommunala skolor och fristående
              skolor.
            </seg>
          </u>
          <note type="speaker" n="409f3439">
            Anf. 30 CHRISTER NYLANDER (fp):
          </note>
          <u who="christer_nylander_5a0cc0" xml:id="i-3a83ac46ca10e318-0" n="7e8f205e">
            <seg n="69b17bb4">
              Fru talman! Det är lite glest på oppositionsbänken i denna debatt.
              Många av utskottets ledamöter har valt att vara någon annanstans
              än just här i denna debatt när denna viktiga fråga diskuteras.
            </seg>
            <seg n="d25869a4">
              Jag tror att det beror på att de har andra viktiga uppdrag att
              göra, precis som utbildningsministern just nu. Han sitter och
              diskuterar ungdomsvåld med socialministern och andra. Så låt oss
              lämna den typen av debatt! Ni har ju själva inte något särskilt
              bra record i frågan.
            </seg>
            <seg n="6df22eab">
              Fru talman! EU-valet var en framgång för Sverige. Vi hade ett
              ökat valdeltagande. Dessutom visade vi att vi nu hade lämnat ja-
              och nejdebatten kring EU. Det var bra för diskussionen om framtidens
              Europa att vi nu kunde sikta in oss på sakfrågorna i stället.
            </seg>
            <seg n="9e2444e7">
              Det vore önskvärt om debatter om fristående skolor kunde mogna
              på samma sätt. Det är dags att avsluta den här ja- och nejdebatten
              och dess skyttegravar.
            </seg>
            <seg n="4b2d5412">
              Marie Granlund, som inte är här just nu, sade i sitt inlägg att
              friskolorna är ett naturligt inslag. Men efter det högtidstalet
              handlade hennes anförande enbart om en retorik kring hur dåliga
              friskolor var.
            </seg>
            <seg n="ccdf6616">
              Miljöpartiet rör sig tyvärr i fel riktning, och Vänsterpartiet
              står fast vid sitt nej.
            </seg>
            <seg n="6a41b355">
              Jag tror att det hade varit bra om vi liksom i EU-debatten hade
              kunnat få en friskoledebatt som mer handlar om sak och mindre
              om ja och nej. Då skulle vi få ett perspektivskifte där det handlar
              om elevernas rätt att få en bra utbildning. Vi skulle få det fokuset
              på debatten i stället för på driftsformer.
            </seg>
            <seg n="a84d9106">
              Det ärende vi nu behandlar handlar i första hand om lika villkor
              för elever. Det är det viktiga perspektivet.
            </seg>
            <seg n="12a9bb4c">
              Alliansregeringen tar nu flera steg för att skapa så lika villkor
              som möjligt för elever som går i fristående skolor och elever
              som går i skolor med kommunal huvudman.
            </seg>
            <seg n="bb4d9c1a">
              Detta perspektiv kommer också att märkas i den skollag som remitteras
              inom kort. Men redan nu tar vi alltså ett par steg framåt. Det
              gäller tydliga regler kring hur bidraget ska se ut, att det ska
              vara mer förutsägbarhet, och att det ska bli möjligt att överklaga
              besluten.
            </seg>
            <seg n="a51dcfe8">
              För oss handlar det här om elevperspektiv. Elever ska ha lika
              villkor oavsett skolans huvudman. De ska varken vara bättre eller
              sämre. Det är som Per Albin Hansson sade en gång: I det goda samhället
              känner man inte några privilegierade eller tillbakasatta, inga
              kelgrisar och inga styvbarn.
            </seg>
            <seg n="f2c184c7">
              Översatt till denna debatt måste det vara så att elever ska ha
              samma möjligheter oavsett om de går i fristående skolor eller
              i kommunala skolor, varken bättre eller sämre. Vi ska ha så lika
              villkor som möjligt.
            </seg>
            <seg n="eb05b008">
              Då måste oppositionen ställa sig till exempel dessa frågor: Varför
              ska inte elever på gymnasiets IV-program kunna välja en fristående
              skola? Varför ska inte en elev i friskolan få samma chans till
              särskilt stöd? Varför ska kommuner ges rätt att ge mindre resurser
              till en elev som väljer en friskola än till den som går i en kommunal
              skola?
            </seg>
            <seg n="f7369878">
              Kanske måste vi som traditionellt har stått upp för fristående
              skolors rättigheter också vara tydliga med att friskolor inte
              ska ha någon gräddfil utan bara lika villkor.
            </seg>
            <seg n="c0f8ae70">
              Fru talman! Eftersom mina allianskolleger har sagt mycket gott
              i den här frågan tänker jag hålla mig ganska kort.
            </seg>
            <seg n="6720c1ca">
              Med detta betänkande skapas lite mer rättvisa villkor. Vi är
              inte färdiga; vi kommer inom kort att remittera en skollag som
              ytterligare skärper in detta synsätt med ytterligare reformer.
              Men som tidigare talare har sagt måste man kanske också se över
              momskompensationen så att också den ska passa bättre i det perspektiv
              vi har, nämligen att elever ska få samma chans. Som Sofia Larsen
              sade tidigare måste dock den frågan ses i ett större sammanhang.
            </seg>
          </u>
          <note type="speaker" n="b186255c">
            Anf. 31 MATS PERTOFT (mp) replik:
          </note>
          <u who="mats_pertoft_eb413b" xml:id="i-97aecc5185655876-5" n="91c75c5a">
            <seg n="535e3dcd">
              Fru talman! Jag måste säga att jag värdesätter Christer Nylanders
              uppmaning att komma upp ur ja- eller nejdiket och i stället prata
              om hur man gemensamt kan utveckla regelverket kring friskolorna.
            </seg>
            <seg n="7a65e8d0">
              Samtidigt är det just det Miljöpartiet har försökt göra i vår
              motion till propositionen: att inte prata ja eller nej utan utveckling.
              Jag ser problem, och det största problemet är, om vi ska prata
              om lika villkor, att man inte kan sänka bidraget till friskolor
              när kommunala skolor tvingas till nedskärningar. Jag undrar vad
              Christer Nylander tycker om det.
            </seg>
            <seg n="4a894ce7">
              Eftersom Christer Nylander tar upp utbildningsministerns agenda
              och att han hade något annat inplanerat i dag vill jag påpeka
              att jag förutsätter att utbildningsministern styr sin egen agenda
              och kan sätta sina egna prioriteringar. Det är tydligt att han
              inte prioriterar Sveriges högsta beslutande organ, nämligen riksdagen,
              och inte prioriterar att debattera frågorna här. Det är bara att
              konstatera att det är ganska beklagligt att en minister negligerar
              riksdagen på det sättet.
            </seg>
            <seg n="16a311f6">
              Min fråga till Christer Nylander är: Varför ska fristående skolor
              inte drabbas av samma nedskärningar som kommunala skolor?
            </seg>
            <seg n="23ede94f">
              Jag kan heller inte låta bli att fundera över om den här detaljregleringen
              är ett första steg mot en statlig skolpeng, modell m och fp.
            </seg>
          </u>
          <note type="speaker" n="b0223404">
            Anf. 32 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-3a83ac46ca10e318-1" n="7e8f205e">
            <seg n="c538515b">
              Fru talman! Jag kan bara konstatera att ganska många av oppositionens
              ledamöter och arbetande ersättare i utbildningsutskottet också
              har valt att prioritera någonting annat. Uppenbarligen är det
              väldigt många av oss som har mycket viktiga saker att göra, och
              jag tycker att också ungdomsvåld är viktigt att bekämpa.
            </seg>
            <seg n="f4bd86cd">
              Jag ska svara på Mats Pertofts mycket tydliga frågor kring att
              inte ändra gynnande förvaltningsbeslut.
            </seg>
            <seg n="b8241076">
              Jag tycker att man mycket väl kan diskutera den principen, men
              man måste då också vara väldigt medveten om att man öppnar ett
              lock i en fråga som innehåller ganska många problem. Det är nämligen
              samma förvaltningsregler som innebär att man i dag inte kan sänka
              betyg utan bara höja dem. Det är samma princip som på många andra
              områden innebär att man inte kan försämra ett gynnande beslut.
              Ska vi gå in och ändra den regeln just när det gäller fristående
              skolor och budget för kommande år innebär det också att vi ändrar
              principen för väldigt många andra områden. Innan man gör det måste
              man tänka långt och djupt, eftersom det får väldigt många andra
              konsekvenser.
            </seg>
            <seg n="925f0061">
              Svaret på Mats Pertofts andra fråga är: Nej, detta är inte ett
              steg mot ett ökat statligt ansvarstagande för skolan, även om
              jag och Folkpartiet gärna skulle se det.
            </seg>
          </u>
          <note type="speaker" n="ad31ce75">
            Anf. 33 MATS PERTOFT (mp) replik:
          </note>
          <u who="mats_pertoft_eb413b" xml:id="i-97aecc5185655876-6" n="91c75c5a">
            <seg n="147f1956">
              Fru talman! Tack för ett väldigt bra svar! Det är första gången
              under den här debatten som jag har fått ett sakmässigt bra svar
              när det gäller problematiken kring att sänka skolpengen för friskolor
              när man sänker den för kommunala skolor.
            </seg>
            <seg n="402e968d">
              Samtidigt måste jag säga att jag tycker att det är lite illa
              att man inte har lyckats hitta en juridisk lösning, för problematiken
              handlar egentligen om friskolesystemets trovärdighet. Vi har haft
              sådana här diskussioner om orättvisa ersättningssystem hur länge
              som helst. Det var bland annat det som ledde fram till att man
              tog ett beslut om att ha samma ersättning för kommunala skolor
              och friskolor i stället för en massa procentsatser, någonting
              som de borgerliga partierna på den tiden var emot.
            </seg>
            <seg n="67ea8619">
              Det måste gå att lösa juridiskt, menar jag. Vi måste faktiskt
              se till att juristerna hittar lösningar, och jag är väldigt besviken
              över att alliansen inte har lyckats med det, för det undergräver
              på sikt friskolesystemets trovärdighet och öppnar för angrepp
              som går ut på att det är en orättfärdig lösning som överkompenserar
              antingen den ena eller den andra sidan.
            </seg>
            <seg n="3587b252">
              Det är just det vi måste undvika. Målet måste vara lika villkor,
              inte olika, och där är det tyvärr en svart plump i propositionen.
            </seg>
          </u>
          <note type="speaker" n="17c32021">
            Anf. 34 CHRISTER NYLANDER (fp) replik:
          </note>
          <u who="christer_nylander_5a0cc0" xml:id="i-3a83ac46ca10e318-2" n="7e8f205e">
            <seg n="be124526">
              Fru talman! Den svarta plumpen har dessutom torkat in ganska
              rejält. Det är ju samma problematik som vi har levt med i 1015
              år.
            </seg>
            <seg n="4f0d6e9d">
              Diskussionen har funnits länge, säger Mats Pertoft. Det är illa
              att man inte har kunnat lösa detta juridiskt. Nej men detta är
              också en juridik som har gällt under väldigt lång tid. Vi har
              ärvt det regelsystem som fanns under den tid som s, v och mp hade
              makten, och vi har inte på den här korta tiden gjort den ändringen,
              precis som ni inte lyckades göra den förändringen när ni hade
              makten under tolv år.
            </seg>
            <seg n="9017757c">
              Låt mig ändå säga att principen kan diskuteras. Jag är dock mycket
              tveksam till att man ska ha ett lapptäckssystem där principen
              om att inte förändra ett gynnande offentligrättsligt beslut inte
              gäller på skolområdet, på en del av skolområdet eller bara för
              budgeten för fristående skolor och inte någon annanstans.
            </seg>
            <seg n="94746985">
              Jag tycker att vi i svensk förvaltningsrättslagstiftning måste
              ha en hyfsad förutsägbarhet och också en viss flexibilitet. Men
              problemet är att när man ska försöka hitta den där möjligheten
              till flexibilitet innebär det också att man rör upp väldigt mycket
              annat. Man öppnar ett lock, och det innebär till exempel också
              att betyg ska kunna sänkas framöver.
            </seg>
            <seg n="cc83730b">
              Jag för gärna den diskussionen och den debatten, och jag tror
              att vi måste göra det på djupet. Men jag är tveksam till att vi
              i dag ska göra ett undantag för den här saken, för jag vet att
              det förmodligen får många andra konsekvenser, inte bara på skolområdet
              utan på hela det offentliga området.
            </seg>
          </u>
          <note type="speaker" n="3451cd7b">
            Anf. 35 GUNILLA TJERNBERG (kd):
          </note>
          <u who="gunilla_tjernberg_794b01" xml:id="i-efe241c9e801c467-0" n="7d5fb843">
            <seg n="8a74e0ed">
              Fru talman! Jag är väldigt glad över att vi i dag får debattera
              och diskutera ett betänkande som bygger på en proposition som
              tar upp frågan om lika villkor för olika verksamheter. Jag känner
              att i dag har vi som allianspartier verkligen lyckats med något
              som den tidigare socialdemokratiska regeringen med stöd av vänstersidan
              icke på något sätt klarade att ta upp.
            </seg>
            <seg n="a70ec8d8">
              När Kristdemokraterna grundades 1964 var just friskolefrågan
              en av de absolut viktigaste frågorna för vårt parti. Så är det
              också i dag. Vi ser fristående skolor som en självklar och viktig
              del i det svenska skolväsendet. Vi anser också att de bidrar till
              att skapa och bygga på en mångfald som ökar möjligheterna för
              varje elev att hitta en skola som passar just henne eller honom.
            </seg>
            <seg n="87777c45">
              Rätten att välja skola är, fru talman, en demokratisk rättighet
              i ett pluralistiskt samhälle. De fristående skolorna medverkar
              ofta till pedagogisk förnyelse men också utveckling inom svensk
              skola totalt sett. När elever kan välja skolor betyder det att
              alla skolor, både kommunala och fristående, måste arbeta för att
              förbättra sin kvalitet.
            </seg>
            <seg n="b9f41c26">
              Kristdemokraterna vill skapa en sammanhållen skola där villkoren
              för de kommunala och fristående skolorna är likvärdiga och där
              alla barn och föräldrar har samma möjlighet att välja mellan olika
              skolformer.
            </seg>
            <seg n="744f7e7c">
              Innan den borgerliga regeringen i början av 1990-talet genomförde
              friskolereformen var det, precis som Mats Gerdau var inne på tidigare,
              bara de välbeställda som hade möjlighet att välja skola. Tycker
              Rossana Dinamarca att det var bra? Den frågan skulle jag vilja
              ha svar på i dag.
            </seg>
            <seg n="bd7b9b4d">
              Dagens finansieringssystem har också inneburit ett antal problem
              både för de fristående skolorna och för kommunerna, som är skyldiga
              att betala. Huvudproblemet ligger i bedömningen av vad som ska
              ligga till grund för kommunens beräkning av elevkostnaden. Skillnaden
              är i dag stor mellan kommunerna vad gäller hur man ersätter, vad
              man ersätter och vad ersättningen ska omfatta. Det här är någonting
              som ytterst drabbar eleverna.
            </seg>
            <seg n="5f314c88">
              Eftersom ersättningen per elev är avgörande för en fristående
              skolas verksamhet kan ersättningsnivån bli ett sätt för kommunerna
              att antingen underlätta eller förhindra friskoleetableringar.
              Problemen är störst för de fristående gymnasieskolorna eftersom
              elevkostnaden som vi vet varierar betydligt mer mellan kommuner,
              skolor och program i gymnasieskolan än för elever i grundskolan.
              I dag råder det stor enighet om att dagens system inte fungerar.
            </seg>
            <seg n="61fde821">
              Det här vill Socialdemokraterna, Vänsterpartiet, och dessvärre
              Miljöpartiet lite också, inte ändra på.
            </seg>
            <seg n="4dc053f0">
              Fru talman! Både fristående och kommunala skolor ska verka under
              samma villkor. Det är ju en självklarhet när det gäller både ekonomiska
              förutsättningar och skyldigheten att ta emot elever, till exempel
              elever med behov av särskilt stöd. Det är för att åstadkomma detta
              som vi står här i dag.
            </seg>
            <seg n="afe52f68">
              Skollagens bestämmelser om kommunernas bidrag till fristående
              skolor måste förtydligas. Samtidigt ska en huvudman för en särskilt
              bedriven verksamhet kunna överklaga hos en förvaltningsdomstol
              enligt förvaltningslagens regler, så att vi får en rättssäkerhetsprincip
              i detta. Det här är också någonting som vi kristdemokrater länge
              har uppmärksammat och krävt.
            </seg>
            <seg n="38ad1b43">
              Vi vet ju också, precis som allianskamrater tidigare i dag har
              påpekat, att Sveriges Kommuner och Landsting och Friskolornas
              riksförbund i en gemensam skrivelse har pekat på att bidragsreglerna
              i dag innehåller alltför många oklarheter och är alltför svåra
              att tillämpa. Kravet på likvärdiga villkor är inte tillgodosett
              i dag.
            </seg>
            <seg n="5e71fab0">
              Fru talman! Kristdemokraterna och Allians för Sverige föreslår
              därför att en kommuns bidrag per barn i fristående verksamhet
              ska beräknas efter samma grunder som kommunerna tillämpar vid
              fördelning av resurser till den egna verksamheten av motsvarande
              slag. Beräkningen av bidrag ska innefatta ersättning för i princip
              alla kostnader som är förknippade med verksamheten. Kommunernas
              val av organisationsform ska inte ha någon betydelse för bidragsberäkningen,
              utan alla de kostnadsslag som anges i skollagen och som har samband
              med den pedagogiska verksamheten ska ingå i ersättningen. Det
              är väl bra det! Det tycker Kristdemokraterna och alliansregeringen
              är mycket bra.
            </seg>
            <seg n="f72a9df1">
              Fru talman! Det betänkande och den proposition som vi nu diskuterar
              har tillkommit genom ett samfällt agerande mellan alliansregeringens
              partier, Kristdemokraterna, Moderaterna, Centerpartiet och Folkpartiet,
              och Miljöpartiet långt innan den här propositionen lades fram,
              i ett arbete i utbildningsutskottet under slutet av förra mandatperioden.
              Miljöpartiet lyckades då förtjänstfullt stoppa socialdemokratiska
              propåer om att försämra villkoren för fristående alternativ. Jag
              måste än en gång säga att jag tycker att det var strongt och rakryggat
              av Miljöpartiet att hålla fast vid sin politik och samverka med
              oss övriga i den här frågan. Men var står Miljöpartiet i dag?
              Tyvärr tycks man alltmer positionera sig till vänster. Det som
              en gång var ett strongt och rakryggat parti när det gäller frågan
              om valfrihet och mångfald ser man i dag inte riktigt lika mycket
              av.
            </seg>
            <seg n="1b208408">
              Mats Pertoft säger att han försöker hålla en rak linje, men hur
              ser den raka linjen ut undrar jag när jag lyssnar på Rossana Dinamarca.
              Den här linjen ska han försöka hålla tillsammans med Vänsterpartiet
              och tillsammans med Socialdemokraterna som inte har någon åsikt
              alls i frågan. Vänsterpartiet har en åsikt. De säger nej. Socialdemokraterna
              säger absolut ingenting. De berättar inte vad de vill. Och här
              ska Mats Pertoft hålla en rak linje. Hur ser den linjen ut?
            </seg>
            <seg n="3fabccf1">
              Vi vet ju också i dag att det företrädesvis är socialdemokratiskt
              styrda kommuner som har motarbetat friskolorna efter bästa förmåga.
              Många har sagt nej av principskäl, medan andra presenterat mer
              eller mindre krystade argument om ekonomi eller segregation inte
              finns det några egentliga, sakliga belägg när man vill stoppa
              nya friskolor eller sänka ersättningen. Det är politik, en politisk
              uppfattning. Man tycker inte om friskolor.
            </seg>
            <seg n="677c8c10">
              Vi vet dessutom att Skolverket har tittat på 157 inspektionsrapporter
              under fyra år. Man kan inte på ett enda ställe säga att fristående
              skolor missköter sig. Inom sex av de åtta områdena är värdena
              bättre för de fristående skolorna än för de kommunala. Det handlar
              bland annat om undervisningens innehåll och om elevernas trygghet.
              På ett av de inspekterade områdena var de kommunala skolorna bättre
              och på ett var de likvärdiga. Det här vill jag påminna om bara
              för att visa vilken grundlös argumentation som ibland hörs från
              oppositionen, i dag från framför allt Vänsterpartiet och Socialdemokraterna.
            </seg>
            <seg n="628c6435">
              Fru talman! Avslutningsvis vill jag säga att med likabehandlingsprincipen
              som grund ökar rättssäkerheten för enskilda och fristående anordnare,
              och det kommer på sikt att gynna alla, elever, föräldrar och lärare.
              Även lärare gläds ju åt att ha en skola där man verkar på samma
              villkor oavsett om man arbetar i en kommunal skola eller i en
              fristående skola. Eftersom Kristdemokraterna har drivit de här
              frågorna mycket länge är det med stor glädje som jag i dag ställer
              mig helt bakom utskottsbetänkandet, och tillsammans med mina allianskamrater
              vill jag yrka bifall till förslagen i betänkandet och avslag på
              samtliga reservationer.
            </seg>
          </u>
          <note type="speaker" n="fe796c6c">
            Anf. 36 MATS PERTOFT (mp) replik:
          </note>
          <u who="mats_pertoft_eb413b" xml:id="i-97aecc5185655876-7" n="91c75c5a">
            <seg n="c88373b8">
              Fru talman! Gunilla Tjernberg, liksom också andra ledamöter i
              den här debatten, frågar vad som har hänt med Miljöpartiet och
              den linje vi har haft. Jag kan påpeka att Miljöpartiet står fast
              vid precis det som var det gemensamma riksdagsuppdraget som Miljöpartiet
              tillsammans med de borgerliga partierna gav under förra mandatperioden,
              nämligen att skapa en möjlighet att överklaga till förvaltningsdomstol.
              Det har jag inte kritiserat i den här frågan. Det har vi inte
              yrkat avslag på. Däremot ser vi stora risker med detaljreglering,
              som jag har varit inne på tidigare.
            </seg>
            <seg n="550dae6c">
              Jag måste säga att Miljöpartiet ju är det parti i riksdagen som
              har hållit en rak linje i friskolefrågan. Det var vi som en gång
              i tiden initierade att vi skulle ha samma villkor, samma ersättningsnivå,
              när de borgerliga partierna ville hålla fast vid en 75- eller
              85-procentig ersättningsnivå till friskolorna. Då var det tillsammans
              med Socialdemokraterna och Vänsterpartiet som vi röstade igenom
              det i riksdagen.
            </seg>
            <seg n="5af022ae">
              Vi håller fast vid den linjen i dag också. Vi vill se lika villkor.
              All respekt för Christer Nylanders svar på min fråga angående
              möjligheten att även kommunala skolor får sänkt ersättning, men
              vi ser ju sådana saker som viktiga frågor eftersom trovärdigheten
              i debatten om lika villkor är så fundamental i friskolefrågan.
            </seg>
            <seg n="a62f996e">
              Jag har i debatten i dag flera gånger efterlyst alliansens förmåga
              att samarbeta över blockgränserna tidigare än när man lägger fram
              en proposition. Den är ju noll och icke. Då blir det väldigt svårt
              för ett eller flera partier från oppositionen att samarbeta.
            </seg>
          </u>
          <note type="speaker" n="71f7aad2">
            Anf. 37 GUNILLA TJERNBERG (kd) replik:
          </note>
          <u who="gunilla_tjernberg_794b01" xml:id="i-efe241c9e801c467-1" n="7d5fb843">
            <seg n="1d1aaf59">
              Fru talman! Jag förstår verkligen Mats Pertofts dilemma. Miljöpartiet
              har arbetat för mångfald. Ni har kämpat för valfrihet och fri
              etableringsrätt. Så ser historien ut. Det är därför jag tycker
              att det är så beklämmande, Mats Pertoft, att ni i dag som parti
              har lutat er åt vänster i frågorna. Det är inte synd för vår egen
              del eftersom Kristdemokraterna står fast. Vi har våra kamrater
              i alliansregeringen. Vi får arbeta med frågorna. Men hur ska Mats
              Pertoft klara ut den raka linjen i frågorna tillsammans med Vänsterpartiet?
            </seg>
            <seg n="3cad2934">
              Jag är bekymrad för våra elever, för barnen, för föräldrarna.
              Det är dem jag tänker på. Det kommer inte att gå eftersom det
              inte går ihop. Jag vet att det var så förut. En gång i tiden,
              sade Mats Pertoft. Javisst, en gång i tiden stod ni fast vid frågorna.
              Men hur ser det ut i dag? Det är den stora fråga jag och mina
              kamrater har ställt.
            </seg>
            <seg n="aad13ec1">
              Återigen tar jag upp frågan om ett gynnande förvaltningsbeslut.
              Det är helt klart att det finns ett bekymmer där, men det är en
              sak vi inte kan lösa här. Det gäller samtliga gynnande beslut
              i offentliga sektorn myndighetsbeslut. Därför måste den frågan
              tas i särskild ordning. Den har en sådan dignitet att den måste
              behandlas i rätt ordning. Det innebär inte att man behöver vara
              kritisk till en proposition och ett betänkande som verkligen säkrar
              lika villkor oavsett om eleverna går i en kommunal skola eller
              i en fristående skola. Där står ni inte rakt, som ni gjorde en
              gång i tiden.
            </seg>
          </u>
          <note type="speaker" n="9ec1e2c6">
            Anf. 38 MATS PERTOFT (mp) replik:
          </note>
          <u who="mats_pertoft_eb413b" xml:id="i-97aecc5185655876-8" n="91c75c5a">
            <seg n="e5ae3e01">
              Herr talman! Om Gunilla Tjernberg menar att man står rak bara
              om man följer alliansens linje är det en lite märklig definition
              av att stå rak.
            </seg>
            <seg n="84cc8d44">
              Jag har inte sett någon möjlighet, och jag tror inte mina andra
              oppositionskolleger har sett några möjligheter, att samarbeta
              med alliansen i dessa frågor eftersom man inte kommer med besked
              i tid. Så är det. Det är ett faktum. När jag har diskuterat propositionen
              med Friskolornas Riksförbund har de också varit kritiska. De menar
              att texten i den motion vi har väckt är till ca 80 procent den
              kritik som Friskolornas Riksförbund har mot den detaljstyrning
              som finns med i er proposition. Ni lutar er mot en text som man
              kom fram till tillsammans med Kommunförbundet under förra mandatperioden.
              Visst, men man måste vara lite mer flexibel. Denna flexibilitet
              verkar ni har tappat när alla fyra partier måste surra sig fast
              vid masten.
            </seg>
            <seg n="3a6212bc">
              Jag vidhåller att vi i Miljöpartiet driver denna politik. Vi
              anstränger oss att ha en realistisk, noggrann och väl genomarbetad
              syn på friskolepolitiken just utifrån aspekten lika villkor. Var
              Vänsterpartiet eller Socialdemokraterna står överlåter jag åt
              dem att svara på. Vi har ett samarbete, inte exakt samma politik,
              i alla frågor. Så är det väl med alliansen också. Vad jag vet
              är det olika partier som säger olika saker när det gäller statlig
              skola och så vidare i alliansen. Vi hör i alla fall utbildningsministern
              säga det ofta.
            </seg>
            <seg n="7b051aea">
              Det är beklagligt att propositionen om lika villkor inte har
              tagits fram i ett bredare sammanhang, med en bredare förankring
              och mer flexibilitet.
            </seg>
          </u>
          <note type="speaker" n="f8671278">
            Anf. 39 GUNILLA TJERNBERG (kd) replik:
          </note>
          <u who="gunilla_tjernberg_794b01" xml:id="i-efe241c9e801c467-2" n="7d5fb843">
            <seg n="68c84957">
              Herr talman! Nu behandlar vi inte det betänkandet, och därför
              ska jag inte uppehålla mig vid det. I en annan situation i ett
              ärende vi har diskuterat i kammaren det vet Mats Pertoft ställde
              jag en fråga om vi kan ha en dialog tillsammans. Det är lika bra
              jag säger det nu. Men jag förstod att arbetet tillsammans med
              vänstersidan gör att det blir svårigheter. Det är så det fungerar.
              Politik fungerar så att man försöker komma överens. Nu hade ni
              låst in er i det blocket, och då blir det svårt med samtalen.
            </seg>
            <seg n="333797d5">
              Om alliansens gruppledare i utbildningsutskottet hade önskat
              ett samtal i frågorna med Miljöpartiet hade vi fått ett nej eftersom
              ni redan har låst in er med vänstersidan. Det är det som är så
              bekymmersamt. En fråga som handlar om mångfald, valfrihet, fristående
              skolor, förskolor, fritidshem, rätten att välja och respekt för
              den enskildes olikheter gäller en så fundamental grundläggande
              syn på hur vi ser på människan. Det är där jag ser bekymret att
              hålla ihop med vänstersidan. De ser bara de stora komplexen, bara
              det offentliga, att politiken ska bestämma samt att systemen ska
              bestämma och styra. Den enskilde finns inte där. Att få dessa
              två djupa ideologiska skillnader att gå ihop gör att jag inte
              kan förstå hur Miljöpartiet ska kunna hålla sin linje. Där är
              problemet. Det var Mats Pertofts egna ord att han vill hålla en
              rak linje. Det blir svårt för mig att förstå.
            </seg>
            <seg n="c2a07530">
              Det är beklämmande att Miljöpartiet sviker en så viktig fråga
              som handlar om en grundsyn på människor, valfrihet, mångfald,
              barn och föräldrar samt rätten att välja.
            </seg>
          </u>
          <note n="f3ecac0d">
            Överläggningen var härmed avslutad.
          </note>
          <note n="718888a9">
            6 § Sekretess inom yrkeshögskolan
          </note>
          <note n="4a3561e3">
            Föredrogs
          </note>
          <note n="346e0ab8">
            Talmannen konstaterade att ingen talare var anmäld.
          </note>
          <note n="9b6190ef">
            7 § Gränslös kunskap högskolan i globaliseringens tid
          </note>
          <note n="4a3561e3">
            Föredrogs
          </note>
          <note type="speaker" n="c5b92e7e">
            Anf. 40 AMINEH KAKABAVEH (v):
          </note>
          <u who="amineh_kakabaveh_08f6a8" xml:id="i-1627d55e44fc7b7e-0" n="8d77d851">
            <seg n="4d2da3f9">
              Herr talman! Vänsterpartiet, Miljöpartiet och Socialdemokraterna
              ser positivt på flera av förslagen i propositionen när det gäller
              till exempel förslagen om ökad lärarrörlighet och marknadsföring
              av svenska utbildningar. Men vi anser att de positiva inslagen
              i förslagen riskerar att motverkas genom att regeringen aviserar
              att studieavgifter ska införas.
            </seg>
            <seg n="79b05159">
              Den svenska utbildningspolitiken bygger på principen att utbildningen
              i grundskola, gymnasieskola, universitet och högskola ska vara
              avgiftsfri för individen. Men tyvärr börjar denna princip att
              ifrågasättas på olika sätt av den borgerliga regeringen.
            </seg>
            <seg n="160253f1">
              Rätten till avgiftsfria studier har länge varit en grundläggande
              princip i svensk utbildningspolitik. Ett öppet utbildningssystem
              som är tillgängligt för alla är ett viktigt verktyg för att minska
              klasskillnaderna, öka jämställdheten och mångfalden samt minska
              segregationen i det svenska samhället. Sverige kan och bör även
              ta ett ansvar för att minska de globala orättvisorna genom att
              erbjuda utbildning till utländska studerande utanför EU på samma
              villkor som svenska studerande.
            </seg>
            <seg n="95c0cf7b">
              Vi från Vänsterpartiet anser att högskolestudier ska vara avgiftsfria
              för alla oavsett härkomst och att staten ska ta det fulla ansvaret
              för att finansiera högskoleutbildningen. Det är också viktigt
              att kunskap inte blir en handelsvara vars värde mäts endast i
              dess ekonomiska nytta. Rätten till kunskap är en nödvändig bestående
              del i en demokrati. Universitet och högskolor har därför ett demokratiskt
              ansvar att erbjuda en miljö som uppmuntrar till kritiskt tänkande
              och där kunskap har ett egenvärde.
            </seg>
            <seg n="f89545c2">
              Herr talman! I en analys av rörligheten bland internationella
              studenter, marknadsföring och mobilitet, 2004:25 R, konstaterar
              Högskoleverket att avgiftsfriheten är en av de viktigaste orsakerna
              till att utländska studenter väljer att studera i Sverige. Genom
              att införa avgifter riskerar vi därför att antalet utländska studenter
              vid svenska högskolor minskar.
            </seg>
            <seg n="8f807060">
              Dessutom menar Högskoleverket att avgifter inom den högre utbildningen
              kan leda till ökade kostnader. Det kommer att krävas fler stipendier
              för studenter med otillräckliga ekonomiska resurser. Administrationen
              av avgiftssystemet kommer också att kräva mer resurser, och kostnaderna
              för internationell marknadsföring av universitet och högskolor
              kommer att öka.
            </seg>
            <seg n="dcd8d470">
              Herr talman! Avgiftsfriheten har dessutom ett mycket stort stöd
              bland både studenter och lärare vid högskolan. Både Sveriges Förenade
              Studentkårer, SFS, och Sveriges universitetslärarförbund, Sulf,
              har kritiserat tankarna på att införa avgifter för såväl svenska
              som utländska studenter.
            </seg>
            <seg n="69d83e5b">
              Herr talman! Regeringen har aviserat att den vill göra det möjligt
              att ta ut studieavgifter av studenter som kommer från länder utanför
              EES-området. Vi menar att detta är ett steg mot en helt ny syn
              på utbildning som handelsvara, vilket också riskerar att vara
              ett steg bort från värden som frihet, jämlikhet, solidaritet,
              kritisk granskning och vetenskaplighet som högre utbildning står
              för i dag. Vi ser också att en risk med att införa avgifter för
              utländska studenter är att det är första steget mot att även införa
              avgifter för övriga studenter.
            </seg>
            <seg n="bd786e69">
              I DN den 16 maj föreslår regeringens globaliseringsråd just detta,
              nämligen att införa avgifter för alla studenter som studerar på
              högskola. Lika tillgång till utbildning är en fråga om rättvisa
              och jämlikhet. I propositionen Den öppna högskolan (prop. 2001/02:15)
              fastställs målet att alla som har förutsättningar att klara studierna
              ska antas till högskolan och att studenternas bakgrund inte ska
              vara avgörande. Breddad rekrytering och mångfald är målet. Det
              säger sig självt att avgiften för utbildning skulle slå hårdast
              mot dem som har sämst ekonomi och som kommer från studieovana
              miljöer. Den sociala snedrekryteringen skulle med andra ord öka
              om avgifter infördes.
            </seg>
            <seg n="fbc0bcb5">
              Ett sätt att garantera avgiftsfriheten är att lagstifta om detta.
              Vi i Vänsterpartiet menar att det nu är nödvändigt att skriva
              in i högskolelagen det som hittills har varit praxis, nämligen
              avgiftsfriheten för svenska studenter.
            </seg>
            <seg n="5e2d87b3">
              Avslutningsvis vill jag yrka bifall till reservationen.
            </seg>
          </u>
          <note type="speaker" n="206ed43a">
            Anf. 41 LAGE RAHM (mp):
          </note>
          <u who="lage_rahm_1a5db7" xml:id="i-0637f1589be2fa89-0" n="93d47788">
            <seg n="f0be6d96">
              Herr talman! Jag vill inleda med att säga att i de här förslagen
              från regeringen finns det en hel del som är bra och som vi vill
              ställa oss bakom. Det är okontroversiella förändringar som jag
              tror bidrar till en bra utveckling och en ökad möjlighet till
              internationalisering och höjd kvalitet på högskoleområdet i Sverige.
            </seg>
            <seg n="31c913a7">
              Men något som också finns i den här propositionen är att man
              aviserar att införa avgifter för utländska studenter. Så sent
              som i går gav också regeringen i uppdrag till Verket för högskolestudier
              att tillsammans med universiteten och högskolorna, om jag har
              förstått det rätt, inleda arbetet för att införa studieavgifter
              i Sverige.
            </seg>
            <seg n="8181526a">
              Det här är en stor omställning. Även om det gäller avgifter för
              studenter som kommer från länder utanför EES-området är det en
              stor förändring. I Sverige har vi tidigare haft avgiftsfrihet
              i utbildning som en grundprincip. Alla ska ha en möjlighet att
              studera, eller rättare sagt: Möjligheten ska inte begränsas av
              pengar, utan det ska vara de som är mest kompetenta och som vill
              som ska ha möjlighet att studera och fortsätta utveckla kunskapssamhället.
              I stället kommer vi nu att få se att vi går mot en situation där
              utbildning blir mer av en kommersiell produkt som man vill sälja
              i stället för att vara grunden för ett samhälles utveckling och
              framåtskridande.
            </seg>
            <seg n="db303563">
              Som tidigare har nämnts riskerar det här att spilla över. Hur
              kommer det att se ut i framtiden? Vi har flera som föreslår avgifter
              för svenska studenter. Är det nästa steg? Det finns ju en risk
              om man bygger upp en organisation för att ta ut avgifter.
            </seg>
            <seg n="e6314a85">
              Jag tycker att konsekvenserna förtjänar att belysas mer än vad
              som har gjorts här. Det här är inget skarpt förslag, och jag räknar
              med att konsekvenserna blir utredda mer, men jag tror tyvärr inte
              att det stoppar regeringen. Många aktörer i det svenska samhället
              har, som tidigare har sagts, tydligt visat att det här är ett
              dåligt förslag och visat på konsekvenserna, men regeringen verkar
              inte ha tagit åt sig.
            </seg>
            <seg n="2fdc00dd">
              När vi nu ändå är inne och diskuterar internationalisering av
              den högre utbildningen i Sverige vill jag säga att det är väldigt
              tydligt att det här riskerar att stoppa delar av internationaliseringen
              när studenter inte längre har möjlighet att komma hit och studera,
              utan man inför avgifter. Många som kommer från fattigare länder
              kommer faktiskt inte att ha möjlighet att betala de här avgifterna.
            </seg>
            <seg n="bbb1131c">
              I stället för att öka internationaliseringen och ge möjligheter
              till utländska studenter inför man en byråkrati för att ta hand
              om de här avgifterna och administrera systemet. Frågan är om det
              här verkligen kommer att ge så mycket mer pengar till svenska
              högskolor som man ändå hoppas skulle kunna vara tanken. Nu när
              regeringen själv inte ger så mycket mer pengar försöker man kanske
              ta ut dem av studenterna. Men jag tror att inte ens det kommer
              att ge så mycket mer pengar. Det här leder till byråkrati, och
              det riskerar att bli betydligt färre studenter som studerar på
              svenska högskolor och som kommer från länder utanför EES.
            </seg>
            <seg n="e79b894c">
              Det har sagts att det här ska lösas med stipendier. Då undrar
              jag lite grann. Om man nu inför stipendier så att de som redan
              går här får gå här har man ju betalat den här utbildningen det
              är bara det att man har infört en ökad byråkrati. Alternativt
              är det en väldigt kraftig begränsning av det antal studenter som
              får stipendier, och då minskar man kraftigt antalet utländska
              studenter i Sverige.
            </seg>
            <seg n="707c93ed">
              Jag tror att det är viktigt att komma ihåg att det här inte är
              någon sorts människor som kommer hit och bara vill ta åt sig av
              oss och inte ge någonting tillbaka. Det är faktiskt så att studenter
              som har olika bakgrund och som kommer från utlandet, även utanför
              EU, tillför någonting till svensk högre utbildning. De tillför
              andra perspektiv, kvalitet och kompetens till svenska utbildningsanordnare
              och i det svenska samhället. Det är viktigt att komma ihåg det
              här.
            </seg>
            <seg n="d1038d7a">
              Förutom det tycker jag att det är en viktig utgångspunkt att
              vi lever i ett globalt samhälle där alla vi tillsammans har ansvar
              för varandra på det här jordklotet, och det är rimligt att vi
              som ändå är duktiga på högre utbildning och har det gott ställt
              faktiskt bidrar till att utveckla kunskapssamhället på global
              nivå också och att vi inte jobbar för att införa begränsningar
              för detta.
            </seg>
            <seg n="8eff25ae">
              Det sägs ibland, vilket skulle kunna vara lovvärt, att vi i stället
              för att konkurrera med att det ska vara låga avgifter helst inga
              alls ska konkurrera med kvalitet och att avgifterna kommer att
              bidra till det. Men det förutsätter att avgifterna blir väldigt
              höga. Hur ska högskolorna annars kunna få särskilt mycket mer
              pengar? Eller är det tänkt att de som betalar ska få en betydligt
              bättre utbildning med högre kvalitet än de svenska studenter som
              inte betalar, att vi får en sådan segregering? Då kan man tänka
              sig att man har råd att bekosta den högre kvaliteten, för regeringen
              skjuter ju inte till några pengar i budgeten.
            </seg>
            <seg n="f1be2043">
              Vi i oppositionen föreslog just en kvalitetssatsning i högskolan,
              för vi behöver mer lärarledd tid för studenter inom många områden
              där det ser riktigt illa ut. Det vill inte regeringen. I stället
              är det avgifterna som då inte ens kommer att kunna finansiera
              den högre kvaliteten som man säger sig vilja konkurrera med.
            </seg>
            <seg n="7e6ff349">
              Det är viktigt att komma ihåg att vi i Sverige inte har någon
              möjlighet att ta de absolut bästa studenterna som har råd att
              betala väldigt mycket. Så är det. De studenterna kommer alltid
              att gå till toppuniversitet i USA och så vidare. Vi har ingen
              möjlighet att införa, i alla fall inte med regeringens satsningar,
              tillnärmelsevis den kvalitet som finns i till exempel antal lärare
              per studenter på många toppuniversitet i USA. Då blir det inte
              konkurrens med kvalitet. I stället ska vi, tycker jag och Miljöpartiet,
              bidra till att få in internationalisering i den högre utbildningen
              genom utländska studenter. Den förmodade kvalitetssatsningen riskerar,
              som sagt, att snarare urlaka kvaliteten i och med att man inte
              öppnar upp för människor utanför EES att komma in och bidra med
              kvalitet i det svenska högre utbildningsväsendet.
            </seg>
            <seg n="e8d6a1a3">
              Det finns också många andra saker som är viktiga för kvaliteten.
              Vi har till exempel pratat om att det ska bli lättare att stanna
              och jobba här ett tag efter sin utbildning, om man vill det. Det
              finns många andra liknande aspekter som jag tycker är viktiga
              och som jag hyser lite större förhoppning om att regeringen kommer
              att ta hänsyn till.
            </seg>
            <seg n="dee2ab82">
              Sammantaget vill jag därmed yrka bifall till reservationen.
            </seg>
          </u>
          <note type="speaker" n="d0628b2e">
            Anf. 42 MIKAEL DAMBERG (s):
          </note>
          <u who="mikael_damberg_22ef9e" xml:id="i-58bd066e3484da59-0" n="5e356261">
            <seg n="9ccb4281">
              Herr talman! Jag vill börja med att säga att Socialdemokraterna,
              liksom Vänsterpartiet och Miljöpartiet, ser väldigt positivt på
              flera av propositionens förslag om att öka internationaliseringen
              av den högre utbildningen, bland annat genom möjlighet att utfärda
              gemensamma examina, ökad lärarrörlighet och marknadsföring av
              svensk högre utbildning.
            </seg>
            <seg n="476422ac">
              Jag tror att det är viktigt att se att internationaliseringen
              av den högre utbildningen är en av de viktigaste kvalitetsinsatserna
              som svensk utbildning står inför.
            </seg>
            <seg n="d5af55dc">
              Sverige har under ganska många år setts lite grann som ett föredöme,
              eftersom vi har haft väldigt många svenska studenter som har rest
              ut i världen för att studera. Vi har i Sverige sett det som en
              tillgång. Man kommer ut och får nya kontaktnät, man lär sig nya
              saker och får andra perspektiv men också väldigt mycket språkkunskaper.
              Tyvärr har intresset hos svenska studenter för att resa utomlands
              och studera på senare tid minskat. Det är en ganska allvarlig
              trend för ett land som vill spela aktivt i en globaliserad ekonomi
              och som vill vara framgångsrikt i den nya världen. Men det är
              också väldigt beklagligt för de många studenter som missar chansen
              att se nya länder, uppleva nya kulturer och få nya perspektiv
              på tillvaron. Det finns både ett ekonomiskt perspektiv att öka
              internationaliseringen av högre utbildning och också ett mänskligt
              perspektiv, att människor i vårt land ska kunna komma ut och ta
              del av hela världen under sin utbildning. Långsiktigt tjänar vi
              på det både som människor och som nation.
            </seg>
            <seg n="5d5e4229">
              Jag ser positivt på, och jag tror att det är en viktig del av
              kvalitetsarbetet, att svenska universitet och högskolor har möjlighet
              att utfärda gemensamma examina, att man knyter ihop utbildningar
              och samarbeten mellan olika universitet. Jag tror att det leder
              till att fler studenter vågar ta steget att resa ut och studera.
              Det finns en stor fördel med det.
            </seg>
            <seg n="128e2406">
              Jag tror att man ska vara medveten om det som Lage Rahm tidigare
              sade om att om man vill få hit fler studenter till Sverige är
              det ytterst kvaliteten och visionen för den svenska högskolan
              som avgör hur många som kommer hit, hur attraktivt det är att
              studera just i Sverige. Där tvingas vi konstatera att den svenska
              regeringen inte har gjort det man lovade i valrörelsen, att göra
              stora kvalitetssatsningar på högre utbildning.
            </seg>
            <seg n="3500361a">
              Vi i oppositionen har presenterat flera förslag som skulle höja
              utbildningskvaliteten, inte minst på de utbildningar som i dag
              brottas med svåra problem med låg lärartäthet och lite lärarkontakt
              i utbildningen det som hela Högskolesverige egentligen talar om.
              Vi har föreslagit ett ganska omfattande program för att öka kvaliteten
              i utbildningen, men också för att i dessa kristider göra länkarna
              till arbetslivet tydligare och bättre. Vi tror att många studenter,
              både i Sverige och internationellt, ser stora fördelar med att
              få en sådan tydlig koppling, inte minst nu i finanskrisens spår.
            </seg>
            <seg n="0b3263b4">
              Jag tror att man ska vara lite försiktig med att ha en övertro
              på att avgifterna ska lösa några stora kvalitetsproblem i högre
              utbildning. Det kostar en del att införa stipendier också. Det
              systemet är inte gratis. Nu skriver regeringen i propositionen
              att den avser att återkomma med förslag rörande ansökningsavgifter
              och studentavgifter för studerande utanför EES-området.
            </seg>
            <seg n="706abb7a">
              Jag vill i det här sammanhanget slå fast att Socialdemokraterna
              kommer att slå vakt om den viktiga grundprincipen om avgiftsfrihet
              för svenska studenter som studerar vid universitet och högskolor.
              Det bygger på värderingar om alla människors rätt till utbildning,
              om visionen om en öppen högskola och att undvika en ökad social
              snedrekrytering till högre utbildning.
            </seg>
            <seg n="3514b549">
              Jag hoppas att ingen i dagens debatt kommer att tala för avgifter
              för svenska studenter. Det har ju förekommit tidigare i den här
              talarstolen, för inte så länge sedan, att borgerliga ledamöter
              har argumenterat för avgifter för svenska studenter. Vi ser ju
              att regeringens eget globaliseringsråd har framfört tankar på
              att nästa steg nu måste vara avgifter för svenska studenter. Vi
              ser att Göteborgs handelskammare har skrivit rapporter som säger
              att en kvalitetsboost vore avgifter för svenska studenter. Vi
              har sett att man på ledarsidor i stora tidningar i Sverige har
              argumenterat för avgifter för svenska studenter. Vi socialdemokrater
              vill vara väldigt tydliga med att vi inte kommer att acceptera
              det.
            </seg>
            <seg n="343e1a36">
              För att kunna bedöma de praktiska konsekvenserna av regeringens
              aviserade system med studieavgifter för utländska studenter förutsätter
              vi att regeringen tar ett helhetsgrepp på frågan om internationell
              rekrytering av studenter och stöder de primära syftena med politiken
              för internationalisering av högskolan, nämligen en ökad internationell
              rörlighet och en förstärkning av den högre utbildningskvaliteten.
            </seg>
            <seg n="11c85488">
              Jag vill därför avslutningsvis vara tydlig med att Socialdemokraterna
              aldrig kommer att acceptera förslag som i sin förlängning leder
              till avgifter för svenska studenter.
            </seg>
          </u>
          <note type="speaker" n="311fa996">
            Anf. 43 BETTY MALMBERG (m):
          </note>
          <u who="betty_malmberg_378bb1" xml:id="i-884d05dbc4bbe39d-0" n="f8f213db" next="i-a92cbc9169a9f916-0">
            <seg n="991fdba8">
              Herr talman! Det är glädjande att många av reformerna inom utbildningspolitiken
              nu alltmer också omfattar den högre utbildningen.
            </seg>
            <seg n="fbfac812">
              För bara några veckor sedan debatterade vi en mycket stor förbättring
              som rörde införandet av konstnärliga forskningsexamina och att
              forskning framdeles också ska kunna bedrivas inom smalare profilområden.
              Det här är åtgärder som otvetydigt också kommer att förbättra
              kvaliteten i undervisningen.
            </seg>
            <seg n="2401acfe">
              I dag debatterar vi en annan åtgärd som främjar kvalitet i undervisningen,
              nämligen att öka internationaliseringen på högskolan. Regeringen
              redovisar många positiva förbättringsförslag som också har vunnit
              oppositionens gillande, och det är ju glädjande. Men en debatt
              kommer det säkert ändå att bli, eftersom oppositionen på olika
              sätt, vill jag hävda, bidrar till att sprida en falsk oro bland
              svenska studenter för att avgifter på sikt ska införas detta trots
              att det i vare sig interpellationer, i skriftliga frågor, i regeringens
              förslag eller i betänkandet som vi diskuterar i dag någonstans
              uttrycks någonting i den riktningen. Däremot står det i propositionen
              att regeringen överväger att införa ansökningsavgifter och studieavgifter
              för studenter som har sin hemvist utanför EES-området eller Schweiz,
              men det är en helt annan sak, vill jag hävda.
            </seg>
            <seg n="3bbaedc4">
              Innan vi fördjupar oss i det resonemanget vill jag bara upplysa
              om att det som utbildningsutskottet i och med det här betänkandet
              föreslår riksdagen att besluta är att universitet och högskolor
              nu får möjlighet att utfärda gemensamma examina tillsammans med
              ett eller flera svenska lärosäten eller ett utländskt lärosäte.
            </seg>
            <seg n="945bb145">
              Det här är en möjlighet som har efterfrågats under lång tid.
              Förhoppningen är att detta ska bidra till att studenter känner
              en ökad trygghet i att bege sig utomlands eftersom de kommer att
              veta att det de läser utomlands kan de tillgodoräkna sig i studierna
              när de kommer hem.
            </seg>
            <seg n="1317e49c">
              Vad mer kommer regeringen att arbeta för i syfte att främja internationaliseringen
              i högre utbildning? I propositionen redovisas några andra förslag.
              De rör bland annat den ökade rörligheten för studenter och lärare.
              Man kommer att inrätta särskilda stipendiefonder på 10 respektive
              20 miljoner kronor. För studenterna handlar det mycket om att
              också kunna ta sig utanför EU och kunna läsa i andra länder. För
              lärarna handlar det framför allt om att de periodvis ska ha möjlighet
              att vara verksam utomlands.
            </seg>
            <seg n="daedf02b">
              Ytterligare förslag, som vi har hört om här, handlar om att förbättra
              marknadsföringen i utlandet av svensk högre utbildning och forskning.
            </seg>
            <seg n="d7c1cd53">
              Det har inte nämnts att regeringen i propositionen berättar hur
              man ska stärka situationen för svenskar med yrkesutbildning som
              vill arbeta i ett annat EU-land. Jag har förhoppningar om att
              vi är överens där också. Det handlar om att underlätta för personer
              från tredjeland som kommer hit med en hälso- och sjukvårdsutbildning
              i bagaget så att de snabbare kan komma upp på banan och bli verksamma
              inom svensk sjukvård. Det handlar om att effektivisera och samordna
              valideringen av utländska examina och stärka studie- och yrkesvägledningen
              för utländska personer. Allt detta syftar till att underlätta
              etableringen på arbetsmarknaden.
            </seg>
            <seg n="0b14e3c0">
              Att Sverige behöver öka sina insatser för att få fler att studera
              utomlands är tydligt. Den globala studentrörligheten har under
              de senaste fem åren ökat med 50 procent. År 2006 var det 2,9 miljoner
              som pluggade i ett annat land än sitt hemland.
            </seg>
            <seg n="2304a734">
              Antalet svenska studenter har däremot minskat. Under förra läsåret
              var det till och med fler utländska studenter som kom hit än svenska
              studenter som åkte i väg. Ser man till numerären har antalet utländska
              studenter som kommer hit tredubblats på tio år medan svenska studenter
              utomlands har blivit några procent färre. Detta är inte bra. Perioder
              av studier och forskning i ett annat land ger sociala kontakter
              och ekonomiska och kulturella erfarenheter som stärker integrationen
              och som sporrar till ökad kvalitet i utbildningen.
            </seg>
            <seg n="bf7228ef">
              Samstämmiga rapporter pekar därför på att Sverige måste göra
              mer för att få ut svenska studenter på den internationella utbildningsmarknaden.
            </seg>
            <seg n="611d2df2">
              Samstämmiga rapporter pekar också på vikten av att svenska universitet
              och högskolor ska bli bättre på att locka till sig de allra bästa
              internationella studenterna och gästforskarna eftersom det ses
              som en viktig faktor för att höja kvaliteten i de svenska lärosätena.
            </seg>
            <seg n="6858d050">
              Det som nogsamt påpekas är dock att det är kvaliteten i utbildningen
              som ska locka fler studenter, inte priset på den. Sverige är i
              dag ett av få länder i västvärlden som erbjuder sin undervisning
              gratis till alla. I dagsläget motsvarar de internationella studenterna
              i Sverige 8 procent av det totala antalet. Det är positivt och
              stimulerande att många kommer hit, men det är också viktigt att
              vi inte blundar för de konsekvenser som detta medför.
            </seg>
            <seg n="fd82c69a">
              Riksrevisionen har pekat på några av de utmaningar och påfrestningar
              som man uttrycker det som detta har medfört för universitet och
              högskolor. Det gäller framför allt antagningsprocessen. Man påpekar
              också att det saknas uppföljningar gällande på vilket sätt rekryteringen
              av internationella studenter har bidragit till integration, om
              de stannar kvar och jobbar i Sverige och vilka ekonomiska effekter
              det har fått för högskolorna.
            </seg>
            <seg n="898ab482">
              Det är viktiga frågor som måste följas upp och diskuteras. Regeringen
              har aviserat att man återkommer till detta. Det förvånar mig dock
              att ingen i oppositionen har lyft fram dessa frågor. Det är trots
              allt svenska skattemedel som bekostar samtliga utbildningsplatser
              på alla lärosäten. Det är en fråga för oss att diskutera.
            </seg>
            <seg n="d300a316">
              Hur var det då med regeringens övervägande att införa ansöknings-
              och studieavgifter för studerande från tredjeland?
            </seg>
            <seg n="4bad3051">
              Riksrevisionen har påtalat att något måste göras för att möta
              den dramatiska ökningen av antalet utländska ansökningar. Det
              senaste året har ansökningarna ökat med hisnande 44 procent, från
              52 000 till 75 000. Det medför att en enorm apparat måste sättas
              i gång för att pröva ansökningar för att garantera rättsäkerheten
              och validera meriter. Detta har exploderat, och därför är det
              viktigt att följa upp. Samtidigt är det bara en mindre andel av
              dem som skickar in ansökan som påbörjar studier i Sverige, så
              kanske kastas här resurser i sjön.
            </seg>
            <seg n="dd473282">
              Förslaget om att införa studieavgifter för studenter från tredjeland
              bygger på en utredning som tillsattes under den socialdemokratiska
              regeringen i december 2004. Av direktiven framgår det tydligt
              att utredaren ska föreslå en ordning som innebär att statliga
              högskolor ska ta ut avgifter för grundläggande utbildning av studenter
              från länder utanför EES-området. Det är helt och hållet samma
              linje som den nuvarande regeringen överväger att slå in på.
            </seg>
            <seg n="47f004bc">
              Mot bakgrund av detta är det oförståeligt att oppositionen nu
              när vi behandlar detta betänkande helt plötsligt tycker sig se
              spöken på ljusan dag och antyder att detta skulle vara starskottet
              för att vi ska införa studieavgifter också för svenska studenter.
              Det är att vilseföra presumtiva studenter. Det är inte seriöst,
              och det är inte ärligt.
            </seg>
            <seg n="b36a25f8">
              Herr talman! Internationaliseringen är bra för Sverige. Som ett
              litet land har vi alltid varit beroende av handel med omvärlden.
              Därför är det viktigt att vi också använder oss av de möjligheterna
              när det gäller utbildning och forskning. Självklart måste våra
              lärosäten ges möjlighet att konkurrera om de främsta talangerna
              men också kunna ta betalt för det. Dessa intäkter kan i sin tur
              användas för att ytterligare förbättra kvaliteten på området.
              Det är en bra strategi för framtiden.
            </seg>
          </u>
          <note n="6bfee3b3">
            Jag yrkar därmed bifall till förslagen i betänkande UbU19.
          </note>
          <u who="betty_malmberg_378bb1" xml:id="i-a92cbc9169a9f916-0" n="f8f213db" prev="i-884d05dbc4bbe39d-0">
            <seg n="c27edc14">
              (Applåder)
            </seg>
          </u>
          <note type="speaker" n="f7ed6e34">
            Anf. 44 LAGE RAHM (mp) replik:
          </note>
          <u who="lage_rahm_1a5db7" xml:id="i-0637f1589be2fa89-1" n="93d47788">
            <seg n="1a39c68a">
              Herr talman! Betty Malmberg talar en del om avgifterna och menar
              att det är kvaliteten som ska locka, inte priset. Jag tror att
              vi är helt överens om att kvaliteten ska locka. Men jag tror också
              att vi måste vara medvetna om att många av de studenter som finns
              i Sverige inte har råd att betala det pris som utbildningen skulle
              kosta om vi införde avgifter för att täcka kostnaden för utbildningen.
            </seg>
            <seg n="0dc43c21">
              Frågan är vad man skulle vinna med det. Man vinner fortfarande
              att kvaliteten lockar. Men det spelar inte så stor roll, för studenterna
              har ändå inte råd. De kommer inte att få bättre råd bara för att
              kvaliteten lockar ännu mer. Människor i fattiga länder får inte
              mer pengar bara för att vår kvalitet i högskolan lockar mer.
            </seg>
            <seg n="d0d5956a">
              Problemet är att kvaliteten kommer att bli lägre om vi inte får
              tillgång till och möjlighet att utvecklas tillsammans med alla
              dessa utländska studenter som inte har råd med avgifter men som
              bidrar till det svenska samhället.
            </seg>
            <seg n="04c9fd74">
              Då blir det konstigt att föra det resonemang som jag uppfattade
              att Betty Malmberg förde, nämligen huruvida svenskarnas pengar
              ska gå till icke-svenskar. Det är lika rimligt att svenska pengar
              går till icke-svenskar som att icke-svenska pengar går till svenskar.
              Vi måste se att vi lever i ett globalt samhälle där vi hjälper
              varandra och där vi har nytta av att få utländska studenter. Det
              kommer dock att bli problematiskt om man inför de avgifter som
              regeringen överväger.
            </seg>
          </u>
          <note type="speaker" n="40ff0a5d">
            Anf. 45 BETTY MALMBERG (m) replik:
          </note>
          <u who="betty_malmberg_378bb1" xml:id="i-0b3fa56929e85df9-0" n="f8f213db">
            <seg n="397e49e1">
              Herr talman! Kvaliteten lockar. Det låter som om du inte riktigt
              seriöst ser att det är det som skulle kunna vara vår framgångsfaktor,
              Lage Rahm.
            </seg>
            <seg n="8e3ef9ae">
              I vilket läge kan man anse att Sverige ska vara attraktivt som
              studieland? Vi ser att studenter från till exempel asiatiska länder
              säger att det enda skälet till att de vände sig till Sverige var
              att studierna är gratis här.
            </seg>
            <seg n="8ff3668d">
              De flesta andra länder tar betalt. Att någonting är gratis behöver
              inte alltid vara en kvalitetsaspekt.
            </seg>
            <seg n="d7effd37">
              Det gör mig bekymrad att Lage Rahm säger att det här med kvalitet
              kanske inte är så viktigt. Det är med kvalitet i högre utbildning
              och forskning som vi måste konkurrera med omvärlden. Vi lever
              i ett globalt samhälle. Kunskap är alltmer en tillväxtfaktor,
              och vi måste slå vakt om den med svenska mått mätt.
            </seg>
            <seg n="5669db9d">
              När vi talar om kvalitet handlar det inte bara om inresande studenter.
              Vi kan ju inte bara se till vilken kvalitet de får i undervisningen.
              Det handlar ju om kvalitet för Sveriges alla 300 000 studenter
              och alla andra som verkar på högskola och universitet. Det är
              för deras skull och för vårt land som vi måste slå vakt om detta.
            </seg>
            <seg n="9b2f9e2d">
              Regeringen har aviserat att man kommer att vara generös och även
              instifta olika stipendiefonder.
            </seg>
            <seg n="d1095313">
              Vi vet att en fjärdedel, alltså 25 procent, av dem som börjar
              sina studier är inresande studenter. Tycker Lage Rahm fortfarande
              att det är rimligt? En fjärdedel av de studenter som påbörjade
              en utbildning i fjol var inresande.
            </seg>
          </u>
          <note type="speaker" n="36e12e79">
            Anf. 46 LAGE RAHM (mp) replik:
          </note>
          <u who="lage_rahm_1a5db7" xml:id="i-0637f1589be2fa89-2" n="93d47788">
            <seg n="877d3c6c">
              Herr talman! Jag tycker att det är väldigt konstigt att Betty
              Malmberg säger att vi inte tycker att kvalitet är viktigt. Poängen
              med det jag sade var att kvalitet är oerhört viktigt. I vårt budgetförslag
              satsade vi i Miljöpartiet tillsammans med Socialdemokraterna jag
              tror även Vänsterpartiet mer pengar än regeringen på kvaliteten.
              Att då säga att vi inte vill ha kvalitet är fullständigt löjligt.
              Jag håller med om att det är kvalitet för alla som gäller. Det
              gläder mig att ni också säger det. Det innebär ju att de här avgifterna
              inte kommer att finansiera högre kvalitet för dem som reser in.
              Vi kommer alltså att ha kvar den kvalitetsnivå som vi har i dag.
            </seg>
            <seg n="e32b1582">
              Regeringen borde alltså satsa mer pengar i budgeten på kvalitet
              i högskolan. Det har man inte gjort.
            </seg>
            <seg n="8ac96138">
              Jag tror inte att vi får en högre kvalitet i högskolan om vi
              i stället för att försöka ta in de bästa studenterna som kommer
              från länder utanför EES-området tar in dem som har råd. Det inte
              givet att det är de som har råd som alltid är de bästa studenterna,
              om vi vill ha en högkvalitativ utbildning med utbyte av studenter
              som tillför mycket. Det är inte säkert att det är de som har råd
              som är de som är bäst lämpade.
            </seg>
            <seg n="517a957c">
              Det är så uppenbart att det inte är rimligt att införa avgifter.
              Det är inte rimligt för svenska studenter och inte heller för
              utländska studenter. Jag tycker att vi borde vara väldigt tydliga
              med det.
            </seg>
            <seg n="0cc57ab8">
              Jag hoppas att ni efter övervägande kommer fram till att det
              inte är rimligt.
            </seg>
          </u>
          <note type="speaker" n="3f088484">
            Anf. 47 BETTY MALMBERG (m) replik:
          </note>
          <u who="betty_malmberg_378bb1" xml:id="i-0b3fa56929e85df9-1" n="f8f213db">
            <seg n="7f515eec">
              Herr talman! Det är oerhört viktigt att vi är överens om att
              vi ska öka kvalitetsnivån. Jag uppfattade Lage Rahm som att det
              inte var det mest utslagsgivande när det gäller att marknadsföra
              oss mot andra kontinenter.
            </seg>
            <seg n="ca47a9ac">
              De kvalitativa satsningar som görs på högskolan i dag gäller
              just internationalisering. Det är de resursförstärkningar som
              vi gjorde under de första åren som tillförde 350 friska miljoner.
              Det är de satsningar som har gjorts på forskning och på profilerade
              områden.
            </seg>
            <seg n="7e407f13">
              Något som är lite beklämmande och som måste göra det lite svårt
              för Lage Rahm att debattera detta är att detta är satsningar som
              har genomförts under alliansregeringen. Det gjordes inte under
              den tidigare regeringen. Därför tycker jag att argumenten faller
              platt till marken.
            </seg>
            <seg n="fcb5e0ee">
              Vi är överens om att det ska vara attraktivt att studera i Sverige.
              Men vi kanske inte kan ta emot alla studenter i Sverige och erbjuda
              dem den här möjligheten.
            </seg>
            <seg n="7dfd8ccf">
              Lage Rahm tog i sitt anförande upp möjligheten att låta studenter
              stanna kvar i Sverige så att vi kan använda deras kompetens här
              i Sverige. Det är också en åtgärd som vår regering har vidtagit.
              Man har öppnat den möjligheten. Tidigare år var de internationella
              studenterna tvungna att åka tillbaka till sitt hemland för att
              där söka nytt uppehållstillstånd för att få stanna i Sverige.
            </seg>
            <seg n="6e605a0a">
              Vi har nu gett dem en annan möjlighet. Det är väl oerhört viktigt.
            </seg>
          </u>
          <note type="speaker" n="41763054">
            Anf. 48 AMINEH KAKABAVEH (v) replik:
          </note>
          <u who="amineh_kakabaveh_08f6a8" xml:id="i-1627d55e44fc7b7e-1" n="8d77d851">
            <seg n="a29b2afd">
              Herr talman! Det är inte roligt att Betty Malmberg anklagar oss
              för att vara falska och oseriösa och sprida rykten. Vi från oppositionen
              har inte spritt rykten. Vi tycker att det finns en risk för att,
              om man inför avgifter för utländska studerande, det småningom
              kommer att gälla även svenska studenter. Därför tycker vi från
              Vänsterpartiet att det är dags att lagstifta för att ge säkerhet
              åt det som i dag är praxis.
            </seg>
            <seg n="d14eb999">
              Hur tänker ni när det gäller kvalitet och kompetens? Studenter
              från andra delar av världen berikar faktiskt vårt land, precis
              som våra studenter berikar när de åker till andra delar av världen.
              Det vore märkligt om folk i Spanien, Portugal eller andra delar
              av världen sade att svenska studenter kommer och tar deras pengar.
              Det är ett märkligt synsätt som Betty Malmberg har.
            </seg>
            <seg n="e4423cdb">
              Det är jätteroligt och solidariskt att folk ser att det är avgiftsfritt
              i Sverige. Folk har ju en helt annan levnadsstandard och andra
              möjligheter i andra delar av världen. Varför ska vi vara giriga
              och inte ge studerande som kommer från andra delar av världen
              den möjligheten?
            </seg>
            <seg n="d829508b">
              Jag tycker inte att detta kommer att berika och gynna mångfalden
              och kvaliteten. Mångfald ger ömsesidighet, och det är viktigt
              för utbildningen vid svenska högskolor och universitet.
            </seg>
          </u>
          <note type="speaker" n="f2b58585">
            Anf. 49 BETTY MALMBERG (m) replik:
          </note>
          <u who="betty_malmberg_378bb1" xml:id="i-0b3fa56929e85df9-2" n="f8f213db">
            <seg n="ddeaf863">
              Herr talman! Jag delar helt Amineh Kakabavehs uppfattning att
              mångfald berikar. Det står det också på många ställen i propositionen.
            </seg>
            <seg n="4d85075c">
              Som jag sade är internationalisering en möjlighet. Det är en
              kvalitetssatsning som görs när vi får ut våra svenska studenter
              och lärare som kan verka i andra länder så att de sedan kan komma
              tillbaka med ny kultur och kunskap i bagaget.
            </seg>
            <seg n="d0a0faee">
              Vi är helt överens när det gäller de aspekterna.
            </seg>
            <seg n="c24fe324">
              Jag blir lite förvånad när Amineh Kakabaveh säger att Spanien
              och Portugal skulle neka att ta emot våra studenter. Det förslag
              som regeringen överväger att införa gäller ju dem som kommer från
              områden utanför EES. Spanien och Portugal ligger inom det EU där
              vi i demokratisk ordning haft val till EU-parlamentet i helgen.
            </seg>
            <seg n="f5867465">
              Anledningen till att jag säger att man bidrar till att sprida
              oro är att det i reservationen står att detta på sikt kan leda
              till att det blir avgifter även för svenska studenter. Det är
              klart att sådant som kommer på pränt kan tolkas på många olika
              sätt, men det står inte någon annanstans att det skulle bli ett
              led i den förändring som vi diskuterar.
            </seg>
            <seg n="dcf22679">
              Hur ser du på Riksrevisionens rapport där man ifrågasätter hur
              vi arbetar med internationaliseringsprocessen i Sverige?
            </seg>
          </u>
          <note type="speaker" n="eb5f6365">
            Anf. 50 AMINEH KAKABAVEH (v) replik:
          </note>
          <u who="amineh_kakabaveh_08f6a8" xml:id="i-1627d55e44fc7b7e-2" n="8d77d851">
            <seg n="c6af9784">
              Herr talman! Jag vill förklara för Betty Malmberg att det bara
              var ett exempel. Jag kunde likaväl ha nämnt USA eller något annat
              land i Asien.
            </seg>
            <seg n="dc6b8196">
              Vi diskuterar kvaliteten. Studenter som kommer från andra delar
              av världen väljer Sverige i första hand på grund av avgiftsfriheten.
              Men tror ni verkligen att folk kommer att välja Sverige när de
              kan välja till exempel England, Frankrike eller Tyskland, där
              man talar större språk? Utanför Sveriges gränser kan man inte
              ens använda svenska språket. Folk väljer helt enkelt att betala
              för Harvard University eller något universitet i England eller
              någon annan del av världen i stället för i Sverige, där det hittills
              har varit väldigt bra med kvalitetssäkring och allt annat.
            </seg>
            <seg n="3ebc0c4e">
              Jag tycker att det är lite beklagligt att studenter från andra
              delar av världen ska bli bestraffade för att administrationen
              inte funkar. Betty Malmberg frågar om detta och nämnde också i
              sitt anförande att det är beklagligt att administrationen inte
              funkar. Universitetens arbete med administrationen ska självklart
              funka. Studenterna ska inte bestraffas och betala avgifter för
              att vi i Sverige inte kan ta hand om till exempel antagningsförfarandet
              och antagningsprocessen. Det måste vi verkligen bli bättre på.
              Vi ska inte bestraffa dem.
            </seg>
          </u>
          <note type="speaker" n="1b328164">
            Anf. 51 BETTY MALMBERG (m) replik:
          </note>
          <u who="betty_malmberg_378bb1" xml:id="i-0b3fa56929e85df9-3" n="f8f213db">
            <seg n="82a9f3ae">
              Herr talman! Amineh Kakabaveh upprepar att det är helt okej att
              studenterna väljer Sverige som studieland därför att undervisningen
              här är gratis. Jag vill hävda att de rektorer, universitetsföreträdare
              och många studenter som jag har talat med inte tycker att detta
              är ett skäl. Det gör inte heller företrädare för Globaliseringsrådet.
              Man vill att man ska kunna profilera sig. Man vill kunna konkurrera
              med att vi har en god kvalitet. Det är också därför regeringen
              nu har tagit ett steg för att titta på högskolerankning och se
              hur Sverige förhåller sig till andra länder och också göra jämförelser
              internt här i landet.
            </seg>
            <seg n="918e6d0b">
              Vi talar också som studieavgifter. Vi vet inte vare sig du eller
              jag hur och var det kommer att landa. Det här är ett arbete som
              kommer att fortsätta och fortgå. Jag tror definitivt inte att
              vi kommer att hamna i nivå med de studieavgifter som gäller på
              till exempel Oxford. Men det är en annan fråga som vi får ta när
              den diskussionen kommer.
            </seg>
            <seg n="5d2c1bdc">
              Jag noterar att Amineh Kakabaveh inte nämner Riksrevisionens
              rapport. Den är ganska graverande. Riksrevisionen ifrågasätter
              varför man inte har gjort uppföljningar. Vad har man velat med
              internationaliseringen över huvud taget? Det är intressant att
              vi också får bättre underlag och argument och bättre svar på frågorna
              än att vi ville internationalisera oss. Jag tycker att vi bör
              studera rapporten nogsammare.
            </seg>
            <seg n="064c4a03">
              Angående ansökningarna håller jag med. Självklart måste detta
              fungera, oavsett om det är en svensk eller utländsk ansökan. Det
              var det jag ville hävda. Det ska vara en rättssäker process. Men
              som det ser ut i dag kräver det resurser som tas från utbildningen.
              I det läget underminerar vi resurserna som går till utbildningen.
            </seg>
          </u>
          <note type="speaker" n="1d177f81">
            Anf. 52 MIKAEL DAMBERG (s) replik:
          </note>
          <u who="mikael_damberg_22ef9e" xml:id="i-58bd066e3484da59-1" n="5e356261">
            <seg n="05a7e308">
              Herr talman! Jag börjar med att konstatera att vi är överens
              om ganska mycket i propositionen om internationalisering av högre
              utbildning. Däremot säger Betty Malmberg att oppositionen sprider
              stämningar och ger en felaktig bild av regeringen, av de möjliga
              konsekvenserna i framtiden och av om det här riskerar att skapa
              studentavgifter i Sverige, vilket jag är väldigt orolig för.
            </seg>
            <seg n="a6e29195">
              Vad svarar Betty Malmberg på att vi tidigare inte har haft den
              diskussionen i Sverige? Det är knappt någon som har lyft frågan
              om studentavgifter för svenska studenter. Men nu under en borgerlig
              regering har Yvonne Andersson från Kristdemokraterna, ordförande
              i Rifo, argumenterat för det i riksdagens talarstol. Vi har Globaliseringsrådet,
              regeringens eget tillsatta råd som ska titta framåt, som har argumenterat
              för det. Vi har Långtidsutredningen. Vi har Autonomiutredningen,
              som inte argumenterar för det, men mellan raderna och vid presentationer
              av den kan man tolka det som: Ja, det är nog inte så dumt, men
              riksdagen måste ta ställning till frågan ifall man ska införa
              det. Borgerliga ledarsidor i tidningar som under flera år inte
              har argumenterat för studentavgifter börjar nu argumentera för
              att nästa steg är studentavgifter.
            </seg>
            <seg n="de51bf86">
              Vad har de sett i omvärlden som gör att alla argumenterar på
              samma sätt just nu, under en borgerlig regering, men inte argumenterade
              så under den socialdemokratiska regeringen? Kan det vara så jag
              vill hävda det att den argumentation Betty Malmberg för om kvalitet
              är ett sluttande plan?
            </seg>
            <seg n="0c9d5128">
              Nu argumenterar Betty Malmberg för att gratis inte är gott. Gratis
              är inte gott för internationella studenter. Varför är gratis gott
              för svenska studenter? Det är den frågan man måste ställa sig.
              Du bygger upp en logik som säger att gratis inte är gott för internationella
              studenter som kommer hit. Då måste man rimligtvis kunna använda
              samma argumentation i Sverige, eller?
            </seg>
            <seg n="3214eff6">
              Detta är ett sätt att blanda ihop kvalitetsargumentationen med
              den här frågan. Skulle man vilja ta kvalitetsargumentet på allvar
              i högre utbildning, som vi har gjort i oppositionen, skulle man
              tillföra pengar till humsam-området för att lyfta lärartätheten
              och kunna bedriva bättre utbildning på humsam-utbildningarna.
              Det skulle vara ett kvalitetslyft för högre utbildning som verkligen
              skulle spela roll.
            </seg>
          </u>
          <note type="speaker" n="7aca8632">
            Anf. 53 BETTY MALMBERG (m) replik:
          </note>
          <u who="betty_malmberg_378bb1" xml:id="i-0b3fa56929e85df9-4" n="f8f213db">
            <seg n="a2ec2482">
              Herr talman! Mikael Damberg tycker att jag för ned diskussionen
              på ett lite för tråkigt plan. Argumentationen om studentavgifter
              har förekommit även tidigare, även under socialdemokratiska regeringar,
              om man tar in ledarskribenter och andra förståsigpåare. Det Globaliseringsrådet
              antyder och det som antyds i Långtidsutredningen är tjänstemannaprodukter.
              Vi får tala om vad vi som politiker vill och vad regeringen och
              vår högskole- och forskningsminister har aviserat. På den nivån,
              som jag tycker är viktigare, kan man lyssna in att studier ska
              vara gratis för svenska studenter och därmed också för dem inom
              EES-området och Schweiz. Det är en etablerad sanning.
            </seg>
            <seg n="94dcdd08">
              Med den argumentation som Mikael Damberg för tycker jag att man
              slår knut på sig själv. Det var Socialdemokraterna som tillsatte
              denna utredning i december 2004 och i direktiven skrev in att
              detta riktade sig mot de inresande studenterna från länder utanför
              EES-området. Du binder ris åt egen rygg!
            </seg>
            <seg n="abf0dfd1">
              Du slår fast att ni satsar pengar på humsam. Ni gör det i de
              budgetar som ni har lagt fram nu under mandatperioden. Vi har
              gjort det i realiteten när vi haft makten. När vi nu har makten
              har vi satsat dessa pengar. Det är mer trovärdigt om man gör satsningarna
              då.
            </seg>
            <seg n="8054f1d9">
              Jag skulle vilja fråga Mikael Damberg: Hur förväntar du dig att
              kunna regera ihop, om det skulle bli så, med ett vänsterparti
              som säger definitivt nej till studentavgifter och ett miljöparti
              som också gör det? Vi ska vara världens goda samvete. Alla är
              välkomna hit att studera.
            </seg>
          </u>
          <note type="speaker" n="acebf853">
            Anf. 54 MIKAEL DAMBERG (s) replik:
          </note>
          <u who="mikael_damberg_22ef9e" xml:id="i-58bd066e3484da59-2" n="5e356261">
            <seg n="c1a3cedf">
              Herr talman! Det är bra att du säger att det är en etablerad
              sanning att svenska studenter ska ha avgiftsfrihet. Jag hoppas
              att det blir en fortsatt etablerad sanning i det politiska systemet
              framöver. Jag vill passa på att rikta en fråga till Betty Malmberg:
              Hur länge gäller det beskedet från de borgerliga partierna? Är
              det två mandatperioder framåt vi kan se? Är det så att frågan
              om studentavgifter för svenska studenter inte kommer att lyftas
              från er sida under två mandatperioder? Det är rimligt att ha en
              sådan diskussion när vi nu talar om att det här är en etablerad
              sanning och att det inte är någonting på gång. Jag skulle gärna
              vilja ha svar på den frågan, för det är ett viktigt besked.
            </seg>
            <seg n="c9401031">
              När man talar om kvalitet i högre utbildning är det mycket riktigt
              så att vi gjorde satsningar på humsam-området under förra mandatperioden.
              Vi gjorde riktade satsningar för studentpengen på de områdena.
              Nu har regeringen gjort vissa sådana satsningar, men tyvärr bara
              omfördelat pengar inom högskolesystemet. Det vi gör är att plocka
              fram 400 miljoner i nya pengar till humsam-området, plus att vi
              gör satsningar på ökade praktikmöjligheter för studenter och bättre
              arbetslivsanknytning, sådant som svenska studenter känner är extra
              viktigt nu under krisen. Vi i oppositionen har ett mycket bättre
              kvalitetsarbete för grundutbildningarna i Sverige än majoriteten
              har.
            </seg>
            <seg n="d43de376">
              Vi tillsatte en utredning därför att det fanns uppenbara problem,
              inte minst med det ansökningstryck som fanns på svenska universitet
              och högskolor. Det var helt uppåt väggarna.
            </seg>
            <seg n="b601a64c">
              Folk sökte till utbildningar i Sverige som de inte ens ville
              söka till. Det fanns också en del inslag av att rika länder runt
              om i världen kanske använde vårt system på ett sätt som vi inte
              riktigt hade tänkt oss. Därför tillsatte vi en utredning.
            </seg>
            <seg n="80d94d3a">
              Vi säger att ni måste återkomma med ett förslag där ni reder
              ut hur systemet ska se ut. Vi har ännu inte sett hur stipendiesystemet
              ska fungera. Väldigt många frågor återstår innan vi kan se att
              systemet verkligen gynnar internationaliseringen och att det håller
              ihop. Jag tror att till och med Vänsterpartiet och Miljöpartiet
              vill se ett färdigt förslag just för att få se vad ni menar när
              ni talar om att stipendiesystemet ska fungera och om att till
              exempel begåvade människor från fattiga länder inte ska utestängas.
              Vi är nog många som är nyfikna på regeringens förslag. Därefter
              startar väl debatten på allvar.
            </seg>
          </u>
          <note type="speaker" n="e893bd59">
            Anf. 55 BETTY MALMBERG (m) replik:
          </note>
          <u who="betty_malmberg_378bb1" xml:id="i-884d05dbc4bbe39d-1" n="f8f213db" next="i-a92cbc9169a9f916-1">
            <seg n="b1aaa3a5">
              Herr talman! Jag håller med dig, Mikael Damberg. Självklart återstår
              många frågor. Också jag är nyfiken på hur stipendiesystemet kommer
              att se ut. Men jag noterar att du undviker att svara på hur du
              tänker dig ett samregerande. Vem i en eventuell rödgrön regering
              är det som ska vika i den här frågan?
            </seg>
            <seg n="792d0e4d">
              Du påpekar att ni har gjort satsningar. Det gläder mig att du
              åtminstone tillerkänner regeringen att satsningar gjorts också
              på eftersatta områden när det gäller kvaliteten. Men diskussionen
              om de nya pengarna har vi, Mikael Damberg, tidigare haft. Det
              handlar inte om en omfördelning i systemet, utan här gäller det
              pengar som högskolorna och universiteten annars hade behövt betala
              tillbaka till statskassan. Därmed är också det regeringen satsar
              helt nya pengar. Det hoppas jag att vi någon gång kan slå fast.
              Både du och jag får sätta oss ned med räkneblocket.
            </seg>
            <seg n="081deb82">
              Sverige har som ett litet land alltid varit beroende av handel.
              I dag är också kunskap en sådan faktor på marknaden. 2,9 miljoner
              studenter pluggar någon annanstans än i sitt hemland. Väldigt
              många länder tar ut avgifter. Vi får väl se hur själva förslaget
              kommer att se ut. Självklart kan jag inte här lova något tidsmässigt
              hur många mandatperioder som det är en etablerad sanning att studier
              i Sverige ska vara gratis. Jag hoppas att det gäller för evigt,
              för vi betalar så mycket via skattsedeln att vi absolut skulle
              kunna ha det så. Samtidigt tycker jag inte att vi kan förneka
              att den här möjligheten gör att andra människor också använder
              utbildningen som en handelsvara precis som livsmedel är en handelsvara.
              Vi skulle kunna göra mer av det och återinvestera i ytterligare
              kvalitet.
            </seg>
          </u>
          <note n="5f284063">
            Anf. 56 ULRIKA CARLSSON i Skövde (c):
          </note>
          <u who="betty_malmberg_378bb1" xml:id="i-a92cbc9169a9f916-1" n="f8f213db" prev="i-884d05dbc4bbe39d-1">
            <seg n="a4fce5cb">
              Herr talman! Vi debatterar alltså utbildningsutskottets betänkande
              Gränslös kunskap högskolan i globaliseringens tid . Jag skulle
              vilja säga att hela skolan, från förskola till högskola, är drabbad
              av globaliseringen. När jag säger drabbad är det inte i negativ
              bemärkelse, utan jag menar bara att påverkan är oerhört stor.
            </seg>
            <seg n="f632843d">
              För att Sverige ska stå sig i den globala konkurrensen krävs
              det en mer hållbar utbildningssektor. Vi kan drabbas på ett negativt
              sätt om vi inte förhåller oss till vår omvärld och till utvecklingen
              inom kunskapssektorn.
            </seg>
            <seg n="6d74ae21">
              Alliansregeringen har visioner för Sveriges framtid och för de
              människor som lever här. En god utbildning på alla nivåer är vår
              målsättning. Därför har vi redan efter tre år genomfört många
              stora beslut, och fler är på gång inom en snar framtid.
            </seg>
            <seg n="741bd5c2">
              När det gäller propositionen och betänkandet handlar det väldigt
              mycket om gemensamma examina, även om det inte är den större delen
              av debatten; den hamnar i andra detaljområden. Jag vet att många
              universitet och högskolor har utvecklade samarbeten och längtar
              efter det som här föreslås. Det kommer att stärka studenternas
              möjligheter till gemensamma examina.
            </seg>
            <seg n="afa9fa49">
              Min och Centerpartiets uppfattning är att det här kommer att
              öka svenska studenters möjligheter att studera utomlands. Det
              har ju rått en osäkerhet om på vilket sätt studier som bedrivits
              utomlands kan tillgodoräknas i Sverige. Det där har inte klarats
              ut.
            </seg>
            <seg n="58e2e1ff">
              Det behövs en ökad internationalisering och en större öppenhet.
              I propositionen från förra mandatperioden, Ny värld ny högskola
              , presenterades en ny strategi för internationaliseringen inom
              den högre utbildningen. Det är den strategin som man nu bygger
              vidare på, just för att förädla de delar av den som man sett inte
              riktigt svarar mot framtidens behov.
            </seg>
            <seg n="e9571e10">
              Det handlar till exempel om vad som kan göras för att öka både
              studenters och lärares rörlighet. En annan del som lyfts fram
              handlar om på vilket sätt marknadsföringen utomlands av de svenska
              utbildningarna ytterligare kan stärkas.
            </seg>
            <seg n="daa1b819">
              Vi i Centerpartiet är övertygade om att utbyte med lärosäten
              i andra länder stärker kvaliteten vid svenska lärosäten. En annan
              oerhört viktig del i den här propositionen som vi inte heller
              debatterat så mycket här i dag handlar om hur människor i Sverige
              med utländsk utbildning ska bedömas och eventuellt kunna komplettera
              så att inträdet på arbetsmarknaden underlättas.
            </seg>
            <seg n="f93c9702">
              Enligt propositionen bör Högskoleverket få i uppdrag att bilda
              en gemensam kunskapsbank för erfarenheter av bedömningen av utländsk
              utbildning allt för att förbättra individens möjligheter att få
              en god bedömning av den utbildning som individen har med sig.
              Dessutom ska man föreslå förändringar och insatser som ytterligare
              kan stärka samordningen av bedömningen.
            </seg>
            <seg n="29f1e65b">
              Vi har inte råd att slarva bort den kompetens som många nya svenskar
              har men som inte får rätt bedömning. Därmed får man inte möjligheter
              att använda sin kompetens på arbetsmarknaden.
            </seg>
            <seg n="bd79f714">
              En annan del handlar, som Betty Malmberg nämnde, om studie- och
              yrkesvägledningen som en viktig faktor oavsett om man kommer från
              Sverige eller om man kommer från utlandet just när det gäller
              att förstå hur den svenska arbetsmarknaden och det svenska utbildningssystemet
              fungerar.
            </seg>
            <seg n="ec6c0e46">
              Vi har precis avslutat ett val till Europaparlamentet. Jag är
              stolt över de friheter som vi som européer har. Vi får röra oss
              fritt över gränserna. Vi kan studera och arbeta i de länder där
              vi finner arbeten eller utbildningar som vi är intresserade av.
            </seg>
            <seg n="29971419">
              För den som skaffar sig en yrkesutbildning här i Sverige är det
              viktigt att den blir översättbar visavi andra länder. Därför ser
              jag fram emot det som man nu arbetar för, nämligen möjligheten
              till erkännande av svenska yrkesutbildningar i utlandet.
            </seg>
            <seg n="9e0190a9">
              Svenska högskolor och universitet kommer framöver att alltmer
              konkurrera med lärosäten i andra länder. För att stärka de svenska
              lärosätenas attraktionskraft behöver flera olika insatser göras.
            </seg>
            <seg n="0181ee9f">
              Nu kommer jag till den del som merparten av den här debatten
              handlat om: möjligheten att framöver införa studieavgifter för
              studenter som kommer från länder utanför EES-området och Schweiz.
            </seg>
            <seg n="6eeebcdf">
              För Centerpartiet och alliansregeringen är det viktigt att Sverige
              ska konkurrera med kvalitet, inte med att utbildningen är gratis.
              Förslaget om studieavgifter skulle givetvis, precis som redan
              framkommit i debatten, kombineras med ett stipendiesystem.
            </seg>
            <seg n="048773f7">
              En annan fråga som bereds är den om ansökningsavgifter eftersom
              det varje år blir ett allt större antal ansökningar att hantera
              och det är en så liten andel av de sökande som påbörjar sin utbildning.
              Ett förslag om detta kommer, som sagt, senare.
            </seg>
            <seg n="f0aa30ac">
              I debatten här har en stor rädsla uttryckts för att steget till
              att införa studieavgifter gäller alla i Sverige. Jag vill här
              vara mycket tydlig om att det inte är så, även om Vänsterpartiet
              och Miljöpartiet gör allt de kan för att ge en bild av att det
              är så. Vi ska konkurrera med hög kvalitet på vår utbildning. Den
              ska vara öppen för människor inom EES-området och från andra länder.
              Men det ska vara på ett väl avvägt sätt och kopplat till avgifter
              framöver.
            </seg>
            <seg n="8fa7ae48">
              Herr talman! Den högre utbildningen är oerhört viktig för den
              enskilda individ som väljer att investera i densamma.
            </seg>
            <seg n="f1c292fe">
              Den är också viktig för arbetsmarknaden där man har behov av
              välutbildade människor, liksom för Sverige som nation. Det här
              förslaget är bara en del i en lång kedja av förslag för att stärka
              svenska högskolor och universitet, men likväl rör det viktiga
              frågor.
            </seg>
          </u>
          <note n="e071e8c3">
            Herr talman! Jag yrkar bifall till utbildningsutskottets betänkande
            Gränslös kunskap högskolan i globaliseringens tid .
          </note>
          <note type="speaker" n="564a06a1">
            Anf. 57 LAGE RAHM (mp) replik:
          </note>
          <u who="lage_rahm_1a5db7" xml:id="i-95d75188ecba2ac3-0" n="93d47788" next="i-947f10e68daf5d15-0">
            <seg n="1b32f623">
              Herr talman! Jag hade inte tänkt begära replik, men sedan fick
              jag höra Ulrika Carlsson säga att Miljöpartiet och Vänsterpartiet
              gör allt de kan för att ge en bild av att den borgerliga regeringen
              vill införa studieavgifter för svenskar. Det är faktiskt en ren
              lögn.
            </seg>
            <seg n="ceba17eb">
              Vi har sagt att förslaget innebär att det kan finnas risk för
              att en sådan utveckling blir fallet. Vi säger definitivt inte
              att regeringen föreslår något sådant. Åtminstone vi i Miljöpartiet
              är mycket glada över att regeringen inte har några sådana planer
              för tillfället, men vi pekar på att det finns risk för det.
            </seg>
            <seg n="2d5a56c2">
              Jag tycker att det är opassande att i debatten säga det som sades.
            </seg>
          </u>
          <note n="5c245019">
            Anf. 58 ULRIKA CARLSSON i Skövde (c) replik:
          </note>
          <u who="lage_rahm_1a5db7" xml:id="i-947f10e68daf5d15-0" n="93d47788" prev="i-95d75188ecba2ac3-0">
            <seg n="d8ef325c">
              Herr talman! Jag hänvisade till den reservation som Miljöpartiet
              och Vänsterpartiet gemensamt valt att lägga. Oppositionen har
              inte en gemensam syn i denna fråga. Lage Rahm sade i sitt anförande
              att vi inte har någon möjlighet att konkurrera med kvalitet. Därför
              tycker jag att det är viktigt att diskutera på vilket sätt vi
              kan stärka kvaliteten i den högre utbildningen. I reservationen
              skriver man att det finns mycket positivt i det förslag vi debatterar
              i dag men att de positiva effekterna och förslagen riskerar att
              motverkas genom att regeringen aviserar att studieavgifter ska
              införas.
            </seg>
            <seg n="1cd4ec6b">
              Det är viktigt att vi diskuterar på vilket sätt vi ska få en
              positiv utveckling i internationaliseringen av högskolan. Jag
              vill vara positiv till det som Lage Rahm framförde i sitt anförande,
              att internationaliseringen och mångfalden i den svenska högskolan
              är viktig. Samtidigt tycker jag att det är viktigt att slå vakt
              om att det är med kvalitet vi ska konkurrera framöver.
            </seg>
          </u>
          <note type="speaker" n="4f79aeb1">
            Anf. 59 LAGE RAHM (mp) replik:
          </note>
          <u who="lage_rahm_1a5db7" xml:id="i-95d75188ecba2ac3-1" n="93d47788" next="i-947f10e68daf5d15-1">
            <seg n="b2086127">
              Herr talman! Jag kan konstatera att Ulrika Carlsson inte kommenterade
              det som jag tyckte var riktigt illa, nämligen att hon hävdade
              att vi i Miljöpartiet gör allt vi kan för att ge en felaktig bild.
              Så är inte fallet, och jag hoppas att vi kan vara överens om det.
            </seg>
            <seg n="d6c57b81">
              Nu lyfte Ulrika Carlsson fram ett par saker som jag känner mig
              tvungen att lite kort svara på. En av dessa var att jag sade att
              vi inte har någon möjlighet att konkurrera med kvalitet. Jag sade
              dock inte enbart det. Det var att klippa bort halva meningen,
              vilket jag tycker är tråkigt. Jag menar nämligen att vi inte har
              någon möjlighet att konkurrera med kvalitet i förhållande till
              vissa lärosäten i USA. Toppuniversiteten i USA kommer alltid att
              kunna ha högre kvalitet. De har enormt mycket högre lärartäthet.
              De har ett helt annat system. Vi kan inte konkurrera med dem om
              kvalitet. Däremot kan vi konkurrera med många andra när det gäller
              kvalitet.
            </seg>
            <seg n="6bb30b4e">
              Jag och Miljöpartiet tycker att det är oerhört viktigt att ha
              hög kvalitet. Det är därför vi också satsat pengar på det. Vi
              menar att internationaliseringen innebär en kvalitetshöjning,
              att de utländska studenterna medför en kvalitetshöjning, och att
              regeringen, om den inför avgifter för studenter från länder utanför
              EES och från Schweiz, kommer att motverka internationaliseringen.
              Vi kommer att få färre studenter och lägre kvalitet om det slår
              igenom. Det är problemet.
            </seg>
          </u>
          <note n="5f5d6d5b">
            Anf. 60 ULRIKA CARLSSON i Skövde (c) replik:
          </note>
          <u who="lage_rahm_1a5db7" xml:id="i-947f10e68daf5d15-1" n="93d47788" prev="i-95d75188ecba2ac3-1">
            <seg n="697f6ef9">
              Herr talman! Jag vet inte riktigt vad Lage Rahm menar när han
              säger att vi kommer att få lägre kvalitet om vi inför detta. Jag
              tror att vi med ett väl avvägt stipendiesystem på olika sätt kommer
              att kunna öka kvaliteten och inte behöva lägga resurser på exempelvis
              alla de ansökningar man har från många andra länder.
            </seg>
            <seg n="8f014575">
              Jag ska ge Lage Rahm ett erkännande. Jag tog i lite grann, Lage.
              Jag sade allt ni kan. Ni gör mycket, men det är möjligt att ni
              kan göra mer.
            </seg>
            <seg n="7c78c13a">
              Det är mycket positivt att Miljöpartiet vill konkurrera med kvalitet.
              Det är alltid lätt att diskutera det när man har en oppositionsbudget
              där man lägger till lite mer pengar. Det vill till att i majoritetsställning
              bevisa att det är kvalitet som gäller, och det har alliansregeringen
              gjort under dessa år.
            </seg>
          </u>
          <note type="speaker" n="a4889eca">
            Anf. 61 AMINEH KAKABAVEH (v) replik:
          </note>
          <u who="amineh_kakabaveh_08f6a8" xml:id="i-79ec6d4cc82005e1-0" n="8d77d851" next="i-011d2e9a1a1c823d-0">
            <seg n="d217768d">
              Herr talman! Det är egentligen samma sak att säga att vi gör
              allt eller att vi gör mycket; det är ändå att sprida falsk information.
              Det handlar om att det finns en uppenbar risk med avgifter. Om
              man inför avgifter för utländska studenter finns det risk för
              att det även införs för svenska studenter. Det är så vi menar.
            </seg>
            <seg n="e635d9b1">
              Alliansen talar mycket om kvalitet, och från oppositionens sida
              instämmer vi självklart i att kvalitet i utbildningen är mycket
              viktigt. Den kvaliteten kommer delvis att försvinna. Det är nämligen
              inte alla i Sverige som har möjlighet att betala, och precis som
              Lage Rahm sade kan Sverige inte konkurrera med andra länder och
              andra universitet, vilka har bättre möjligheter och också ett
              större utbud. Det handlar även om språk engelska, franska, tyska.
              Att komma hit och först lära sig språket är för många betungande.
              Därför kommer Sverige inte att vara lika attraktivt.
            </seg>
            <seg n="a5122b68">
              Det handlar självklart inte om att utnyttja. Själv kom jag till
              Sverige och tyckte att det var så bra. Jag kunde inte fortsätta
              på universitetet i ett annat land på grund av min bakgrund, på
              grund av att det inte fanns sådana möjligheter för kvinnor. Men
              här kunde jag studera, och det var bara positivt. Varför ska man
              bygga ytterligare murar? Ska människor från andra delar av världen
              inte få den möjligheten? Är det för att de kommer att utnyttja
              systemet och komma hit endast för att universitetsutbildningarna
              är gratis? Det är inte så.
            </seg>
          </u>
          <note n="c553b5d0">
            Anf. 62 ULRIKA CARLSSON i Skövde (c) replik:
          </note>
          <u who="amineh_kakabaveh_08f6a8" xml:id="i-011d2e9a1a1c823d-0" n="8d77d851" prev="i-79ec6d4cc82005e1-0">
            <seg n="11a186a8">
              Herr talman! Jag hoppas innerligt att jag i debatten inte gett
              sken av att jag anser att utländska studenter kommer hit för att
              det är gratis, för att de ska utnyttja systemet. Jag delar den
              bild som många framfört i debatten, att mångfalden, både inom
              utbildningen och i det svenska samhället i stort, är oerhört viktig
              i den internationalisering och globalisering som vi är en del
              i.
            </seg>
            <seg n="80403bf1">
              Däremot förstår jag inte riktigt vad Amineh Kakabaveh menar när
              hon säger att kvaliteten delvis kommer att försvinna om vi inför
              studieavgifter för människor som kommer från länder utanför EES-området
              och från Schweiz. Jag har mycket tydligt klargjort att det handlar
              om att kombinera det med ett stipendiesystem. Jag vet att många
              andra länder ser positivt på att det finns möjligheter till utbildning
              i andra länder och har också stipendiesystem. För mig är det viktigt
              att de som inte har egna ekonomiska resurser i de fattigare länderna
              har möjlighet att få utbildning i Sverige. Det är därför vi jobbar
              hårt för att få fram ett förslag som verkligen främjar internationalisering.
            </seg>
            <seg n="b86bbd7d">
              Jag vill än en gång betona att det inte finns någon risk för
              att avgifter ska införas för svenska studenter eller för studenter
              inom EES-området.
            </seg>
          </u>
          <note type="speaker" n="bcb5c1bd">
            Anf. 63 AMINEH KAKABAVEH (v) replik:
          </note>
          <u who="amineh_kakabaveh_08f6a8" xml:id="i-79ec6d4cc82005e1-1" n="8d77d851" next="i-011d2e9a1a1c823d-1">
            <seg n="2eb2e4f8">
              Herr talman! Det var skönt att höra att den risken inte finns
              för svenska studenter. Det känns betryggande, men så länge man
              inte lagstiftar, så länge det bara är en praxis, finns det ändå
              uppenbara risker. Därför tycker vi i Vänsterpartiet att det är
              dags att i högskolelagen skriva in avgiftsfrihet såväl för svenska
              studenter som för studenter från andra delar av världen.
            </seg>
            <seg n="f7d34cf9">
              Ulrika Carlsson talar gång på gång om stipendier. Stipendier
              kostar mycket pengar. Det krävs stora resurser för att finansiera
              och framför allt administrera dessa stipendier. Hur tänker ni
              göra egentligen? Hur kommer det arbetet att se ut? I ett tidigare
              inlägg sade man från Moderaternas sida att antagningsförfarandet
              är för krångligt och innebär mycket arbete. Nu handlar det om
              ytterligare arbete och administration. Hur kommer ni att klara
              av det? Varför kommer det att vara billigare än att studenterna
              kommer till Sverige? Hela världen kommer inte att komma till Sverige
              eftersom det för många är svårt att klara av den levnadsstandard
              vi har. Som jag sade tidigare är det stor skillnad mellan ett
              asiatiskt land och Sverige.
            </seg>
            <seg n="9a08506a">
              Det är inte så många som skulle kunna komma och ta våra pengar,
              studera och bli rik. Det vore i så fall väldigt osolidariskt.
            </seg>
          </u>
          <note n="ef0f6bf6">
            Anf. 64 ULRIKA CARLSSON i Skövde (c) replik:
          </note>
          <u who="amineh_kakabaveh_08f6a8" xml:id="i-011d2e9a1a1c823d-1" n="8d77d851" prev="i-79ec6d4cc82005e1-1">
            <seg n="d5b843ce">
              Herr talman! Jag blir glad när Amineh Kakabaveh säger att det
              är betryggande när vi från den borgerliga alliansens sida hävdar
              att avgiftsfriheten kommer att vara kvar för svenska studenter.
              Det är en riktig bedömning av Amineh Kakabaveh att lita på oss
              när vi säger det i det här fallet.
            </seg>
            <seg n="e837e4de">
              När det gäller stipendiesystemet har hela utskottet valt att
              säga att vi inte innan vi ser regeringens handläggning av ärendet
              om stipendier ska ge oss in och tala om hur det ska fungera. Det
              är en fråga som just nu bereds inom departementet och delvis tillsammans
              med andra departement.
            </seg>
            <seg n="2ee9a25c">
              Jag tror att både Amineh Kakabaveh och jag själv med spänning
              ser fram emot hur systemet skulle kunna gynna de studenter från
              andra länder som har förutsättningar att studera i Sverige men
              som inte har de ekonomiska resurserna att kunna ta del av det
              som vi har här.
            </seg>
            <seg n="6cfd28a0">
              Det är otroligt viktigt att vi ser att lärosätena, svenska högskolor
              och universitet är en del i ett globalt samhälle. Vi satsar på
              att stärka kvaliteten på olika sätt. Vi satsar också på att stärka
              öppenheten när vi nu lägger fram förslag om gemensamma examina.
            </seg>
            <seg n="9e90c2b3">
              Jag ser fram emot att förslaget kommer att träda i kraft framöver.
              Jag delar Amineh Kakabavehs nyfikenhet om det system som kommer
              att presenteras av regeringen något senare.
            </seg>
          </u>
          <note type="speaker" n="f3339bdd">
            Anf. 65 GULAN AVCI (fp):
          </note>
          <u who="unknown" xml:id="i-40dc1f5dff3fa9d8-0" n="3cf7b492">
            <seg n="63c5237e">
              Herr talman! Den här debatten har ganska tydligt visat vad som
              är knäckfrågan i betänkandet. Det är uppenbarligen så att oavsett
              vad vi från alliansens sida säger till Amineh Kakabaveh och Lage
              Rahm för att lugna dem är deras farhåga att regeringen också kommer
              att införa avgifter för svenska studenter. Det spelar egentligen
              ingen roll vad vi säger. De kommer med en massa insinuationer
              om att det kommer att bli så bara för att man säger man ska införa
              avgifter för studenter som kommer från länder utanför EES-området
              och Schweiz.
            </seg>
            <seg n="e2d75511">
              Herr talman! Det är ändå trevligt att få avsluta min tid här
              i riksdagen genom att debattera ytterligare en proposition om
              den högre utbildningen. Det blir ett sätt att knyta ihop säcken
              och visa för väljarna men också tittarna och åhörarna vad regeringen
              har gjort det senaste halvåret för att främja Sverige som en kunskapsnation
              i den internationella världen.
            </seg>
            <seg n="a036c49e">
              Vi lever i en alltmer globaliserad värld. Sverige är med och
              konkurrerar på en kunskapsmarknad. Vi ska veta att konkurrensen
              är mycket hård. Ska vi klara den utmaningen är det viktigt att
              vi är rustade både här hemma i Sverige och på den internationella
              marknaden.
            </seg>
            <seg n="59e247c0">
              Det är viktigt att vi satsar på kvalitet, som också mycket tydligt
              har nämnts här av andra debattörer. Det är också viktigt att vi
              ser till att våra högskolor och universitet bistås med de viktiga
              verktygen så att också de ska kunna hävda sig på den internationella
              marknaden. I jakten på de mest begåvade studenterna, lärarna och
              forskarna ligger lösningen inte i att satsa på kvantitet, vilket
              många gånger har varit fallet med den tidigare regeringen.
            </seg>
            <seg n="cdfd0083">
              Herr talman! För att uppnå kvalitet kan man inte göra lite. Ska
              man uppnå kvalitet måste man göra väldigt mycket. Det är precis
              det som alliansregeringen har gjort under hela mandatperioden.
              Vi har systematiskt arbetat för att kvalitetssäkra forskningen
              men också grundutbildningen.
            </seg>
            <seg n="00728b2d">
              Låt mig i sammanhanget också nämna den största forskningssatsning
              som har gjorts i svensk historia. Vi har satsat 15 miljarder kronor
              för de fyra kommande åren för att se till att Sverige också kan
              hävda sig internationellt och vi kan få de starkaste och bästa
              forskningsinstitutionerna här i landet.
            </seg>
            <seg n="90882aef">
              Att satsa på högre utbildning och forskningen är ett sätt att
              också ta sig ur den globala finanskris som vi liksom många andra
              länder har drabbats av. Vi rustar på så sätt inför framtiden.
            </seg>
            <seg n="2638cd55">
              Med de förslag som finns i propositionen kommer våra universitet
              och högskolor att stärkas i sitt internationaliseringsarbete.
              Studenternas och lärarnas internationella rörlighet och utlandserfarenheter
              kommer att öka väldigt markant.
            </seg>
            <seg n="ba09bc98">
              Jag är väldigt glad att man i varje fall från oppositionspartierna
              började i en positiv anda när man faktiskt sade att regeringen
              har gjort väldigt viktiga insatser. Jag tror att vi i grund och
              botten håller med om det mesta. Men vi har olika mål och verktyg
              för att nå fram till kvalitet. Men sedan slutar det lite mindre
              bra när man försöker att påstå saker som inte är sanna.
            </seg>
            <seg n="e9ed72d5">
              Jag vill också i sammanhanget nämna en del av de förslag som
              finns i propositionen och som också andra debattörer från allianssidan
              har nämnt. Man kommer att anslå särskilda medel för att etablera
              ett stipendieprogram så att de utländska studenter som vill komma
              till Sverige och studenter i Sverige som vill studera utomlands
              ska kunna få ansöka om stipendier. De är väldigt viktigt. Det
              är på så sätt man arbetar i många andra länder.
            </seg>
            <seg n="31020926">
              Det har inte nämnts så mycket i debatten om att de utlandsstudenter
              som kommer från EES-området men också utanför Europa kommer hit
              med olika stipendier som de har blivit beviljade. Jag tycker inte
              att det är rimligt att de å ena sidan får gratis utbildning i
              Sverige och att det å andra sidan inte ställs några krav på vad
              de har gjort med stipendierna. Det blir en orättvis fördelning
              när de får gratisutbildningen men också en massa pengar.
            </seg>
            <seg n="a5484ca5">
              Det som Amineh Kakabaveh och Lage Rahm försöker göra gällande
              är att det skulle bli en plånboksfråga, men så är inte fallet.
              Det är inte plånboken som i första hand avgör vilka som kommer
              hit. Tack vare de olika stipendieprogram som finns i olika länder
              ger man också möjligheter för olika studenter att ta sig hit.
              Jag är helt övertygad om att det kommer att vara så i framtiden
              och att det också kommer att bli ännu tydligare.
            </seg>
            <seg n="92b555a4">
              Man kommer också att avsätta 4 miljoner för marknadsföring och
              information om svensk högre utbildning. När attraktionskraften
              ökar för våra universitet och högskolor kommer fler att vilja
              komma hit och studera. Särskilda medel kommer att tilldelas så
              att högskolor och universitet ska få pengar för att stimulera
              lärarutbyten mellan Sverige och andra länder.
            </seg>
            <seg n="e7868f98">
              Lärarna är väldigt viktiga för att vi ska kunna vända den nedåtgående
              trenden och få svenska studenter att vilja studera utomlands.
              När lärarna kan berätta om sina erfarenheter och ta med sig kunskaper
              tillbaka till svenska lärosäten skapar det också ett ökat intresse
              bland studenter att vilja studera utomlands.
            </seg>
            <seg n="bd4a3032">
              Det kommer att ske i kombination med att man med de lagförslag
              som kommer att träda i kraft den 1 januari 2010 kan möjliggöra
              för gemensamma examina mellan lärosäten här i Sverige men också
              i utlandet. Den oro som har varit väldigt tydlig bland många svenska
              studenter kommer att avta när de vet det. Du kan åka utomlands
              i ett halvår eller ett år och studera, komma hem igen och sedan
              kunna tillgodoräkna dig de poängen för studietiden utomlands i
              din examen. Det är väldigt viktigt. Jag är väldigt glad att oppositionen
              håller med om de olika punkterna.
            </seg>
            <seg n="3cfa7391">
              Herr talman! Det är ingen mänsklig rättighet att få allting här
              i världen. Det är ingen mänsklig rättighet att se till att Sverige
              ska vara just det landet som ska kunna lägga allting på sina axlar.
              Det är precis så med våra förslag om att införa studieavgifter
              och ansökningsavgifter. Vi är helt övertygade om att ett sådant
              tillvägagångssätt skulle innebära att man kommer att öka kvaliteten
              på universiteten och högskolorna. Jo, så är det, Lage Rahm.
            </seg>
            <seg n="b7eee65e">
              Men det skulle också innebära att vi får de personer som verkligen
              vill ha en utbildning och som anser att de år som de kan studera
              i Sverige är väldigt viktiga för att de antingen ska kunna stanna
              kvar i Sverige och arbeta och bidra till svensk välfärd eller
              ska kunna åka tillbaka till sina hemländer och till de utvecklingsländer
              som också är i behov av denna viktiga kompetens som de tar med
              sig tillbaka.
            </seg>
            <seg n="2939534a">
              Jag tycker att vi hjälper både oss själva och de länder som är
              på väg upp genom att vi ser till att det är de bästa studenterna
              som kommer till Sverige.
            </seg>
          </u>
          <note n="af5713ad">
            Jag yrkar bifall till förslaget i utskottets betänkande.
          </note>
          <note type="speaker" n="b6ee6c9d">
            Anf. 66 EVA JOHNSSON (kd):
          </note>
          <u who="eva_johnsson_ec5ffa" xml:id="i-2a777bf3b3efed13-0" n="3e07b06b">
            <seg n="09b3f44d">
              Herr talman! Vi har för några dagar sedan avslutat en valrörelse
              med inriktning mot Europa och världen och därefter haft ett val.
              Vad kan i det sammanhanget passa bättre än att få fortsätta debatten
              och diskussionen, precis som vi har fått göra i dag, som har präglat
              det politiska klimatet i vårt land under den senaste tiden och
              bibehålla det internationella och europeiska perspektivet, långt
              utanför de svenska nationsgränserna.
            </seg>
            <seg n="81c6f91f">
              Rubriken på dagens betänkande talar också tydligt om vad det
              handlar om Gränslös kunskap högskolan i globaliseringens tid .
              Det passar så väl in i sammanhanget.
            </seg>
            <seg n="3883d1ce">
              Herr talman! Jag ska börja med att yrka bifall till förslaget
              i betänkandet och avslag på reservationerna.
            </seg>
            <seg n="5b40cd4d">
              En av grundstenarna i den kristdemokratiska politiska filosofin
              personalismen utgår från en helhetssyn på människan och tar hänsyn
              till att hon har både kroppsliga, själsliga och andliga behov,
              alltså en helhet. Detta påverkar såväl utformningen av som innehållet
              i den högre utbildningen. Högre utbildning är ett sätt att möta
              människors strävan efter utveckling och kunskap. Var och en som
              har intresse av och förutsättningar för universitetsstudier ska
              därför verkligen beredas möjlighet till detta. Detta är en principiellt
              viktig ståndpunkt för oss kristdemokrater.
            </seg>
            <seg n="a9273be9">
              Samtidigt medför globaliseringen utmaningar för alla länder.
              Sveriges förutsättningar för tillväxt, sysselsättning och framtida
              välstånd är intimt förknippade med kvaliteten på den högre utbildningen
              och forskningen och vårt lands attraktionskraft för högkvalificerade
              personer. Globaliseringens utmaningar ska mötas genom att svenska
              universitet och högskolor ges bästa tänkbara möjligheter att utifrån
              sina egna förutsättningar utvecklas till fria, starka och internationellt
              sett konkurrenskraftiga institutioner för utbildning och forskning.
            </seg>
            <seg n="fae78dc2">
              Framväxten av en globaliserad utbildningssektor är mycket viktig
              och positiv. Internationella kontakter bidrar till att stärka
              kvaliteten i den högre utbildningen. Kunskapen om och förståelsen
              för andra länder och kulturer växer. Konkurrens med framgångsrika
              lärosäten internationellt samt ökad internationell rörlighet av
              studenter, lärare och forskare stärker kvaliteten vid svenska
              universitet och högskolor. Kontakterna kan komma både individ
              och samhälle till godo. Vi växer på alla plan.
            </seg>
            <seg n="a08ab02d">
              Herr talman! Regeringen behandlar inte Studieavgiftsutredningens
              förslag om införande av studieavgifter för studenter från länder
              utanför Europeiska ekonomiska samarbetsområdet i denna proposition.
              Regeringen avser att återkomma i den frågan. Däremot tar regeringen
              ställning till och kommenterar vissa av de bedömningar som görs
              i betänkandet när det gäller bland annat rekryteringen av utländska
              studenter och marknadsföring av svensk högre utbildning utomlands.
              Trots det jag vill verkligen understryka det är detta det enda
              som oppositionen opponerar mot. Därför är det i stort sett det
              enda i propositionen som jag också kommer att beröra fortsättningsvis.
              Det har blivit den stora frågan i denna debatt som vi som har
              kunnat delta hittills har noterat med all tänkbar tydlighet.
            </seg>
            <seg n="34b8ad83">
              Kristdemokraterna anser att avgiftsfriheten för svenska studenter
              i högskolan ska ligga fast. Detta har sagts av mina allianskolleger.
              Jag kan säga det igen för tydlighetens skull. Detta kommer att
              finnas dokumenterat i protokollet och även finnas inspelat. Så
              nu är det sagt. Jag hoppas att detta är tydligt för alla. Alla
              eventuella insinuationer i en annan riktning finns det inget belägg
              för.
            </seg>
            <seg n="e3120a53">
              Av detta följer att studenter inom Europeiska ekonomiska samarbetsområdet,
              EES, och Schweiz också omfattas av avgiftsfrihet i svensk högskola.
              Det inkluderar naturligtvis både Spanien och Portugal.
            </seg>
            <seg n="5d73e41c">
              Kristdemokraterna har verkat länge i frågan. I utbildningsutskottets
              betänkande 2004/05:UbU1 finns ett tillkännagivande till regeringen
              som delvis innebär ett bifall till en kristdemokratisk motion.
              Det handlar just om avgiftsfriheten, som vi kristdemokrater genom
              ett kraftfullt agerande verkligen har värnat hela tiden. Jag vill
              verkligen avfärda all oro som kan finnas inom detta område.
            </seg>
            <seg n="63f414ba">
              Men när vi nu har slagit fast avgiftsfriheten för svenska studenter
              har Kristdemokraterna inte sett något skäl till att studenter
              från länder som inte ingår i EES-avtalet, alltså studenter från
              länder utanför Europa, bidrar till att stärka den svenska högskolan.
            </seg>
            <seg n="1c0e5a9f">
              Vi fick tidigare kraftig kritik från tidigare socialdemokratiska
              utbildningsministrar för vår hållning i denna fråga. Plötsligt
              hände emellertid någonting, som det brukar göra ibland inom den
              nationella politiken. Utbildningsminister Östros gjorde en helomvändning
              och pläderade i en debattartikel i februari 2004 på följande sätt:
              För att rekrytera fler utländska studenter till master- och forskarutbildningarna
              bör universitet och högskolor kunna erbjuda studenter från länderna
              utanför EES utbildning mot betalning utan att avgiftsfriheten
              i övrigt hotas.
            </seg>
            <seg n="a570f617">
              Som ett brev på posten tillsatte den socialdemokratiska regeringen
              en utredning på detta tema, precis i enlighet med det betänkande
              som vi i dag har att ta ställning till.
            </seg>
            <seg n="7ad40105">
              Herr talman! Det är viktigt att förutsättningarna för svenska
              lärosäten att agera på den globala utbildningsmarknaden är så
              goda som möjligt. På sikt är det nödvändigt att universitet och
              högskolor kan marknadsföra sig och konkurrera på lika villkor
              med de bästa utländska lärosätena.
            </seg>
            <seg n="cee90bce">
              Den nuvarande situationen med en reglerad avgiftsfrihet för alla
              studenter vid svenska universitet och högskolor är mot denna bakgrund
              problematisk ur flera perspektiv.
            </seg>
            <seg n="bcf3cdd1">
              För det första bör svenska lärosäten kunna konkurrera främst
              genom att ge utbildningar av hög kvalitet, inte genom avgiftsfrihet.
              För det andra är det utifrån ett samhällsekonomiskt perspektiv
              mycket tveksamt om svenska skattemedel ska användas till att erbjuda
              en ur både europeiskt och internationellt perspektiv unik kostnadsfri
              utbildning utan inskränkningar till ett växande antal studenter
              från hela världen.
            </seg>
            <seg n="37abb191">
              Kristdemokraternas bedömning är att internationaliseringen av
              den svenska högre utbildningen på sikt skulle gynnas av ett införande
              av avgifter för studier vid svenska universitet och högskolor
              för de studenter som kommer från länder utanför EES och från Schweiz.
            </seg>
            <seg n="69288d7a">
              Det skulle också öka friheten för svenska universitet och högskolor
              att agera på den globala utbildningsmarknaden och ge enskilda
              lärosäten möjlighet att profilera sina utbildningar för att attrahera
              de bästa studenterna.
            </seg>
            <seg n="b937cab5">
              Jag ställer mig positiv till de förslag som finns i betänkandet
              och yrkar för säkerhets skull en gång till bifall till utskottets
              förslag.
            </seg>
          </u>
          <note n="f3ecac0d">
            Överläggningen var härmed avslutad.
          </note>
          <note n="55fde4b9">
            8 § Granskningsbetänkande
          </note>
          <note n="4a3561e3">
            Föredrogs
          </note>
          <note n="6b47fdf1">
            Inledning (allmänna synpunkter)
          </note>
          <note type="speaker" n="fd6ade77">
            Anf. 67 BERIT ANDNOR (s):
          </note>
          <u who="berit_andnor_b8c556" xml:id="i-284046e6fa292ab4-0" n="40c55f14">
            <seg n="3938db1d">
              Herr talman! Konstitutionsutskottet fyller 200 år i år. Det är
              inte många institutioner som överlever 200 år och där dessutom
              allmänhetens intresse för den verksamhet som bedrivs ökar år från
              år. För konstitutionsutskottets räkning ber jag att få anmäla
              den årliga granskning som KU gör av statsrådens tjänsteutövning
              och regeringsärendenas handläggning enligt regeringsformens 12
              kap. 1 §.
            </seg>
            <seg n="8b489865">
              Jag vill också anmäla att i de ärenden som rör den tidigare socialdemokratiska
              regeringen har varken jag själv eller Morgan Johansson deltagit
              eftersom vi själva var ledamöter av samma regering. Jag själv
              har inte heller deltagit i ärende 2.12 på grund av delikatessjäv.
            </seg>
            <seg n="46a916c4">
              Herr talman! Jag står givetvis bakom samtliga socialdemokratiska
              reservationer i betänkandet, men jag vill för tids vinnande yrka
              bifall endast till reservationerna 1 och 8.
            </seg>
            <seg n="3f7cf311">
              Nu har den borgerliga regeringen granskats i konstitutionsutskottet
              vid tre tillfällen med en borgerlig riksdagsmajoritet. Jag måste
              tyvärr konstatera att resultatet är nedslående. De enda gånger
              statsråden riskerar kritik är när de själva har medgett att de
              har gjort fel eller kunde ha agerat annorlunda. Det rör sig om
              sammanlagt fyra tillfällen.
            </seg>
            <seg n="2d6c347b">
              När Carl Bildt erkände att han glömt att redovisa optioner vågade
              de borgerliga ledamöterna i KU kritisera honom. När kulturministern
              erkänner att hon kunde ha hållit ett större säkerhetsavstånd till
              en jävsituation på departementet då får hon kritik. När det finns
              uppenbara missar i samrådet med EU-nämnden och när det gäller
              beredning av en tandvårdsproposition blir de borgerliga ledamöterna
              också kritiska.
            </seg>
            <seg n="9dc368a5">
              Men man är noga med att i sammanhanget påpeka att statsministern
              är den som först har sagt att det begicks fel. Då blir det möjligt
              för de borgerliga ledamöterna i KU att ta kritik i sin mun. Slutsatsen
              av detta för de borgerliga statsråden är: Blåneka, så slipper
              du kritik!
            </seg>
            <seg n="7452080b">
              Detta är i sig ett svaghetstecken. Riksdagens makt minskar undan
              för undan när ordern från Rosenbad verkställs om att ingen kritik
              som inte är godkänd av regeringen får yppas. Men det här spelet
              börjar genomskådas. Långt in i de egna leden kritiseras nu de
              borgerliga ledamöterna.
            </seg>
            <seg n="35837cea">
              Riksdagen kallas för transportkompani av en moderat som inte
              vill bli omvald. På DN:s ledarsida tycker man att KU borde tuffa
              till sig. Det är en gediget borgerlig ledarsida vi pratar om.
              Men till och med på den skriver man att regeringens ledamöter
              mycket sällan behöver frukta KU-kritik, utskottet speglar partiställningen
              i riksdagen och de egna har en överslätande hållning gentemot
              partikamrater i regeringen. Detta förhållande är inte ägnat att
              öka respekten för riksdagen som granskande instans.
            </seg>
            <seg n="e9631327">
              Å andra sidan är det så att om regeringens makt växer minskar
              också riksdagens makt. Det har vi kunnat konstatera i och med
              detta. I utskottet skapas det som brukar kallas konstitutionell
              praxis i hur grundlagen ska tolkas i olika givna situationer.
              Det verkliga provet för en ledamot i konstitutionsutskottet infinner
              sig när det just är egna statsråd från den egna regeringen som
              bedöms. Då gäller det att inte vika ned sig utan ta det konstitutionella
              ansvaret och kritisera där så behövs utifrån saklig grund och
              tidigare praxis. Om inte det sker blir det inget bra resultat.
              Då förlorar vårt demokratiska system delar av en viktig funktion
              kontrollmakten. Vi har vår viktigaste uppgift i utskottet just
              när det gäller denna del. Denna uppgift som vi har kräver att
              utskottets ledamöter både lyfter blicken över de nuvarande statsrådens
              personer och klarar av att inte ha olika måttstockar beroende
              på hur olika regeringars politiska färg ser ut.
            </seg>
            <seg n="e9b54588">
              Herr talman! Det utrymme som finns för att tolka grundlagarna
              görs numera regelmässigt till försvar av den borgerliga regeringen.
              Ny praxis sätts, som i många fall innebär att tidigare agerande
              som har varit ifrågasatt när en socialdemokratisk regering stod
              för det nu inte bara accepteras utan också framhålls som lovvärt.
            </seg>
            <seg n="1bf318e9">
              Det system som vi har när det handlar om granskningen av regeringsmakten
              bygger på att de som granskar regeringen också vill göra det att
              man tar sin uppgift på allvar. Motsatt beteende är att inte bry
              sig om sitt granskningsuppdrag och att byta ut sin roll som grindvakt
              mot rollen som dörrmatta.
            </seg>
            <seg n="c59118ae">
              I det korta perspektivet betalar sig säkert en sådan hållning.
              Men efter ett tag blir det ett alltmer krystat och intellektuellt
              ohederligt försvar av uppenbart ohållbara ståndpunkter. I sin
              iver att skydda borgerliga ministrar vill man nu inte gå med på
              att Cristina Husmark Pehrsson har ett personligt ansvar för förhållandena
              på Försäkringskassan under 2008. Att socialdemokraten Barbro Holmberg
              år 2005 hade ett personligt ansvar för tårtkalasen på Migrationsverket
              efter lyckade avvisningar var däremot en självklarhet för samma
              borgerliga politiker liksom jag betonar det för hela det dåvarande
              konstitutionsutskottet. Även vid andra tillfällen har de socialdemokratiska
              ledamöterna i KU kritiserat en socialdemokratisk regering.
            </seg>
            <seg n="d8721c34">
              Självfallet har ett statsråd alltid ett ansvar för den verksamhet
              som bedrivs på de myndigheter som sorterar under dennes departement.
              Hur långt det sedan sträcker sig kan man diskutera. Men när det
              gäller Cristina Husmark Pehrssons ansvar för Försäkringskassan
              har vi i granskningen kunnat konstatera att Försäkringskassan
              vid minst fyra tillfällen slog skriftligt larm och avrådde regeringen
              från att genomföra planerade reformer eftersom man inte kunde
              garantera kvaliteten. Ansvarigt statsråd lyssnade med ett halvt
              öra, justerade lite i marginalen och körde sedan på. Men något
              ansvar för det kaos som Försäkringskassan hade varnat för och
              som blev följden behöver hon inte bära enligt den borgerliga majoriteten.
            </seg>
            <seg n="0d891e39">
              Jag går nu över till några sakärenden. Jag ska lyfta fram de
              ärenden där vi har gemensam uppfattning. Ett av de mest komplicerade
              ärenden vi har haft att granska under året har varit frågan om
              statens övertagande av investmentbanken Carnegie. Vid granskningen
              har flera moment av ett nytt agerande visat sig från regeringens
              sida. Därför har utskottet gemensamt enats om att fortsätta granskningen
              med sikte på att genomföra en mer omfattande och kvalificerad
              utredning som ska kunna presentera ett så heltäckande underlag
              för beslut i frågan som bara är möjligt under nästa vår.
            </seg>
            <seg n="8d0e3289">
              Vi har också enigt i utskottet konstaterat just att kulturminister
              Lena Adelsohn Liljeroth borde ha agerat tidigare och mer kraftfullt
              när det uppdagades att det förelåg jäv för hennes statssekreterare.
            </seg>
            <seg n="45da90c0">
              Regeringen får också viss kritik för hur den har hanterat integritetsfrågor
              för patienterna i samband med införandet av tandvårdsstödet.
            </seg>
            <seg n="2b7f3051">
              Vi har också gemensamt haft den uppfattningen att regeringen
              behöver tydliga rutiner när det gäller samrådet med riksdagen.
              Det handlar om samråd med riksdagen inför beslut på ministerrådsmöten.
            </seg>
            <seg n="088fe246">
              För Socialdemokraternas räkning vill jag lyfta upp tre reservationer
              som vi delar med Vänsterpartiet och Miljöpartiet.
            </seg>
            <seg n="7ae18890">
              Det första ärendet handlar om hur regeringens utnämningspolitik
              fungerar. Här anser vi att inga formella fel begåtts men att regeringen
              både i skrift och tal gett uttryck för en betydligt öppnare och
              mer spårbar process än vad vi nu har kunnat konstatera är fallet.
              Det finns egentligen ingen utanför Regeringskansliet som kan följa
              processerna, som i huvudsak sker i muntliga, odokumenterade samtal
              med konsulter. Vi anser det vara en brist i jämförelse med vad
              regeringen har utlovat, bland annat i budgetpropositionen för
              2008.
            </seg>
            <seg n="3bf59486">
              Jag har redan nämnt ansvaret för Försäkringskassan.
            </seg>
            <seg n="bdc414f2">
              Slutligen vill jag säga några ord om stödpaket till fordonsindustrin.
              Där har regeringen, enligt vår åsikt, haft alltför bråttom med
              att bereda ärendet. Bara Riksgäldskontoret fick muntligt yttra
              sig över förslaget. Ingen av de statliga myndigheter som är experter
              på frågor som rör fordonsindustrin fick yttra sig. Vi kan konstatera
              att regeringsformens beredningskrav därmed inte kan sägas vara
              uppfyllt. Det är också så att det här paketet har blivit ett praktfullt
              fiasko. Resultatet av regeringens agerande är att stödåtgärder
              som rätt använda skulle ha kunnat minska arbetslösheten nu blir
              helt verkningslösa. Det är givetvis inte acceptabelt.
            </seg>
            <seg n="4d847e14">
              Med de orden tackar jag för mig.
            </seg>
          </u>
          <note type="speaker" n="b4457afc">
            Anf. 68 PER BILL (m):
          </note>
          <u who="per_bill_c30ad8" xml:id="i-074692ffee471326-0" n="863da34a">
            <seg n="258bf571">
              Herr talman! Vi har ägnat mycket kraft åt KU:s betänkande. Det
              är tre delar på drygt 750 sidor. Vi har gjort det under lång tid.
              Det har varit väldigt mycket krävande och tålamodsprövande arbete,
              men det har skett i en god anda, skulle jag vilja säga.
            </seg>
            <seg n="9fa307c7">
              Till att börja vill jag yrka på godkännande av utskottets anmälan
              i detta tjocka betänkande.
            </seg>
            <seg n="3203b1c4">
              Som ordföranden redan har varit inne på har vi en viktig roll
              att granska statsrådens tjänsteutövning och regeringsärendenas
              handläggning. Det här är inte någonting som vi har hittat på själva,
              utan det här är inskrivet i grundlagen, i 12 kap. 1 § i regeringsformen.
            </seg>
            <seg n="2e697365">
              För oss i alliansen är den centrala rollen att granska regeringen
              och statsråden utifrån om de har följt de regler och rutiner som
              finns. Ibland kan vi kosta på oss att säga: Ja, de har följt rutinerna,
              men det finns faktiskt anledning att se över om det inte går att
              skaffa sig bättre rutiner rent generellt.
            </seg>
            <seg n="65258022">
              I år är det 42 granskningsanmälningar. Av dem har vi bordlagt
              tre. Kanske har vi bordlagt den som är mest politiskt spännande
              och intressant, nämligen den som handlar om Carnegie Investment
              Bank.
            </seg>
            <seg n="04619b98">
              I år är det ganska tydligt att det är få konstitutionellt spännande
              ärenden. Däremot finns det en hel del ärenden som är politiskt
              spännande och som är centrala i den politiska debatten. Därav
              följer kanske att det blir lite politiska reservationer från oppositionen.
              Det handlar snarare om politiska markeringar än om att man bidrar
              till att lösa konstitutionella knutar.
            </seg>
            <seg n="6cd6a933">
              Låt oss titta på de tre ärenden som vi är överens om. Ordföranden
              har beskrivit dem. Det handlar om en uppförandekod för vapenexport,
              brister när det gäller beredningen av propositionen om statligt
              tandvårdsstöd och en jävsituation på Kulturdepartementet.
            </seg>
            <seg n="50cf61aa">
              Av dem tycker jag att den som handlar om jävsituationen på Kulturdepartementet
              kanske är en av de mest spännande granskningarna vi har i år.
              Där får vi försöka fundera över var gränsen för jäv går och hur
              man ska undvika att hamna på ett för kort respektavstånd. Här
              tycker jag också att det är roligt att se att det vi i konstitutionsutskottet
              säger faktiskt tas på allvar av regeringen och att man gör förändringar.
              Dessutom gör man förändringar som vi kan använda för att peka
              på att detta är ett bra sätt att i framtiden se till att så fort
              det uppstår en antydan till jäv eller en diskussion om jäv finns
              det möjligheter att lotta över det ärendet till ett annat statsråd
              eller en annan statssekreterare.
            </seg>
            <seg n="17b32cf8">
              Jag lämnar de tio ärenden som vi ska diskutera i dag utanför
              min inledning. Det finns gott om vänner i alliansen som sitter
              taggade för att ge sig in i dessa tio ärenden och diskutera. Jag
              tror att de på ett väldigt tydligt sätt kommer att kunna visa
              att det som skiljer oss åt i de här tio ärendena inte är konstitutionella
              frågor utan politiska frågor.
            </seg>
            <seg n="eb8fc99e">
              Någonting som är nytt för i år är att vi har ringat in ett antal
              KU-anmälningar som inte är tillräckligt bra. Ibland hade de kanske
              gjort sig bättre som interpellationer eller som skriftliga frågor.
              Ibland hade de kanske mått bra av att den som skrev dem hade låtit
              någon annan titta på dem för att verkligen kontrollera att man
              träffar rätt mål, att det verkligen är någonting som konstitutionsutskottet
              ska ägna tid åt.
            </seg>
            <seg n="321e7b32">
              Det är med andra ord ibland rena misstag som gör att vi får en
              KU-anmälan snarare än att det finns någonting i själva KU-anmälan.
              Det gäller till exempel de två KU-anmälningar som har att göra
              med signalspaning. Det gäller försäljning av JAS 39 Gripen-plan
              till Norge och hanteringen av frågan om ett heltäckande internationellt
              förbud rörande klustervapen.
            </seg>
            <seg n="d7052448">
              Jag tror att det är viktigt att vi den här gången över alla blockgränser
              har markerat att man måste träffa i närheten av tavlan för att
              KU ska kunna använda anmälan för att göra en ordentlig granskning.
            </seg>
            <seg n="e899f914">
              Herr talman! Med det är jag färdig med min inledning och återkommer
              senare i debatten.
            </seg>
          </u>
          <note type="speaker" n="c34d9f97">
            Anf. 69 BERIT ANDNOR (s) replik:
          </note>
          <u who="berit_andnor_b8c556" xml:id="i-284046e6fa292ab4-1" n="40c55f14">
            <seg n="c943a9d4">
              Herr talman! Som jag sade i min inledning är det naturligtvis
              av allra största vikt att konstitutionsutskottet fullföljer den
              uppgift som är oss ålagd enligt regeringsformen. Det handlar om
              legitimitet för utskottets arbete. Det handlar också om att kontrollen
              gentemot regeringen fungerar på det sätt som är avsett. Det handlar
              om granskning, om att man upplever sig bli sedd och om att man
              vet att vi följer arbetet. Det handlar också om att man vet att
              om man inte gör på det sätt som man är ålagd i enlighet med våra
              grundlagar har konstitutionsutskottet möjlighet följa upp, granska
              och komma med kritik.
            </seg>
            <seg n="25684f00">
              Per Bill avfärdar våra reservationer med att de är politiska
              reservationer. Jag tycker att det är ett mycket märkligt uttalande
              från utskottets vice ordförande. Vi har motiverat våra ställningstaganden.
              Om man tittar på de utredningar som finns i de ärendena kan vi
              också konstatera att det finns en god grund för våra ställningstaganden.
            </seg>
            <seg n="38b01f10">
              Jag gjorde ett antal påståenden som jag inte har fått något bemötande
              på. Har jag fel, Per Bill, i mitt påstående att det enbart är
              fyra ärenden under de här tre åren där ni har uttalat kritik mot
              den här regeringen och att ni bara gör det när regeringen själv
              har sagt man har gjort fel? Är det fel?
            </seg>
            <seg n="96253293">
              Hur kan det komma sig att Barbro Holmberg som socialdemokratisk
              minister har ansvar för myndighetens arbete men inte Cristina
              Husmark Pehrsson, enligt 1 kap. 6 § regeringsformen? Har inte
              ett statsråd yttersta ansvaret för sina myndigheter och den verksamhet
              som där bedrivs?
            </seg>
            <seg n="50fe0d2e">
              Varför är måttstockarna olika, Per Bill?
            </seg>
          </u>
          <note type="speaker" n="059a1881">
            Anf. 70 PER BILL (m) replik:
          </note>
          <u who="per_bill_c30ad8" xml:id="i-074692ffee471326-1" n="863da34a">
            <seg n="4f1f7298">
              Fru talman! Jag skulle vilja säga att under det här året har
              vi väldigt tydligt fått klart för oss att KU har en central roll.
              Vi hade ett seminarium som var en del av vårt 200-årsfirande och
              som verkligen visade att tjänstemännen i Regeringskansliet i princip
              skulle vilja att statsråden hade en liten tavla på väggen där
              det står: Konstitutionsutskottet ser dig. Det visade också att
              den kritik vi kommer med väldigt fort omsätts i nya rutiner och
              ny praxis. Det var precis det jag redan år ett sade var det viktiga,
              nämligen att vi blir den gode revisorn som pekar på var det finns
              brister, att de bristerna sedan rättas till och att man ändrar
              rutiner så att risken för likartade brister blir så liten som
              möjligt. Det är precis så jag vill att KU:s arbete ska fungera.
            </seg>
            <seg n="e23c917e">
              När det gäller tårtkalaset hos Barbro Holmberg är det en ny liknelse
              för mig. Jag kan inte påminna mig om att vi haft den uppe och
              diskuterat den under alla de sammanträden som vi har haft. Det
              vi däremot vid flera tillfällen har diskuterat är Thomas Östros
              och hur han skötte, eller lät bli att sköta, Centrala studiestödsnämnden.
              Det vill säga att det år efter år var rutiner som var så dåliga
              att de som studerade inte fick sina studiemedel i tid.
            </seg>
            <seg n="9787e8d2">
              Vi sade att till slut kommer ett genombrott då det har gått så
              många månader att begreppet om att vi har en myndighet under eget
              ansvar inte längre gäller och det då ändå till slut ankommer på
              ministern att gå in och se till att detta fungerar.
            </seg>
          </u>
          <note type="speaker" n="2c11ac81">
            Anf. 71 BERIT ANDNOR (s) replik:
          </note>
          <u who="berit_andnor_b8c556" xml:id="i-284046e6fa292ab4-2" n="40c55f14">
            <seg n="cc0171f8">
              Fru talman! Frågan är ju: Har inte ni som nu sitter i konstitutionsutskottet
              och representerar de borgerliga majoritetspartierna ett ansvar,
              Per Bill, för att upprätthålla legitimiteten i utskottets arbete?
              Det är ju det som själva frågan rör som inte bara jag ställer.
              Jag har citerat till och med den borgerliga ledarsidan i Dagens
              Nyheter, och det finns andra som också reagerar för att ni inte
              reagerar, för att ni inte tar ert ansvar, för att detta undergräver
              den roll som konstitutionsutskottet har.
            </seg>
            <seg n="3f703b3a">
              Du hänvisar till ett seminarium och tjänstemän från Regeringskansliet
              som uttalade sig. Låt mig då säga att de som uttalade sig var
              representanter för dem som hade varit verksamma inom Regeringskansliet
              vid tidigare tillfällen. Det är inte det här utskottets uttalanden
              som ligger till grund för hur man har tolkat KU:s uttalanden,
              utan det är vad som har hänt tidigare. Och det är ju det som är
              skillnaden mellan nu och då, nämligen att då fanns det möjligheter
              och gjordes också tydliga uttalanden från hela utskottet, inklusive
              de socialdemokratiska ledamöterna när det fanns en grund för att
              kritisera regeringen. Ni gör ju inte det, utom när regeringen
              själv talar om att man har gjort fel! Så är det ju. Gå in och
              granska! Det är upp till var och en att gå in och läsa detta.
              Det står tydligt och klart, och det har också sagts vid flera
              tillfällen av Per Bill själv, senast i samband med presskonferensen
              och lite indirekt nu också, att man är den gode revisorn. När
              regeringen säger att man nog gjorde fel säger Per Bill: Men vad
              bra, då kan vi kanske kritisera.
            </seg>
            <seg n="b8418ddf">
              Det är så det går till! Jag tycker att det är ynkligt, och jag
              tycker framför allt att det är ryggradslöst av er som borgerliga
              riksdagsledamöter.
            </seg>
          </u>
          <note type="speaker" n="89cc14f1">
            Anf. 72 PER BILL (m) replik:
          </note>
          <u who="per_bill_c30ad8" xml:id="i-074692ffee471326-2" n="863da34a">
            <seg n="653389f4">
              Fru talman! Ynkligt och ryggradslöst. Det här var, tyckte jag,
              den lättaste av de tre granskningarna som vi har haft. Det har
              funnits ganska kluriga ärenden i de andra två. I den här omgången
              var det ganska enkelt. Jag trodde faktiskt att vi skulle kunna
              ha en debatt som handlade om själva ärendena och inte det sedvanliga
              om vi är för snälla eller om ni är för elaka.
            </seg>
            <seg n="ccef1c9f">
              Ynkligt, ryggradslöst och så vidare jag vet inte riktigt, fru
              talman, om den typen av uttryck bidrar till att ge KU något bättre
              renommé.
            </seg>
          </u>
          <note type="speaker" n="aa884dd4">
            Anf. 73 ANNIE JOHANSSON (c):
          </note>
          <u who="annie_johansson_b0eb81" xml:id="i-9646815d132974e0-0" n="2b1e925b" next="i-69417c1c75bb9a47-0">
            <seg n="ab535272">
              Fru talman! Är konstitutionsutskottet en politisk pajkastningsarena?
              Är konstitutionsutskottet onödigt i svensk kontrollmakt? Är konstitutionsutskottet
              enbart en papperstiger utan någon betydelse? Det är många frågor
              som man faktiskt hör ute i samhället och som man också kan läsa
              på en del tidningars ledarsidor. Det är också frågor som direkt
              pekar på de berörda riksdagsledamöter som sitter i själva utskottet.
              Det är vi som både har till ansvar att granska, till ansvar att
              förnya våra arbetsformer och till ansvar att upprätthålla konstitutionsutskottets
              anseende. Ingen annan. Det är bara vi, och det ställer då krav
              på oss alla här i konstitutionsutskottet.
            </seg>
            <seg n="88f9f632">
              Det ställer också krav på de riksdagsledamöter som lämnar in
              KU-anmälningar. I vilket syfte lämnas KU-anmälningarna in? Är
              det för att det är ett konstitutionellt feltramp av en minister
              eller är det för att anmälaren ska få ett garanterat TT-meddelande
              och därmed mediesnurr?
            </seg>
            <seg n="80e91af8">
              Det är vi här i riksdagen som bestämmer vilken betydelse och
              vilken bild vi vill sätta av det svenska, parlamentariska konstitutionsutskottet.
              Låt oss också ha med det såväl i denna debatt som framöver.
            </seg>
            <seg n="6418fd22">
              Konstitutionsutskottets vårgranskning tillhör den mest kända
              uppgiften för utskottet. Det är också den medialt mest intressanta.
              Som en del av kontrollmakten är konstitutionsutskottets uppgift
              just att kontrollera regeringen, att kontrollera så att statsråd
              och beredning av ärenden följer de regelverk och den praxis som
              finns.
            </seg>
            <seg n="0d14c41a">
              Vi gör det inte för att piska. Vi gör det inte för att peka finger.
              Vi gör det inte heller för att partipolitiskt dra dem i smutsen.
            </seg>
            <seg n="b8bde2f0">
              Vi granskar för att värna våra gemensamma grundlagar, för att
              kontrollera regeringen och för att säkra de folkvaldas insyn.
              Vi gör det helt enkelt för att upprätthålla en god konstitutionell
              ordning mellan riksdag och regering men naturligtvis också specifikt
              i statsrådens tjänsteutövning och hur de handlägger ärenden.
            </seg>
            <seg n="fad5543f">
              Vi ska också komma ihåg att KU inte är någon domstol. KU är satt
              att granska statsrådens tjänsteutövning från en konstitutionell
              utgångspunkt. Vi ska bidra till en konstitutionell utveckling
              som förhoppningsvis ska leda till effektivitet och kvalitet och
              undvikande av maktmissbruk. Vår roll är att granska makten.
            </seg>
            <seg n="cc60017f">
              KU har i debatten, både nu och tidigare, blivit kritiserat just
              för partipolitisering. Även där har vi, från både opposition och
              majoritet, anledning till självkritik. Vi måste helt enkelt bli
              duktigare på att kritisera när det ska vara kritik och inte kritisera
              när det saknas kritikgrund.
            </seg>
            <seg n="df5929d0">
              I detta granskningsbetänkande finns det prov på reservationer
              som är tveksamma för ett seriöst konstitutionsutskott. Vi kommer
              nog aldrig att få se ett helt enigt KU, och det kanske inte heller
              ska och bör vara målet. Det har alltid förekommit reservationer
              och det känns naturligt att det också gör det framöver.
            </seg>
            <seg n="0d42bfd4">
              Det är av vikt att KU:s ställningstaganden är tydliga, stringenta
              och vägledande inför framtiden. Då är förmodligen en vass majoritetstext
              eller en vass reservationstext betydligt mer vägledande än en
              urvattnad och mjäkig samskrivning. För precis som inom domstolsväsendet
              finns det möjlighet till skiljaktiga meningar och möjlighet för
              annan tolkning av vissa lagrum.
            </seg>
            <seg n="52ff380c">
              Det finns en naturlig spänning mellan opposition och majoritet
              i konstitutionsutskottet, av den självklara anledningen att vi
              är politiker, folkvalda, representerar olika partier och har olika
              ideologiska uppfattningar. Det är bra, tycker jag. Det bidrar
              till en utvecklad granskning. Den dialog som sker i utskottet
              och där det handlar om att ge och ha synpunkter och om att tänka
              efter och reflektera bidrar också till att stärka KU:s betänkande
              och höja kvaliteten i det. Både majoriteten och oppositionen ges
              därmed tillfälle att reflektera över de skrivningar som vi slutligen
              gör.
            </seg>
            <seg n="4d8a9519">
              Det är viktigt att det är tydligt att konstitutionsutskottets
              roll inte är att pröva om politiken är den rätta eller om det
              har blivit rätt resultat utan att pröva om agerandet har förberetts
              och utförts på ett konstitutionellt riktigt sätt. Det måste vi
              alltid ha med oss.
            </seg>
            <seg n="2861ab8e">
              KU har en viktig uppgift. Uppgiften är inte den partipolitiska
              granskningen utan den parlamentariska granskningen, att se till
              att vi utgår från den uppgift vi har av kammaren att granska makten
              och bidra till just det jag har pratat om, den konstitutionella
              utvecklingen.
            </seg>
            <seg n="7388bb11">
              Under några år har KU haft en granskningsgrupp som analyserat
              och diskuterat den praxis som KU bör och ska använda sig av, hur
              vi ska få in mer fylliga och relevanta KU-anmälningar, hur vi
              ska befästa vår roll som viktigt kontrollinstrument, hur vi ska
              genomföra vår granskning på bästa sätt. Arbetet har resulterat
              i en omfattande rapport som är mycket läsvärd även för dem utanför
              KU.
            </seg>
            <seg n="3bbb9435">
              Bland annat kan man se avtryck från denna rapport i detta granskningsbetänkande,
              och jag hoppas att vi kommer att se mer av vårt arbete i kommande
              granskningar också. Med anledning av flera anmälningar har vi
              bara en kortare utredning eller ett mycket kort konstaterande:
              Inget uttalande från utskottet.
            </seg>
            <seg n="7e8cd312">
              Detta gör vi för att kunna fokusera på de anmälningar som kan
              behöva mer tid och mer utredning. De anmälningar som är konstitutionellt
              relevanta och intressanta måste vi ha en sportslig chans att hinna
              analysera och granska. Vi kan också se att vi håller oss till
              mer strikta, konstitutionella slutsatser i ställningstagandena
              av den anledningen att det finns skäl att höja KU:s anseende i
              att vara ett granskande utskott. Det är viktigt att sakpolitiskt
              käbbel hålls borta från KU:s ställningstaganden. Det är viktigt
              att vi är objektiva, stringenta och relevanta.
            </seg>
            <seg n="0dbd972e">
              En annan viktig sak som jag tog upp inledningsvis är hur vi riksdagsledamöter
              använder KU. Det finns några riktigt bra KU-anmälningar, och det
              finns också några anmälningar som är riktigt usla. En del av de
              anmälningar som har lämnats till KU kan enkelt avfärdas med att
              de inte har någon konstitutionell grund.
            </seg>
            <seg n="fa1909b9">
              Jag tror att det är viktigt att ledamöterna i kammaren funderar
              över på vilket sätt vi använder anmälningsinstrumentet när det
              gäller KU. Det är inte som en interpellation. Vi är ingen uppläxare
              av ordningen i kammaren. Vi granskar inte riksdagens egna utskott.
              Samtliga riksdagsledamöter bör också fundera över på vilket sätt
              det bidrar till att stärka såväl kammarens som KU:s roll. Är nyhetsinslaget
              i tv eller TT-telegrammet värt det undergrävande av KU:s auktoritet
              som detta på sikt kan innebära? Jag tycker inte det.
            </seg>
            <seg n="3ac08e3c">
              Fru talman! Som ni hört i tidigare anföranden riktar vi enig
              kritik i tre granskningsärenden, men vi är ense om så oerhört
              många fler. I de allra flesta granskningsärenden är vi helt eniga
              inga särskilda yttranden eller reservationer utan helt eniga.
              Det handlar bland annat om att regeringen skött sig vad gäller
              frågan om förbud rörande klustervapen, beredningen vid delningen
              av FRA-propositionen, om att det är talmannen som sköter ordningen
              vid interpellationsdebatter, om fiskeförhandlingar, om Sida, om
              Skolverket och så vidare. Vi har väldigt många eniga ställningstaganden
              som inte föranleder någon kritik och där utskottet är helt samstämmigt.
              Den kommande debatten i dag handlar enbart om ärenden där man
              har reservationer, vilket kan ge en lite skev bild av KU:s granskningsbetänkande.
            </seg>
            <seg n="b981c684">
              På det stora hela tycker jag att det är ett riktigt bra granskningsbetänkande
              men som samtidigt också lämnar utrymme till mer stringens, mer
              samsyn och mer konstitutionellt hållna ställningstaganden i framtiden.
              På Dagens Nyheters ledarsida efterfrågades för några veckor sedan
              att majoriteten i KU bör finna mer samskrivningar med oppositionspartierna.
              Det har också utskottets ordförande Berit Andnor lyft fram i sitt
              anförande. Vi hade gärna gjort det, om det inneburit att man samtidigt
              inte går för många steg åt fel håll. För mig är det otänkbart
              att tumma på den juridiska och konstitutionella hållningen enbart
              för att komma överens. Tydliga exempel på reservationer från Socialdemokraterna
              finns där vi verkligen hade gått ifrån principen om konstitutionell
              tydlighet. Lästips finns under granskningen av Svensk kassaservice,
              av förflyttningen av generaldirektören på Arbetsförmedlingen och
              under de två ärenden som rör utnämningspolitiken där man uttryckligen
              skriver: Något fel i formellt eller juridiskt hänseende har visserligen
              inte skett i dessa utnämningsärenden. Jag kan inte nog understryka
              att det är just detta som KU är satt att granska, hur torftigt
              och ibland trist det kan låta.
            </seg>
          </u>
          <note n="fc770679">
            Fru talman! Jag yrkar på godkännande av utskottets anmälan.
          </note>
          <note n="ab24da78">
            Anf. 74 CECILIA WIGSTRÖM i Göteborg (fp):
          </note>
          <u who="annie_johansson_b0eb81" xml:id="i-69417c1c75bb9a47-0" n="2b1e925b" prev="i-9646815d132974e0-0">
            <seg n="a44fb646">
              Fru talman! Riksdagen har enligt grundlagen en viktig roll som
              består i att granska regeringens arbete. Det görs av konstitutionsutskottet
              som i vår firar 200 år. KU skapades i den nya regeringsform som
              blev till som ett resultat av Sveriges hastiga delning i två delar
              då vi förlorade den östra rikshalvan, nuvarande Finland, till
              Ryssland. Enväldet och kungens absoluta makt upphörde 1809. Riksdagens
              första utskott, KU, fick rollen att granska den regering som kungen
              utsåg. Det skulle dröja ytterligare drygt hundra år innan vi fick
              full demokrati i Sverige med allmän rösträtt, medborgarnas representanter
              i riksdagen fick makten att utse regeringen och kungen blev ett
              ceremoniellt statsöverhuvud. KU har alltså fina anor och traditioner
              att falla tillbaka på och upprätthålla. Dess roll har hela tiden
              utvecklats.
            </seg>
            <seg n="fb95a763">
              I årets betänkande har konstitutionsutskottet varit enigt om
              att statsråden förtjänar viss kritik i ett antal ärenden. Där
              är vi eniga, och därmed får KU:s uttalande större tyngd. Jag har
              som ny i konstitutionsutskottet uppfattat att det i år är ovanligt
              många reservationer från oppositionens sida jämfört med tidigare
              år. Enligt min mening har reservationerna snarare sakpolitisk
              grund än konstitutionell grund. Men det får vi anledning att återkomma
              till i de olika debatterna, där Folkpartiet i dag kommer att företrädas
              av Ulf Nilsson, Helena Bargholtz och mig själv.
            </seg>
            <seg n="0acc0ce1">
              Jag vill så här i inledningen säga några ord om en grupp av ärenden
              som har väckt mitt största intresse, nämligen ärendena som handlar
              om regeringens utnämningsmakt när det gäller statliga generaldirektörer
              och myndighetschefer. Jag ställde själv i början av förra mandatperioden
              en interpellation till dåvarande utrikesminister Laila Freivalds
              med anledning av att de ambassadörer som hade partipolitisk bakgrund
              hade mest socialdemokratisk sådan. Det är ingen tvekan om att
              folkligt missnöje med frågetecknen kring huruvida det verkligen
              var grundlagens krav på förtjänst och skicklighet som styrde utnämningspolitiken
              var en del av skälet till alliansens framgång i valet 2006.
            </seg>
            <seg n="9e2be5ef">
              Tre viktiga faktorer brukar man, fru talman, hänvisa till när
              man ska jämföra olika länders utnämningssystem: för det första
              hur stor kretsen är som är inblandad i utnämningen, för det andra
              hur stor öppenheten är i utnämningspolitiken och för det tredje
              om det krävs några formella meriter för att få en tjänst.
            </seg>
            <seg n="79ad38ac">
              I princip alla länder i Europa uppfyllde något av de här kriterierna
              på ett tillfredsställande sätt före valet 2006, men inte Sverige.
              Det internationella institutet Transparency International, som
              jobbar mot korruption i hela världen, varnade till och med för
              att den svenska slutenheten kunde utnyttjas för att främja särintressen.
            </seg>
            <seg n="d3f3a8d6">
              Vi har i vårens utfrågning av statsministern och andra statsråd
              fått veta att Sverige numera uppfyller samtliga dessa tre kriterier
              på olika sätt. Kretsen som är inblandad i processen är inte längre
              koncentrerad till statsministern, utan det är en decentraliserad
              process där samtliga statsråd är involverade. Öppenheten har skapats
              eftersom det numera mer är regel än undantag att annonsera ut
              att en tjänst är ledig i staten. Och numera finns offentliga kravspecifikationer
              som är öppna och förståeliga för alla som önskar att söka. Det
              går att se om den som får posten har utnämnts för sin förtjänst
              och skicklighet.
            </seg>
            <seg n="3c50ec7b">
              Maud Olofsson berättade i en av utfrågningarna att hon träffat
              nyutnämnda generaldirektörer som sagt: Aldrig trodde jag att jag
              skulle kunna komma i fråga för den här tjänsten.
            </seg>
            <seg n="68f29feb">
              Den här viktiga reformen har gett alla medborgare samma livschanser.
              Dessa positioner är inte längre för en liten utvald skara.
            </seg>
            <seg n="ebfcde9e">
              Det finns andra positiva effekter av reformen jämfört med den
              förra regeringens tid. Då var 32 procent av generaldirektörerna
              kvinnor, och nu är 50 procent av generaldirektörerna kvinnor.
              Andelen myndighetschefer med utländsk bakgrund har ökat från 6
              till 20 procent.
            </seg>
            <seg n="5ac2d9d0">
              Med dessa ord, fru talman, vill jag bara konstatera att denna
              reform har varit en väldigt viktig demokratiserande reform av
              den svenska staten.
            </seg>
          </u>
          <note type="speaker" n="325f122e">
            Anf. 75 INGVAR SVENSSON (kd):
          </note>
          <u who="ingvar_svensson_8d7de2" xml:id="i-28817249cacdcfb2-0" n="e8ff0cf2">
            <seg n="3c7a56a1">
              Fru talman! KU:s granskning ska vara inriktad på rättskontroll
              och administrativ praxis. Granskningen ska i första hand vara
              inriktad på att kontrollera om statsråden i sin tjänsteutövning
              och Regeringskansliet vid sin handläggning av regeringsärendena
              har följt gällande regler och vedertagen praxis. Vid underlåtenhet
              att handla prövas frågan om skyldighet att handla förelåg enligt
              regler och praxis.
            </seg>
            <seg n="3629245c">
              De bakgrundsregler som i första hand åsyftas när det gäller granskningen
              är procedur- och kompetensreglerna i regeringsformen och riksdagsordningen,
              det vill säga reglerna om lagrådsremiss, normgivningskompetens
              och propositionsavlämnande. Men det kan också vara fråga om materiella
              lagbestämmelser som regeringen tillämpar vid beslut i förvaltningsärenden,
              till exempel bestämmelser i utlänningslagen, plan- och bygglagen
              och sekretesslagen. Utskottet har dock iakttagit stor försiktighet
              med att uttala sig på ett sådant sätt att det blir fråga om en
              överprövning i sak av ett enskilt ärende. Normalt sett lägger
              sig KU inte i den materiella bedömning som regeringen har gjort.
            </seg>
            <seg n="36431c2e">
              Fru talman! Det är givetvis verklighetsfrämmande att bortse från
              att konstitutionsutskottet är ett politiskt organ, sammansatt
              av valda ledamöter med ett politiskt uppdrag.
            </seg>
            <seg n="f61990b4">
              Utskottets ledamöter har politiska motiv för sitt handlande i
              riksdagen. Detta måste man räkna med även i fråga om granskningen.
              Att de ledamöter som tillhör ett regerande parti under granskningens
              gång kan sträva efter att tillföra ärendet uppgifter som talar
              till förmån för det statsråd som granskas är fullt legitimt. Partilojaliteten
              behöver inte vara något problem förrän vid bedömningen. Enligt
              regeringsformen ankommer granskningen på utskottet. Det finns
              därför grund för att hävda att granskningen utförs av utskottets
              ledamöter och att deras roll som företrädare för sina partier
              i detta sammanhang inte utan vidare sammanfaller med vad en sådan
              roll i övrigt kan innebära.
            </seg>
            <seg n="a2250f38">
              Fru talman! Det är inte förvånande om det även vid en konstitutionell
              granskning från rättsliga utgångspunkter görs skilda bedömningar.
              Sådant sker ju även vid våra domstolar. Inte heller är det förvånande
              om sådana skiljaktigheter någon gång visar sig utfalla efter partilinjerna.
              Ju mindre entydigt ett rättsligt beslutsunderlag är, desto större
              blir utrymmet för den beslutandes eget omdöme.
            </seg>
            <seg n="90f9367f">
              Fru talman! Det som jag här har sagt återfinns i den rapport
              som en speciell reflexionsgrupp arbetat med. Därav det något formella
              språket. Jag har tillhört denna grupp i tre mandatperioder. Det
              har varit lång dags färd mot publicering. Men det är bra att vi
              nu äntligen kommit till skott och kan publicera detta arbete omkring
              hur granskningen bedrivs och ska bedrivas.
            </seg>
            <seg n="3152ccf1">
              Denna produkt blir en nyttig uppslagsbok för journalister och
              samhällsvetare. Dessa har ju ibland för att inte säga ofta en
              missuppfattning om vad KU sysslar med. Under våren har jag sett
              ett antal artiklar en del av dem har refererats här som visar
              att den här skriften verkligen behövs.
            </seg>
            <seg n="ff30d92e">
              Fru talman! Dessutom tror jag att det kan vara av viss betydelse
              för riksdagens egna ledamöter så att vi slipper se anmälningar
              till KU som ligger utanför vårt kompetensområde. Fast jag förutsätter,
              fru talman, att man tar till sig det som skrivits.
            </seg>
            <seg n="165d3b4f">
              Dessutom blir det, fru talman, en bra introduktion till kommande
              KU-ledamöter. När jag blev ledamot av KU 1991 fick jag ingen som
              helst introduktion till granskningsarbetet. I stället fick man
              lära sig av egna och andras misstag under vägens gång.
            </seg>
            <seg n="2683823e">
              Fru talman! Vi har nu hört konstitutionsutskottets ordförande
              framföra sin litania för tredje året i följd. Det är intressant,
              för jag kan notera att metaforerna ökar hela tiden i antal. Hon
              talar om svaghetstecken, överslätande hållning, dörrmatta, intellektuell
              ohederlighet, ynklighet och ryggradslöshet. Det fanns kanske ytterligare,
              men det här var dem jag noterade.
            </seg>
            <seg n="92c500ff">
              Jag har suttit i utskottet och representerat ett regeringsparti
              i sex år och representerat opposition i åtta år. Bilden att det
              skulle vara på detta sätt stämmer inte.
            </seg>
            <seg n="3b083211">
              En slutsats som jag har funderat på är att det plötsligt har
              blivit så att allianspartierna är strikt partipolitiska medan
              den rödgröna oppositionen försöker framställa sig som opolitiska
              och icke-partipolitiska i detta sammanhang. Att de skulle vara
              härförare av objektivitetsprincipen, fru talman, tycker jag verkar
              något patetiskt.
            </seg>
            <seg n="e00ffa90">
              Till slut vill jag, fru talman, i detta sammanhang passa på att
              tacka vårt kansli för ett utmärkt arbete under årets granskningsarbete.
            </seg>
          </u>
          <note type="speaker" n="4da52c8e">
            Anf. 76 MARIANNE BERG (v):
          </note>
          <u who="marianne_berg_455b30" xml:id="i-81e290c87eb778be-0" n="0333066c">
            <seg n="04656b55">
              Fru talman! Jag kommer i denna inledning inte att ta upp några
              exempel som vi ska debattera senare, för det kommer naturligtvis
              att visa sig vad det handlar om. Jag kommer inte heller att ta
              upp några exempel från betänkandet, som jag hade tänkt det har
              många andra talare gjort före mig, så det skulle bara bli en repetition.
            </seg>
            <seg n="f4b102e4">
              Fru talman! I dag har vi framför oss att debattera KU:s granskningsbetänkande.
              Vi har nu, liksom alla andra gånger, granskat att regeringen och
              statsrådens tjänsteutövning följer våra grundlagar. Grundlagarna
              är, som jag i tidigare inledningar under åren sagt, likt spelregler
              som vi alla har att följa. I en demokrati som vår är det tryggt
              att veta att det finns tydliga regler för hur ett regerande ska
              gå till.
            </seg>
            <seg n="c1dcf21e">
              När KU i sin roll är enat i sina ställningstaganden ger det naturligtvis
              tyngd, oavsett om den kritik vi har gäller något stort eller något
              smått. I den bästa av världar kanske vi i utskottet skulle kunna
              vara enade i det mesta av våra ställningstaganden, men så är det
              naturligtvis inte.
            </seg>
            <seg n="a80d449c">
              Tredje gången är det nu som alliansregeringen granskas, och jag
              tycker mig se ett mönster. Det är att de enda gånger alliansen
              vill ge kritik till sina egna är när statsråden själva har sagt
              att de gjort ett fel eller att de kunnat hantera saker och ting
              på ett annorlunda sätt.
            </seg>
            <seg n="60863b23">
              Som förtroendevald till vår riksdag ska jag som ledamot i KU
              vara folkets ögon, öron och röst. Som förtroendevald ska jag granska
              regeringen, hur regeringen använder sin makt. Min roll är inte
              att skydda eller se genom fingrarna. Granskningsuppdraget måste
              tas på fullaste allvar.
            </seg>
            <seg n="e40443b6">
              Det är naturligtvis mycket lätt att kritisera en regering med
              en annan politisk färg; det är i och för sig inte konstigt. Att
              vi har skiljaktigheter i våra bedömningar är inte heller konstigt.
              Men att inte våga kritisera en minister utan att han eller hon
              själv har sagt att ett fel begåtts är inte så bra. Det är illa.
            </seg>
            <seg n="a5811e5e">
              Fru talman! KU:s kontrollfunktion anser Vänsterpartiet vara ett
              måste i en demokrati. Något bland det viktigaste, som jag ser
              det, är att kvinnor och män i detta land får veta hur vi förtroendevalda
              sköter våra uppdrag, hur vi förvaltar våra gemensamma resurser
              och att vi kontrollerar att maktmissbruk inte sker.
            </seg>
            <seg n="ff60479d">
              Fru talman! Jag avslutar min inledning med att yrka på godkännande
              av reservationerna 1, 8 och 10, men självfallet står jag bakom
              alla reservationer där Vänsterpartiet finns med.
            </seg>
            <seg n="dec4b40c">
              Regeringens hantering av stödpaketet till fordonsindustrin (avsnitt
              2.2)
            </seg>
          </u>
          <note type="speaker" n="921f092f">
            Anf. 77 MORGAN JOHANSSON (s):
          </note>
          <u who="morgan_johansson_91c3d5" xml:id="i-3c6abc5b6d58607c-0" n="4ebe7b2a">
            <seg n="942b6b2f">
              Fru talman! Som vi redan har varit inne på i den här debatten
              får man säga att i ärende efter ärende fortsätter den borgerliga
              majoriteten i konstitutionsutskottet med sin osjälvständiga hållning
              i förhållande till sin regering. De enda gånger ni vågar kritisera
              den egna regeringen är när de själva erkänner. Det är inte bra
              för KU.
            </seg>
            <seg n="9eb0f61f">
              Nu är ju konstitutionsutskottet ingen domstol, men om det hade
              varit en domstol skulle det ha varit en domstol som inte fäller
              andra än dem som erkänner. Vilken trovärdighet skulle en sådan
              domstol ha haft hos svenska folket? Det kan väl den borgerliga
              majoriteten fundera lite över.
            </seg>
            <seg n="e3358b05">
              Per Bill sade förut att alla statsråd borde ha en skylt på sitt
              ämbetsrum med texten: KU ser dig. Men under den här mandatperioden
              kan det i stället stå: KU ser dig men fäller dig bara om du erkänner.
              För det är ju precis så ni har skött granskningsarbetet under
              den här mandatperioden.
            </seg>
            <seg n="344948d4">
              Det här granskningsbetänkandet är den tredje gången under er
              mandatperiod, och med detta granskningsbetänkande försitter ni
              slutligen alla chanser att visa något slags integritet och självständighet.
              När ni inte vågar göra det nu kommer ni inte att våga göra det
              nästa år heller, när det bara är några månader kvar till valet.
              Detta var nog alltså sista chansen att kunna visa integritet.
            </seg>
            <seg n="0cbc50a5">
              Det ärende som vi har framför oss nu, om bilindustrin, hade annars
              varit ett utmärkt tillfälle att visa lite självständighet, för
              där är det alldeles uppenbart hur regeringen har slarvat med beredningen.
            </seg>
            <seg n="d496ede4">
              Bakgrunden till granskningsärendet är ganska välkänd vid det
              här laget. I slutet av förra sommaren gick världen in i en förvärrad
              ekonomisk kris. Krisen uppstod inte i augusti eller september
              förra året, utan den hade pågått i delar av världen ganska länge.
              Men den förvärrades kraftigt i början av hösten.
            </seg>
            <seg n="96daa467">
              Detta borde inte ha varit oväntat för regeringen. Varningssignaler
              om det ekonomiska läget fanns ganska tidigt. Jag kan själv vittna
              om det av en ren tillfällighet. Konstitutionsutskottet besökte
              ju Nordamerika Kanada och USA i september förra året. Medan vi
              var i Washington passade jag på att på egen hand besöka Internationella
              valutafonden för att få en föredragning om det ekonomiska läget
              i USA och i världen i övrigt. Den föredragningen var mycket mörk.
              Redan då hade IMF, Internationella valutafonden, klart för sig
              ungefär vad som väntade, bland annat i Baltikum, som vi nu ser
              håller på att sjunka ned i depression.
            </seg>
            <seg n="e23cb064">
              Den morgon då vi i konstitutionsutskottet åkte från USA kunde
              vi slå upp tidningen, Washington Post, och läsa på första sidan
              att Lehman Brothers hade ansökt om konkursskydd. Det var det som
              inledde den stora diskussionen om den förvärrade krisen. Men det
              var som sagt ganska välkänt redan tidigt under hösten hur djup
              den var, inte bara för en bred allmänhet utan faktiskt också för
              den svenska regeringen, som naturligtvis med regelbundenhet får
              rapporter från bland andra valutafonden.
            </seg>
            <seg n="36d98242">
              Detta var i mitten av september. Redan i oktober stod det sedan
              klart att bilindustrin, också svensk bilindustri, nog skulle drabbas
              hårt. Då började kraven komma från många håll. Vi socialdemokrater
              hade faktiskt redan under våren förra året ställt krav på ett
              paket riktat till fordonsindustrin, för då löpte ju fordonsforskningsprogrammet
              ut, och vi sade att det behövde ersättas av något.
            </seg>
            <seg n="1944315b">
              När vi sedan under tidig höst började se att krisen slog allvarligt
              in i fordonsindustrin sade vi: Nu måste regeringen agera och försöka
              få på plats ett ordentligt stödpaket! Det är stora värden som
              står på spel. Det är 140 000 jobb totalt, om man räknar med underleverantörerna,
              och exportvärden på mångmiljardbelopp. Det var industriell kompetens
              som är uppbyggd sedan decennier i Sverige och en väsentlig del
              av Sveriges industriella ryggrad som då stod på spel och som fortfarande
              gör det.
            </seg>
            <seg n="1f44ebff">
              Detta sade vi redan tidigt under sensommaren och hösten. Regeringen
              vägrade att lyssna. Det skulle inte komma något stödpaket. Det
              var snarare så att Volvo och Saab bemöttes med förakt.
            </seg>
            <seg n="dd11717d">
              Inte ens svenskar vill ha Volvo, sade Maud Olofsson, trots att
              Volvo är Sveriges mest köpta bil.
            </seg>
            <seg n="d918be4d">
              Saab är bara ett varumärke i GM:s aktieportfölj, sade Fredrik
              Reinfeldt.
            </seg>
            <seg n="40b9538c">
              Det är billigare för staten att ha bilarbetarna arbetslösa i
              fyra fem år än att ta ett ägaransvar i Saab. Vi har räknat på
              det, sade statssekreteraren i Näringsdepartementet, centerpartisten
              Jöran Hägglund.
            </seg>
            <seg n="8cd93fab">
              Sådana har signalerna varit under hela hösten. Det har varit
              en bedövande ovilja från regeringen att göra något som helst konstruktivt
              för att klara svensk bilindustri genom krisen. Och vilken kontrast
              det var mot den övriga världen. När andra länder agerade snabbt
              stod Sverige och stampade och sade att man inte ville göra något.
            </seg>
            <seg n="dfdfb457">
              I USA har man agerat kraftfullast. Obama hann ju knappt tillträda
              innan han gick in för att försöka rädda amerikansk bilindustri.
              Nu har man till och med socialiserat General Motors bara en sådan
              sak. När kapitalismen krisar måste staten gå in. Så är det ju,
              och det är inte första gången.
            </seg>
            <seg n="c4855bd2">
              Detta inser socialdemokrater, men det inser också borgerliga
              partier och borgerliga regeringar runt om i världen. I Tyskland,
              Belgien och Frankrike agerade man tidigt under hösten för att
              klara sin bilindustri. Det föranledde i sin tur EU-kommissionen
              att agera. När EU-kommissionen såg att ett antal länder började
              agera för att rädda sin bilindustri förstod man att man måste
              ha något slags regelverk på plats, så att man inte förrycker konkurrensen
              på den inre marknaden fullständigt. Då drog EU-kommissionen i
              gång sitt arbete, som sedan landade i en krisplan den 26 november
              förra året.
            </seg>
            <seg n="3a628677">
              Inte ens då, den 26 november, då alla andra länder hade agerat
              och EU-kommissionen hade fått en plan på plats, agerade den svenska
              regeringen. Signalen från regeringen var fortfarande: Det kvittar
              om alla andra länder hjälper sin bilindustri. Saab och Volvo får
              klara sig själva.
            </seg>
            <seg n="3a91bcc9">
              Sedan måste något ha hänt i regeringen någon gång i början av
              december. Kanske var det att vi socialdemokrater begärde en särskild
              debatt i riksdagen om krisen i fordonsindustrin. Kanske var det
              att det gick upp för Maud Olofsson och paniken slog klorna i henne
              när hon förstod att hon kan bli den näringsminister som får begrava
              Saab och Volvo. Kanske var det detta hon såg framför sig. Det
              är inget vackert eftermäle.
            </seg>
            <seg n="689cd650">
              Den 5 december inleddes så äntligen beredningen för att ta fram
              ett stödpaket. Då hade man hamnat i tidsnöd och måste få fram
              en proposition som skulle hinna utskottsbehandlas och riksdagsbehandlas
              innan riksdagen gick på jullovsledighet den 19 december. Då förstår
              man hur bråttom det var. Det var bråttom, bråttom, bråttom.
            </seg>
            <seg n="5c146d74">
              Den 5 december inleddes beredningen. Det var en fredag. Torsdagen
              därpå fattade man regeringsbeslut. På fyra dagar tog man fram
              paketet.
            </seg>
            <seg n="1f14da4b">
              När det var färdigt stod det klart att det skulle kunna kosta
              skattebetalarna 28 miljarder kronor, om det fungerade. Det har
              det inte gjort. Men om det hade fungerat skulle det ha kunnat
              kosta så mycket.
            </seg>
            <seg n="f34f8240">
              Det var ingen utredning, ingen remissomgång.
            </seg>
            <seg n="ff0655b0">
              Man skjuter helt från höften, och så hoppas man att det blir
              rätt ändå allting bara för att klara dagsdebatten och för att
              kanske klara den extradebatt som vi hade begärt i kammaren.
            </seg>
            <seg n="c41d1bed">
              Så får man inte göra, enligt regeringsformen. Det finns ett beredningskrav
              i 7 kap. 2 §. Det syftar just till att man ska se till att de
              förslag som kommer från regeringen till riksdagen håller kvalitet,
              att de löser den uppgift som de är avsedda att lösa och att de
              är kostnadseffektiva och konsekvensanalyserade.
            </seg>
            <seg n="72b4bbd4">
              Det beredningskravet är strängt. Regeringen skall hämta in behövliga
              upplysningar från berörda myndigheter. Det är inte bara ett formkrav.
              Det handlar om att säkerställa kvaliteten. Det är därför vi har
              alla de här hundratals myndigheterna. Vi vet att där sitter den
              expertkompetens som man behöver för att kunna fatta kloka beslut.
            </seg>
            <seg n="70574107">
              Då frågar man sig: Konsulterade regeringen under de här fyra
              dagarna, när de tog fram det här paketet, någon enda av de expertmyndigheter
              som kan tänkas kunna någonting om fordonsindustrin?
            </seg>
            <seg n="93ecf464">
              Man konsulterade inte en enda, inte Vinnova, inte Nutek, inte
              Almi.
            </seg>
            <seg n="e64ef91c">
              Regeringsformen säger också att man ska lämna tillfälle för sammanslutningar
              och enskilda att yttra sig. Det gjorde man inte heller. Här skulle
              det till exempel ha kunnat röra sig om Svenskt Näringsliv, IF
              Metall och Fordonskomponentgruppen. De hade kunnat lämna viktiga
              upplysningar om det här paketet var bra eller dåligt och om det
              var väl avvägt om man hade brytt sig om att fråga dem.
            </seg>
            <seg n="b3c09c32">
              Det är faktiskt så att den enda instans som regeringen har brytt
              sig om att fråga är Riksgälden, och det är väl bra.
            </seg>
            <seg n="43837967">
              Såvitt jag vet är inte Riksgäldens chef, Bo Lundgren, någon expert
              på bilar. Han har säkert körkort, men han är knappast någon expert
              på svensk bilindustri.
            </seg>
            <seg n="fde95b09">
              Jag ska då sammanfatta det här, fru talman. Det var regeringen
              själv som försatte sig i tidsnöd. Om man hade varit vaken och
              om man inte hade varit ideologiskt förblindad hade beredningen
              av det här förslaget kunnat inledas långt före den 5 december.
            </seg>
            <seg n="a099704a">
              Beredningen borde ha kommit i gång redan i oktober/november och
              allra senast, naturligtvis, den 26 november när EU-kommissionens
              förslag kom. Då hade man haft tid att arbeta igenom förslagen.
              Man hade haft tid att begära in synpunkter från myndigheter och
              organisationer på det sätt som regeringsformen faktiskt föreskriver.
              Man skall inhämta den här informationen från berörda myndigheter.
            </seg>
            <seg n="73971cd3">
              Nu fanns inte den tiden. Nu hade man försatt sig i tidsnöd. Då
              fick beredningen ta fyra dagar utan att man frågade någon som
              kan någonting om bilar. Man fick snyta det här ur näsan för att
              klara dagsdebatten.
            </seg>
            <seg n="1ae615df">
              Så blev också resultatet därefter.
            </seg>
            <seg n="433463fb">
              I morgon är det sex månader sedan regeringen fattade beslut om
              det här stödpaketet. Fortfarande har icke ett öre av de avsatta
              pengarna kommit fordonsindustrin till del. Det kan kanske bero
              på att åtgärderna har varit fel utformade i vissa avseenden.
            </seg>
            <seg n="ba0b1722">
              Saab och Volvo står där med sina enorma problem. Minst 14 underleverantörer
              har gått i konkurs.
            </seg>
            <seg n="9fb9be78">
              Så blir det, fru talman, när man slarvar med beredningen. Då
              blir det fel. Då blir det dåligt. Det borde Maud Olofsson ha fått
              bära ansvar för. Men det ansvaret har den borgerliga majoriteten
              i konstitutionsutskottet inte vågat utkräva. Det är sorgligt,
              och det är sådant som bidrar till att undergräva respekten för
              utskottets arbete.
            </seg>
          </u>
          <note type="speaker" n="566c13f5">
            Anf. 78 MARIANNE BERG (v):
          </note>
          <note n="af64049c">
            Fru talman! I en anmälan till utskottet begärdes att utskottet
            skulle granska om regeringens hantering av stödpaketet uppfyller
            kraven på beredning enligt 7 kap. 2 § regeringsformen och om regeringens
            hantering av ärendet uppfyller regeringsformens bestämmelser om
            finansmakten.
          </note>
          <u who="marianne_berg_455b30" xml:id="i-738a5397b7641715-0" n="0333066c" prev="i-721ae33cb70e7057-0">
            <seg n="04fb5fe8">
              Beredningskravet är en enormt viktig del i regeringens beslutsprocess.
              Det är inte första gången i KU som just beredningskravet är uppe.
            </seg>
            <seg n="b3bb4138">
              Regeringen har mellan varven skött detta mycket hafsigt, snabbt,
              eller så har man totalt struntat i att inhämta synpunkter från
              berörda parter som har kunskap, viktig information och åsikter.
            </seg>
            <seg n="eebba713">
              När det gäller stödpaketet till fordonsindustrin på 28 miljarder
              det är inte precis någon liten summa tog beredningen, som föregående
              talare har varit inne på, endast fyra arbetsdagar i anspråk. Det
              kan knappast sägas vara en beredning.
            </seg>
            <seg n="3bd15f97">
              Så snabbt ska inte en beredning genomföras. Då är den definitivt
              inte seriös. Och i detta ärende var det faktiskt inte så bråttom
              som alliansregeringen vill ge sken av.
            </seg>
            <seg n="370bf239">
              Kris i världen och kris i Sverige jo, så var det, och så är det
              fortfarande. Men det urskuldar inte regeringens hantering av stödpaketet
              eller, rättare sagt, icke-beredning av detsamma.
            </seg>
            <seg n="b07cd1bb">
              Fru talman! Att bereda ett ärende i denna storleksordning på
              fyra dagar är illa. Det är rent ut sagt bedrövligt och mycket
              oroväckande hur regeringen hanterade beredningskravet. Detta skulle
              ha kunnat kosta skattebetalarna, som ni annars säger er värna
              så mycket, 28 miljarder.
            </seg>
            <seg n="f5edf6ea">
              Men, som sagt, ännu har det inte kostat något. Mig veterligen
              är fortfarande inte en enda krona utbetalad till fordonsindustrin,
              och det har, som sagt, snart gått sex månader.
            </seg>
            <seg n="72173db5">
              I denna beredning, om vi nu ska kalla den så, var Riksgälden
              den enda som fick möjlighet att yttra sig om förslaget. Det är
              lite märkligt. Man kan ju, precis som Morgan Johansson gjorde
              tidigare, undra: Vad vet Riksgälden om bilar? Inte vet jag om
              de besitter några otroliga kompetenser inom området. Men jag tror
              ärligt talat inte att så är fallet.
            </seg>
            <seg n="5800e479">
              I ett läge när krisen viner runt husknutarna, varsel och uppsägningar
              haglar som spön i backen, människor oroas och många personliga
              kriser uppstår väljer regeringen att inte tillfråga någon som
              verkligen kan något om fordonsindustrin.
            </seg>
            <seg n="4c62d57d">
              Är det seriöst? Nej, knappast.
            </seg>
            <seg n="4f6c2c99">
              Vid utfrågningen den 26 mars i år svarade näringsminister Maud
              Olofsson att samtal med branschen, fordonsindustrin, hade förts
              tidigare. Det är bra. Men när ett förslag fanns på pränt fick
              de som regeringen tidigare hade fört samtal med inte yttra sig
              om förslaget. Det rimmar inte speciellt bra. Eller tycker alliansen
              det?
            </seg>
            <seg n="dbac9ae4">
              Jag förstår på ett sätt att tidspressen och de otaliga besöken
              och samtalen här hemma liksom i Bryssel på olika nivåer med olika
              branschföreträdare var pressande ur många olika aspekter. Men
              varför påbörjades inte beredningsarbetet när beslutet äntligen
              kom från EU-kommissionen den 26 november förra året? Varför väntade
              man till den 5 december? Flera veckor gick förlorade.
            </seg>
            <seg n="b658fb0b">
              Om allt nu var så tidspressat och man var tvungen att göra detta
              så snabbt som möjligt fattar jag verkligen inte varför regeringen
              inte började med beredningen av ärendet direkt den 26 november.
            </seg>
            <seg n="a9d48ad7">
              Slutsatsen, min tolkning, är att regeringen innerst inne inte
              ville göra något alls.
            </seg>
            <seg n="3a6413b2">
              Allt vad de sade sig vilja göra eller det lilla de åstadkom var
              bara ett spel för gallerierna.
            </seg>
            <seg n="ed523916">
              Fru talman! Det är att konstatera att regeringen ännu en gång
              har brustit vad gäller beredningskravet enligt 7 kap. 2 § regeringsformen.
            </seg>
          </u>
          <note type="speaker" n="98de324b">
            Anf. 79 PER BILL (m):
          </note>
          <u who="per_bill_c30ad8" xml:id="i-074692ffee471326-3" n="863da34a">
            <seg n="4adf3f45">
              Fru talman! Tänk så olika man kan lägga upp sina debatter! Morgan
              Johansson ägnar tolv minuter åt denna debatt. Av dessa tolv minuter
              är nio minuter ren näringspolitik. På slutet handlar det om KU
              i tre minuter.
            </seg>
            <seg n="c4886051">
              Jag kan som gammal ordförande i näringsutskottet inte låta bli
              att göra en liten avvikelse och debattera lite näringspolitik
              med Morgan innan jag går in på det mer konstitutionella, särskilt
              som jag vet att både Annie och Cecilia är rustade till tänderna
              när det gäller de rent konstitutionella bitarna.
            </seg>
            <seg n="1595c429">
              Vi var på samma resa den dag den amerikanska regeringen lät Lehman
              Brothers gå omkull. Jag tror inte att vi hade den fulla innebörden
              av detta klar för oss åtminstone hade inte alla tidningarna i
              USA det. Men det fick verkligen en spridningseffekt över jorden
              som var väldigt stor. Helt plötsligt fick människor som trodde
              att de inte hade tagit några risker alls klart för sig att de
              hade tagit en enorm risk och blivit av med alltihop.
            </seg>
            <seg n="801330eb">
              Snabbt spred sig detta över till bland annat fordonsindustrin
              eftersom fordon på något sätt är en investering som är lätt att
              skjuta upp. Man gör lite extra service på sin bil, på sin traktor,
              på sin buss och så vidare och därmed kan man skjuta upp de framtida
              investeringarna. Det blev verkligen som om någon hade satt ett
              järnspett rakt in i tillväxtmaskineriet.
            </seg>
            <seg n="556ca6d0">
              Socialdemokraterna var naturligtvis oerhört snabba med att hoppa
              ut och lova miljarder till Saab, miljarder till Volvo och miljarder
              hit och miljarder dit. Jag tror att man på Näringsdepartementet
              har gjort en ganska bra sammanställning över alla miljarder som
              lovades ut. Ganska många av dessa miljarder skulle nu ha legat
              i GM:s konkursbo. Det kanske Morgan Johansson borde reflektera
              lite grann över.
            </seg>
            <seg n="c5dc775a">
              Nu är det så här att vi har en alliansregering och inte en socialdemokratisk
              regering. Det är inte konstitutionellt fel av alliansregeringen
              att faktiskt driva allianspolitik. Maud Olofsson behöver inte
              uppföra sig som en sosse, och hon behöver inte socialisera allt
              hon kan komma över.
            </seg>
            <seg n="8be55eee">
              Jag förstår att Morgan Johansson, en klassisk vänstersosse, önskar
              att han hade varit näringsminister och kunnat socialisera både
              banker och andra företag billigt, bygga upp dem med skattebetalarnas
              pengar och lägga in dem i maktindustrin i det statliga hägnet.
              Jag förstår det, men det har ingenting med KU att göra. Det är
              synd för Morgan Johansson men väldigt bra för landets skattebetalare
              att han inte fick chansen att göra alla dessa socialiseringar.
            </seg>
            <seg n="85531db0">
              Fru talman! Redan efter tre och en halv minut ska jag ägna mig
              åt konstitutionella spörsmål. Det är ändå så att vi ganska många
              gånger flera gånger i det här tjocka betänkandet kommer in på
              just beredningskravet och att det inte är absolut. Huvudidén är
              naturligtvis att det är av stort värde om vi kan få en allsidig
              belysning av förslagen och att man kan ha breda remisser och ta
              gott om tid på sig. Det är vi överens om. Det blir bättre kvalitet
              på förslagen om många är med och tittar på dem. Det har vi också
              skrivit i betänkandet.
            </seg>
            <seg n="577ef260">
              Vi skriver också att beredningskravet inte är absolut utan att
              man ska inhämta upplysningar och yttranden enligt regeringsformen
              i den mån det är behövligt. Dessutom finns också tydliga hänvisningar
              till att om det är stor ekonomisk fara har man möjlighet att ha
              en mycket snabb hantering.
            </seg>
            <seg n="e0900e33">
              Jag skulle vilja säga att våra grundlagsfäder har varit väldigt
              kloka i att inte sätta upp stelbenta och fyrkantiga regler som
              säger att det ska vara minst 40 remissinstanser och ta minst tre
              månader och att man ska göra minst si och minst så. Nästan alla
              regeringar så länge jag har varit intresserad av politik har flera
              gånger haft nytta av att våra grundlagsfäder var kloka och såg
              risken med att sätta upp ett för strikt regelverk för beredningen.
            </seg>
            <seg n="a5f8cd63">
              Ibland måste man tyvärr handla väldigt snabbt. Den här gången
              var man tvungen att handla väldigt snabbt, eftersom man var tvungen
              att invänta de gemensamma beslut som faktiskt måste fattas i EU
              så att vi inte fick en uppsjö av olika och mindre genomtänkta
              förslag som handlade om att försöka rädda jobb på just den egna
              landplätten och om att bygga upp protektionism och felaktiga subventioner.
            </seg>
            <seg n="531fed7e">
              Fru talman! Det var klokt av våra grundlagsfäder att se till
              att beredningskravet är flexibelt.
            </seg>
          </u>
          <note type="speaker" n="0dd8ffa0">
            Anf. 80 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-3c6abc5b6d58607c-1" n="4ebe7b2a">
            <seg n="4b1e63bf">
              Fru talman! Per Bill anklagar oss för att vi i höstas var snabba
              med att kräva åtgärder när det gäller fordonsindustrin. Det kan
              man inte precis säga om regeringen. Det var rena snigelfarten.
              När regeringen inte ägnade sig åt att prata ned Volvo och Saab
              ägnade man sig åt att sitta med armarna i kors och inte göra någonting.
            </seg>
            <seg n="c368be58">
              Vi säger bara så för att vi är socialdemokrater, säger Per Bill.
              Det är vi naturligtvis. Men om inte Per Bill vill lyssna på oss
              kanske han och den regering han företräder ibland kan lyssna på
              borgerliga kamrater i övriga delar av världen Tyskland, Frankrike,
              Belgien. Där insåg man snabbt vad som var på väg att hända, och
              där agerade man också snabbt.
            </seg>
            <seg n="1036a253">
              Det gjorde man inte här. Här väntade man tills Socialdemokraterna
              begärde en riksdagsdebatt. Då förstod man att man måste ha något
              att ta fram för att klara dagsdebatten. Då snyter man fram ett
              program på fyra dagar utan att fråga någon som kan någonting om
              bilar. Resultatet blev helt förödande.
            </seg>
            <seg n="8ddffd5c">
              När det gäller beredningsfrågan, undrar jag, Per Bill, om det
              är acceptabelt att man tar fram ett paket som kan kosta mångmiljardbelopp
              på fyra dagar utan att fråga expertmyndigheter om råd. Är det
              Per Bills tolkning av beredningskravet i 7 kap. 2 § regeringsformen?
              Behövliga upplysningar och yttranden skall inhämtas från berörda
              myndigheter vid beredning av regeringsärenden så är kravet. Men
              Per Bill säger att det behövde vi inte göra, för det var lite
              bråttom.
            </seg>
            <seg n="a99f32a3">
              Då kan man rimligen säga att i det här ärendet gjordes inte detta
              på ett fullgott sätt. Då kunde ni väl kosta på er att säga det,
              särskilt som det i sakärendet vimlar av en massa uppenbara problem
              med det paket som togs fram.
            </seg>
            <seg n="89dfefc0">
              Nu förklarar jag en gång till den konstitutionella aspekten i
              detta: När regeringsformen säger som den gör om att man skall
              inhämta de här upplysningarna, var det då inte oacceptabelt av
              regeringen att göra som man gjorde?
            </seg>
          </u>
          <note type="speaker" n="ebfcda57">
            Anf. 81 PER BILL (m) replik:
          </note>
          <u who="per_bill_c30ad8" xml:id="i-074692ffee471326-4" n="863da34a">
            <seg n="b3082595">
              Fru talman! Det här är lite tråkigt, tycker jag. Vi har under
              väldigt många år, åtminstone när jag har suttit i näringsutskottet,
              varit överens om faran med protektionism. I WTO-förhandlingar
              har Sverige varit det kanske mest frihandelsvänliga landet av
              alla, och vi har stått sida vid sida. Men helt plötsligt ser jag
              nu framför mig hur Morgan Johansson går i armkrok med Nicolas
              Sarkozy och framhåller honom som ett rättesnöre för hur man ska
              bedriva fordonspolitik.
            </seg>
            <seg n="378073ba">
              Det är ett land som har ett så otroligt dåligt track record när
              det gäller frihandel att man vid varje enskilt WTO-möte till och
              med har gjort så att man har satt in en svensk direkt efter. Oavsett
              om det har varit en socialdemokrat, en centerpartist eller en
              moderat har man försökt att se till att balansera upp Frankrikes
              protektionistiska stämningar med frihandelsvänliga politiker från
              Sverige, från alla sidor av blocken. Jag har stått i den här kammaren
              och varit stolt och glad över att till och med Vänsterpartiet
              har ställt upp på grunderna för frihandel. Det har varit en enorm
              styrka för Sverige att vi har haft denna frihandelsvänlighet.
              Jag blir mycket oroad, fru talman, när jag nu ser Morgan gående
              med Nicolas Sarkozy.
            </seg>
          </u>
          <note type="speaker" n="0d9bbbd5">
            Anf. 82 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-3c6abc5b6d58607c-2" n="4ebe7b2a">
            <seg n="37c4e74a">
              Fru talman! Det här blir sämre och sämre. Jag frågade om den
              konstitutionella aspekten. Regeringsformens 7 kap. 2 § säger att
              behövliga upplysningar och yttranden skall inhämtas när man bereder
              regeringsärenden. Det gjorde man inte i det här läget. Det är
              inte bara ett formkrav. Det kan faktiskt vara så att man får veta
              lite mer om man frågar experter än man annars skulle ha vetat.
            </seg>
            <seg n="4b3dcd3b">
              Låt mig bara ta ett exempel. En del av det här paketet kallas
              för undsättningslån. Man satte av 5 miljarder kronor för undsättningslån,
              bland annat för att kunna stödja underleverantörer som hade hamnat
              i en akut likviditetskris till följd av att de kanske inte fick
              låna pengar på andra håll. Genom att de var kopplade till fordonsindustrin
              fick de inte låna pengar av banken. Det är en del av det paket
              som regeringen lade fram, undsättningslån, på 5 miljarder.
            </seg>
            <seg n="dfa381ae">
              Det är bara det att kravet på återbetalning på det här undsättningslånet
              var sex månader. Man förstår ganska snart att det inte är något
              företag som vågar låna pengar på de premisserna. Det är ju därför
              som inte ett öre av de 5 miljarderna har kunnat användas. När
              vi senast kollade var det 14 underleverantörer som hade gått i
              konkurs. Det är hundratals, kanske tusentals människor som riskerar
              att varslas. Om man hade brytt sig om att fråga expertmyndigheter
              till exempel när det gäller formerna för det här lånet kanske
              man hade fått upplysningen att det var alldeles för hårda återbetalningsvillkor.
            </seg>
            <seg n="48682b4d">
              När det gäller näringspolitiken i övrigt pratar Per Bill om protektionism.
              Det vi diskuterar är ju hur det program bereddes som er regering
              gick fram med. Det vore bra om man kunde hålla sig till den frågeställningen.
              Sedan kan vi ta hela diskussionen om näringspolitiken och socialismen
              vid något annat tillfälle.
            </seg>
          </u>
          <note type="speaker" n="ead4a785">
            Anf. 83 PER BILL (m) replik:
          </note>
          <u who="per_bill_c30ad8" xml:id="i-074692ffee471326-5" n="863da34a">
            <seg n="93dd0122">
              Fru talman! Det är bara att läsa innantill vad vi har skrivit
              i utskottets ställningstagande. Det är en ganska resonerande text
              om att det naturligtvis hade varit bra om det hade funnits längre
              tid men att det är en flexibilitet i beredningskravet och att
              vi får anse att man har klarat minimikraven.
            </seg>
            <seg n="56bf996e">
              Så mycket mer tror jag inte att jag behöver gå in på här. Det
              finns goda chanser sedan Annie Johansson beskrivit delar av skeendet
              i detalj att gå in med flera följdfrågor.
            </seg>
          </u>
          <note type="speaker" n="008f5975">
            Anf. 84 ANNIE JOHANSSON (c):
          </note>
          <u who="annie_johansson_b0eb81" xml:id="i-c2f5865f03d26bdf-0" n="2b1e925b">
            <seg n="884cfdfa">
              Fru talman! Tack så mycket för det, Per Bill! Det var inte många
              KU-ord som Morgan Johanssons inledningsanförande eller repliker
              innehöll. Konstitutionsutskottet granskar ju här huruvida regeringens
              hantering av stödpaketet till fordonsindustrin i december uppfyller
              dels kraven på beredning i 7 kap. 2 § regeringsformen, dels i
              9 kap. vad gäller finansmakten. Med det sagt vill jag förtydliga
              att konstitutionsutskottet inte granskar effekten, inte granskar
              resultatet av givna propositioner, utan vi granskar handläggning
              och beredning av givna propositioner.
            </seg>
            <seg n="5b41d41a">
              Vi granskar således inte det som Morgan Johansson har tagit upp
              om hur de avsatta medlen har använts eller inte har använts, utan
              vi granskar just arbetet fram till dess att propositionen är lagd
              på riksdagens bord. Effektdiskussionen kan vi ha åsikter om som
              riksdagsledamöter men de lämpar sig svårligen för en konstitutionell
              granskning.
            </seg>
            <seg n="c4994fd4">
              Vi granskar inte heller lämpligheten i när arbetet med en proposition
              startar, vilken dag, utan det centrala är om beredningen uppfyller
              de krav och den praxis som finns. Även om jag gärna hade tagit
              på min centerpartistiska hatt och debatterat regeringens åtgärd
              i den ekonomiska politiken så gör jag inte det. Vi är vare sig
              finansutskottet eller näringsutskottet utan vi är konstitutionsutskottet.
            </seg>
            <seg n="d3691e7d">
              Låt oss slå fast en viktig sak: Beredningskravet är grundläggande.
              Att bereda en proposition enligt regelverk och praxis är viktigt
              och något som konstitutionsutskottet framhåller. Enligt regeringsformens
              7 kap. 2 § ska behövliga upplysningar, precis som Morgan Johansson
              har sagt, inhämtas från berörda myndigheter vid beredning av regeringsärenden.
              De ska inhämtas enligt grundlagen, men det är regeringen som bestämmer
              omfattningen, det vill säga det som är behövligt.
            </seg>
            <seg n="610db378">
              Av den anledningen kan vi riksdagsledamöter skriva långa önskelistor
              på remissinstanser som bör tillfrågas det kan säkert vara både
              behjälpligt och sunt. Men det vi granskar är något annat. Återigen
              det som jag tog upp under inledningsdebatten: vi ska vara formella,
              vi ska vara trista, vi ska vara fyrkantiga och vi ska vara konstitutionellt
              relevanta. Regeringen är de som bedömer vad som är behövligt.
              Således kan vi i KU inte kritisera dem för att inte inhämta flera
              yttranden, även om det hade varit önskvärt, precis som också majoriteten
              skriver i sitt ställningstagande.
            </seg>
            <seg n="91aaa32a">
              Det andra regelkomplexet rör om regeringen över huvud taget är
              behörig att lämna en proposition om statens inkomster och utgifter
              efter det att budgetpropositionen redan är framlagd. För detta
              finns det regler i riksdagsordningens tredje kapitel. Enligt 3
              kap. 2 § 3 stycket riksdagsordningen får regeringen lämna en sådan
              proposition om det finns synnerliga ekonomisk-politiska skäl.
              Huvudregeln är att allt ska lämnas i budgetpropositionen för att
              den ska vara heltäckande, men det finns också undantag för vissa
              synnerliga särpropositioner.
            </seg>
            <seg n="3c08e0f7">
              Av den anledningen är det viktigt att sätta just den här propositionen
              i sitt sammanhang. Per Bill har utförligt beskrivit den globala
              lågkonjunktur som har drabbat den internationella fordonsindustrin
              men också det svenska fordonsklustret oerhört hårt. Året som varit
              har präglats av en djup kris som inte ser någon uppgång än i dag.
              Från oppositionen och från aktörer på marknaden har det hörts
              krav och tillrop på att den svenska regeringen skulle agera: snabbt,
              nu, måste aktivitet i stället för passivitet.
            </seg>
            <seg n="85043986">
              För min del är det viktigt med snabba och effektiva åtgärder,
              om de klarar beredningskravet och det som följer med det. Men
              oppositionen ångade på. En proposition togs också fram på Regeringskansliet,
              och enligt konstitutionsutskottets majoritet har man uppfyllt
              de krav som finns. Efter avlämnandet av propositionen får man
              domen från Socialdemokraterna: Regeringen var för snabb, för aktiv,
              för slarvig. Det måste vara tämligen svårt att blidka en socialdemokratisk
              opposition.
            </seg>
            <seg n="bfa3f26c">
              Den 28 november kom EU-kommissionens meddelande En ekonomisk
              återhämtningsplan för Europa . 13 dagar senare lägger regeringen
              fram en proposition som omfattar 28 miljarder, 5 miljarder i undsättningslån,
              20 miljarder i statliga kreditgarantier för att få lån i Europeiska
              investeringsbanken och 3 miljarder till ett forsknings- och utvecklingsbolag.
              Samtliga är inriktade på den verksamhet som det svenska fordonsklustret
              var i behov av.
            </seg>
            <seg n="2e46e1a1">
              Vi vet alla i vilken ekonomisk kontext som den här propositionen
              befann sig. Det är viktigt att beskriva det för att visa att det
              fanns just synnerliga ekonomisk-politiska skäl till att lägga
              fram en särproposition enligt riksdagsordningen. Jag gör det också
              för att man i den juridiska doktrinen och i förarbeten beskriver
              möjligheten till vissa särageranden vid extraordinära händelser
              och i undantagsfall, bland annat när det gäller själva beredningen.
              Detta om något borde vara ett extraordinärt händelseförlopp.
            </seg>
            <seg n="2487666a">
              Som konstitutionsutskott värnar vi självklart en god och allsidig
              beredning och att den följer den praxis som finns på området och
              de bestämmelser som finns i regeringsformen. Av den anledningen
              hade vi förra hösten en allmän granskning och utförde ett omfattande
              arbete med just beredningsfrågor. Vi kommer att fördjupa den granskningen
              nu till hösten på samma tema.
            </seg>
            <seg n="c76a5104">
              Konstitutionsutskottet skrev i sitt granskningsbetänkande från
              i höstas om beredningskravet: Samtidigt bör enligt utskottet också
              erinras om att beredningskravet inte är absolut. Upplysningar
              och yttranden ska enligt bestämmelsen i regeringsformen inhämtas
              i den mån det är behövligt. Vidare bör även erinras om att det
              i regeringsformen inte föreskrivs någon särskild form för hur
              inhämtande av upplysningar och yttranden ska ske.
            </seg>
            <seg n="bd17fbc6">
              Det är alltid en balansgång mellan att vara kraftfull och effektiv
              som regering och att få in tillräckligt med upplysningar. Visst!
              Under normala förhållanden hade förmodligen också fler tillfrågats
              och beredningen av propositionen skett under en längre tid. Men
              låt oss också vara realister och inse att det var en ekonomisk
              kris, att det fanns en möjlighet att lägga fram en särproposition,
              att det är regeringen som gör bedömningen om underlaget är tillräckligt,
              att regeringen fann att det var brådskande och att man fick inhämta
              synpunkter på annat sätt än genom ett skriftligt remissförfarande.
              Låt oss också vara ärliga med att de svenska grundlagarna medger
              detta.
            </seg>
            <seg n="d1ebf5c7">
              Vi skriver i vårt ställningstagande att en så här snabb process
              givetvis inte är önskvärd, men den visar också vilken tidsnöd
              som präglade beredningen extraordinär brådska. Men det är viktigt
              att regeringsformens krav på beredning uppfylls. Det anser vi
              har gjorts, trots den extraordinära situationen. Vi kan också
              notera att riksdagen därefter godkände propositionen och därmed
              också ansåg att underlaget var tillräckligt.
            </seg>
            <seg n="570eb073">
              Fru talman! En annan aspekt av granskningsärendena är riksdagsbehandlingen
              och möjligheten för oss ledamöter att väcka motioner och reagera
              på de propositioner som regeringen avlämnar. Det är en viktig
              uppgift för riksdagens ledamöter i vår roll att påverka lagstiftningsarbetet.
              I normala fall brukar det vara 15 dagars motionstid, men den kan
              också, om så yrkas, förkortas. Ett minimum är en dag. Det fanns
              otaliga propositioner under förra mandatperioden som enbart hade
              en eller två dagar som den dåvarande regeringen föreslog som motionstid.
              I aktuellt fall var det två motionsdagar, fyra om man räknar in
              helgdagar. Det är väldigt kort tid, men även den tiden är konstitutionellt
              rimlig med tanke på den prekära situation som då rådde.
            </seg>
          </u>
          <note n="cd645b76">
            Fru talman! Jag yrkar på godkännande av majoritetens anmälan
            i utskottets betänkande.
          </note>
          <note type="speaker" n="aeac1c11">
            Anf. 85 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-3c6abc5b6d58607c-3" n="4ebe7b2a">
            <seg n="a8f0e4dc">
              Fru talman! Annie Johansson måste ha missuppfattat vår kritik.
              Vår kritik var inte att regeringen var för snabb. Det var precis
              tvärtom; regeringen var för långsam. Om regeringen hade startat
              beredningen i tid, när resten av världens länder med bilindustri
              såg att det var fara å färde, att det nu behövdes ett stödpaket
              för bilindustrin så att inte hela denna industriella kompetens
              försvinner ut från vårt land, då fortsatte den borgerliga regeringen
              att prata illa om svensk bilindustri och försökte komma undan
              att göra något över huvud taget. Först den 5 december förstår
              man att man inte längre kommer undan. Nu måste det göras något.
              Vår kritik är att regeringen var för långsam, inte för snabb.
              Det är svårt att hävda.
            </seg>
            <seg n="0efe96d7">
              Jag blev förundrad över Annie Johanssons inlägg när det gäller
              de konstitutionella delarna. Om det här är majoritetens tolkning
              av beredningskravet har hon precis tömt beredningskravet på allt
              innehåll.
            </seg>
            <seg n="e12d875d">
              Annie Johansson säger att det står i 7 kap. 2 § att behövliga
              upplysningar och yttranden skall inhämtas från berörda myndigheter
              vid beredning av regeringsärenden. Men i nästa andetag säger hon
              att det är regeringen som avgör vad som behövs. Så är det inte
              alls. Det är det som konstitutionsutskottet finns till för. Det
              är inte regeringens eget beslut att avgöra det utan det är vi
              som kan lägga fast en praxis, och som har lagt fast en praxis,
              för vad man kan göra och inte kan göra.
            </seg>
            <seg n="c5c7b13d">
              Konstitutionsutskottet har uttalat sig om dessa frågor tidigare.
              Våren 2004 kritiserade konstitutionsutskottet regeringen för dålig
              beredning i ett ärende som man då tog fram. Kvaliteten i beredningen
              var för dålig. Det är inte regeringen själv som ska göra bedömningen
              och bilda praxis, enligt Annie Johanssons modell, utan det är
              faktiskt KU som ska göra det. Om man går den väg Annie Johansson
              går tömmer man beredningskravet fullständigt på sitt innehåll.
              Det här har man redan lagt fast, men våren 2004 var det en socialdemokratisk
              regering som kritiserades. Det är kanske det som är skillnaden.
            </seg>
          </u>
          <note type="speaker" n="c9f599a5">
            Anf. 86 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-c2f5865f03d26bdf-1" n="2b1e925b">
            <seg n="ef9cd52e">
              Fru talman! Jag kan återigen citera det som KU kom fram till
              under den allmänna granskningen för bara ett halvår sedan. Jag
              tog också då upp i mitt inledningsanförande att vi i dag har ett
              flexibelt beredningskrav med hänsyn till situationen runt om.
              Då skrev vi att samtidigt bör enligt utskottet också erinras om
              att beredningskravet inte är absolut. Upplysningar och yttranden
              ska enligt bestämmelsen i regeringsformen inhämtas i den mån det
              är behövligt. Vidare bör även erinras om att det i regeringsformen
              inte föreskrivs någon särskild form för hur inhämtande av upplysningar
              och yttranden ska ske.
            </seg>
            <seg n="96401ca7">
              Jag sade också i mitt inledningsanförande att jag gärna hade
              tagit på mig min centerpartistiska hatt och debatterat just de
              sakfrågorna, men precis som Morgan Johansson sitter jag inte i
              vare sig finansutskottet, näringsutskottet eller är riksrevisor
              och granskar effekten.
            </seg>
            <seg n="56113e1d">
              Vi diskuterar här det torra och torftiga regelverk som finns
              om beredningen. Där har KU:s majoritet kommit fram till att det
              givetvis är önskvärt med en längre beredning och att det givetvis
              hade varit önskvärt med 25 eller 45 remissinstanser. Men vi måste
              också inse att vi befann oss i en ekonomisk kris, att regeringen
              hade möjlighet att lägga fram en proposition med givna förutsättningar.
              Därmed har regeringen uppfyllt det flexibla beredningskrav som
              finns.
            </seg>
            <seg n="36ff7cd6">
              Jag har full respekt för att oppositionen tycker annorlunda,
              på samma sätt som jag ändå hoppas att Morgan Johansson har respekt
              för att vi har tolkat beredningskravet på detta sätt. Det visar
              också på att vi har ett beredningskrav där beroende på om man
              befinner sig i opposition eller i majoritet tolkar beredningskravet
              strängt eller att det är flexibelt och att regeringen avgör vilka
              upplysningar som ska inhämtas.
            </seg>
          </u>
          <note type="speaker" n="68bdefeb">
            Anf. 87 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-3c6abc5b6d58607c-4" n="4ebe7b2a">
            <seg n="9071a18b">
              Fru talman! Poängen i det jag försöker säga är att riksdagsmajoriteten,
              KU-majoriteten, håller sig med dubbla måttstockar. Man kunde tänka
              sig att kritisera den socialdemokratiska regeringen 2004 för dålig
              beredning, men i det här fallet när ett förslag tas fram på fyra
              dagar utan att fråga en expertmyndighet som kan något om bilar
              om råd vågar man inte säga ett knäpp. Det är dubbla måttstockar.
            </seg>
            <seg n="744a97ca">
              Jag förstår att Annie Johansson inte vill prata om effekterna
              av förslaget. I morgon är det sex månader sedan regeringen antog
              förslaget. Icke ett öre av de 28 miljarderna har kommit fordonsindustrin
              till del. Företag går nu omkull i parti och minut. Det är redan
              fråga om 14 underleverantörer. Tusentals människor hotas av arbetslöshet.
            </seg>
            <seg n="98ba9b8e">
              Jag har uppfattningen att om man ska bedöma om en beredning är
              bra eller dålig måste man rimligen också titta på effekten. Om
              ett förslag tas fram som sedan visar sig bli fiasko, kan det vara
              ett argument för att saker och ting nog gick lite väl slarvigt
              till när det togs fram. Det är så jag ser på saken. Annie Johansson
              måste förstå att det argumentet finns.
            </seg>
            <seg n="a8ab006a">
              Jag förstår att hon inte vill prata om effekterna i stort. Effekterna
              är så urusla som de är.
            </seg>
            <seg n="3e1677d1">
              Är det acceptabelt, mot bakgrund av beredningskravet, att man
              tar fram ett paket som kan kosta mångmiljardbelopp på fyra dagar
              utan att fråga en enda expertmyndighet om råd?
            </seg>
          </u>
          <note type="speaker" n="bdecb762">
            Anf. 88 ANNIE JOHANSSON (c) replik:
          </note>
          <u who="annie_johansson_b0eb81" xml:id="i-9646815d132974e0-1" n="2b1e925b" next="i-69417c1c75bb9a47-1">
            <seg n="922a0912">
              Fru talman! Jag kan inleda med att svara på Morgan Johanssons
              fråga: Ja, jag tycker att det är acceptabelt. Det här är fråga
              om statliga kreditgarantier vid upptagande av lån i Europeiska
              investeringsbanken. Det är också en satsning på 3 miljarder på
              ett forsknings- och utvecklingsbolag som skulle komma det svenska
              fordonsklustret till del.
            </seg>
            <seg n="9c2f5349">
              Majoriteten i konstitutionsutskottet har kommit fram till att
              den beredningen har varit acceptabel mot bakgrund av den prekära
              situation som Sverige då befann sig i. Jag är glad att vi då hade
              en regering som lade fram en proposition, som inte avvaktade utan
              faktiskt agerade efter det att Europeiska kommissionen lade fram
              sitt meddelande.
            </seg>
            <seg n="9db2289e">
              Jag ska förtydliga att jag gärna hade debatterat effekten med
              Morgan Johansson, men inte i ett replikskifte här när vi diskuterar
              konstitutionsutskottets granskningsbetänkande. Det kan vi göra
              i Almedalen, i motionsbetänkandedebatter och vid andra tillfällen.
              Då kan man diskutera sådana här frågor. Här är det centrala beredningskravet,
              och det tycker vi är uppfyllt i den här diskussionen.
            </seg>
            <seg n="f2fb9469">
              Vi kan också diskutera riksdagsledamöters möjlighet att skriva
              önskelistor över remissinstanser till olika propositioner. Det
              kan givetvis vara väldigt spännande och skojigt att få skicka
              in sådana. Men det är till syvende och sist regeringen som bestämmer
              vilka remissinstanser man ska vända sig till. Det är också regeringens
              uppgift att se till att man får in de yttranden som man bedömer
              att man vill få in för att få en fullgod proposition. Det är de
              som bestämmer att man har uppfyllt det kravet.
            </seg>
            <seg n="c851481d">
              Sedan är det naturligtvis vi som granskar. Konstitutionsutskottets
              majoritet har kommit fram till, givet det flexibla beredningskravet,
              att detta är uppfyllt.
            </seg>
            <seg n="2980e4df">
              Jag tycker att det är viktigt att ha den här diskussionen om
              beredningskravet. Det visar vikten av att vi fördjupar vår granskning
              av detta. Vi började i höstas, och vi ska fortsätta till hösten.
              Jag tror att det är viktigt att vi lyfter upp detta till ett mer
              generellt plan för att diskutera principer och för att fastställa
              en praxis inför framtiden.
            </seg>
          </u>
          <note n="f64771e2">
            Anf. 89 CECILIA WIGSTRÖM i Göteborg (fp):
          </note>
          <u who="annie_johansson_b0eb81" xml:id="i-69417c1c75bb9a47-1" n="2b1e925b" prev="i-9646815d132974e0-1">
            <seg n="de51711a">
              Fru talman! 140 000 människor arbetar inom svensk fordonsindustri.
              Det handlar om bil- och lastbilstillverkare på Saab, Volvo Cars,
              Volvo Lastvagnar och Scania. Det handlar om ingenjörer, tekniker,
              fabriksarbetare, designers, försäljare och flera andra yrkesgrupper
              som finns inte bara på de stora företagen utan också på mindre
              företag som levererar till de stora inom industrin.
            </seg>
            <seg n="7004e67d">
              Att höstens finansiella kris sammanföll med en kollaps av fordonsmarknaden
              är ett allvarligt hot mot arbetstillfällen i Sverige. De 140 000
              människor som jag nämnde finns inte bara i Västsverige och Göteborg,
              där jag bor, utan runt om i Sverige: i Blekinge, Södertälje och
              Västerbotten.
            </seg>
            <seg n="ffc3c414">
              Det var verkligen viktigt att regeringen agerade snabbt i höstas
              i en internationell kris av ett format som vi inte har sett sedan
              30-talets djupa depression. Regeringen lade fram ett förslag,
              och riksdagen tog beslut om ett fordonspaketet om 27 miljarder
              kronor.
            </seg>
            <seg n="985aba86">
              Beredningskravet i regeringsformen är betydelsefullt. Upplysningar
              och yttranden från olika delar av samhället höjer kvaliteten på
              regeringens förslag och riksdagens beslut. Grundlagens beredningskrav
              om att man ska inhämta behövliga upplysningar jag vill poängtera
              att det står behövliga upplysningar får anses vara uppfyllt i
              det här fallet, även om det blev extremt kort tid på grund av
              den extraordinära kris som Sverige och världen mötte. Jag vill
              också påminna om att tack vare att den forskningspolitiska propositionen
              presenterades i oktober samma höst och hade beretts under lång
              tid hade regeringen bra underlag för att göra en bedömning av
              fordonsindustrins behov. Det var väldigt viktigt att regeringen
              agerade snabbt.
            </seg>
            <seg n="041c9fd3">
              När dessa beslut togs samarbetade Socialdemokraterna med alliansen
              i riksdagen. Min partikollega Karin Pilsäter, ordförande i näringsutskottet,
              har berättat för mig hur Socialdemokraterna ställde upp för Sverige
              och för att snabba upp riksdagens beslutsprocess i detta krisläge.
              Det är då lite märkligt att regeringen nu anklagas för att ha
              agerat för snabbt. Samtidigt, i tidningsartiklar från samma period,
              hävdar Socialdemokraterna att vi agerade för sakta. För snabbt,
              och för sakta. Det går inte ihop. Hur vill ni egentligen ha det?
            </seg>
            <seg n="8701fd03">
              Fru talman! Därmed har jag sagt några ord om det som är konstitutionellt
              intressant och det som KU ska granska. Men låt mig också säga
              någonting om sakpolitiken och innehållet i det här bilpaketet.
              Regeringen ville ligga långt framme eftersom det finns flera biltillverkarländer
              i EU med vilka vi konkurrerar om stöd från EU. Det gällde att
              agera snabbt för att sätta Sverige i en bra position samtidigt
              som vi motarbetade protektionismen.
            </seg>
            <seg n="56a8644d">
              Att Sverige tog sitt beslut tidigt i december var en viktig signal
              till Europeiska investeringsbanken och fordonsindustrin. Scania
              och Volvo Lastvagnar har hittills beviljats lån av Europeiska
              investeringsbanken, men de behövde inte använda de statliga garantier
              som ingick i fordonspaketet på 27 miljarder kronor. Att nu stå
              och hävda, som Socialdemokraterna gör, att beslutet därmed var
              verkningslöst är oseriöst. Det är som att säga att man inte har
              någon nytta av hemförsäkringen eftersom huset inte brann ned.
            </seg>
            <seg n="f4a402bf">
              Fordonspaketets lånegarantier är en kraftfull försäkran som säkert
              kommer att användas. Volvo Cars har beviljats lån av Europeiska
              investeringsbanken, och kommissionen har godkänt dessa. De statliga
              lånegarantierna kommer säkerligen att behöva användas, men än
              så länge är Volvo Cars och regeringen överens om att vänta till
              dess att ägarförhållandena har klarats ut. Om Ford säljer Volvo
              Cars kan annars svenska skattebetalares pengar försvinna ut ur
              landet och jobben likaså.
            </seg>
            <seg n="e8e137ed">
              Fru talman! Den finanskris och den djupa lågkonjunktur som drabbade
              hela världen i höstas är en stor utmaning för Sverige och hela
              världen. Regeringens snabba agerande har inte varit konstitutionellt
              felaktigt.
            </seg>
          </u>
          <note type="speaker" n="b28a2005">
            Anf. 90 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-80ea94f8278853d4-0" n="4ebe7b2a" next="i-3bbd427a2a073e1d-0">
            <seg n="013a6fa8">
              Fru talman! Huset brann inte ned, säger Cecilia Wigström ett
              egendomligt uttalande från en riksdagsledamot som kommer från
              Göteborg och Västsverige. Där brinner det ju för fullt. Det har
              sagts upp tiotusentals människor det här halvåret som har gått.
              Det är hundratals företag som riskerar att gå omkull. Och så säger
              man att huset inte brann ned vi klarade det! Då blir det svårt
              för dig som kommer från Västsverige att komma tillbaka och säga
              att vi är igenom krisen nu och att huset inte brann ned, tack
              vare att regeringen har agerat.
            </seg>
            <seg n="ede69efc">
              Återigen: Vi kritiserar inte er och regeringen för att ha agerat
              för snabbt. Det finns nämligen inget fog för den kritiken. Vi
              kritiserar regeringen för att man agerade för långsamt och att
              man satte i gång beredningen alldeles för sent så att man hamnade
              i tidsnöd. Det är den kritiken vi har. Och vi kritiserar regeringen
              för att man inte har brytt sig om att tillfråga de expertmyndigheter
              som faktiskt finns till regeringens förfogande för att ta fram
              sådana här saker. Det är den kritiken vi grundar oss på.
            </seg>
            <seg n="b8e15f66">
              I stället ägnade regeringen nästan hela hösten åt att prata illa
              om svensk fordonsindustri. Inte ens svenskar köper Volvo längre,
              sade Maud Olofsson, trots att Volvo är Sveriges mest sålda bil.
              Saab, det är bara ett varumärke i General Motors aktieportfölj,
              sade statsministern. Sådant ägnade man sig åt. De signalerna gav
              man hela tiden: Oavsett vad de borgerliga kamraterna hittar på
              i Belgien, Tyskland eller Frankrike tänker vi minsann inte hjälpa
              svensk fordonsindustri.
            </seg>
            <seg n="54ac15f2">
              Det vad det man ägnade hela hösten åt, och därför hamnade man
              i tidsnöd.
            </seg>
            <seg n="6e9212a3">
              Frågan om beredningskravet, Cecilia Wigström, svara på den! Är
              det acceptabelt att ta fram ett sådant här förslag på fyra dagar
              utan att fråga någon expertmyndighet om råd?
            </seg>
          </u>
          <note n="ee53bab0">
            Anf. 91 CECILIA WIGSTRÖM i Göteborg (fp) replik:
          </note>
          <u who="morgan_johansson_91c3d5" xml:id="i-3bbd427a2a073e1d-0" n="4ebe7b2a" prev="i-80ea94f8278853d4-0">
            <seg n="6c49e573">
              Fru talman! Ja, det brinner i Västsverige. Vi har akuta problem.
              Det är också det som gör att det här beslutet var så viktigt.
              Men lösningen på hur vi ska släcka de här eldarna är någonting
              vi fortsätter att tampas med. Krisen är inte på något sätt över.
              Men det låter på Morgan Johansson som om huset redan har brunnit
              ned. Jag hoppas att vi kan bekämpa de här eldarna. Men en sak
              är säker: Det är att hemförsäkringen är viktig. Bilpaketet var
              och är fortsatt väldigt viktigt.
            </seg>
            <seg n="b8169ec9">
              Vilken dag som beredningen av propositionen startade är, som
              Annie Johansson uttryckligen har sagt, inte konstitutionellt viktigt.
              Det är ingenting som är konstitutionellt anmärkningsvärt.
            </seg>
            <seg n="88f9855e">
              Jag poängterade också i mitt anförande att eftersom regeringen
              jobbade med forskningspropositionen under flera månader hade man
              kontakt med just de aktörer som Morgan Johansson efterlyste i
              sitt anförande. Vinnova och andra aktörer som jobbar med bilindustrin
              har regeringen haft långa samtal med när man förberedde forskningspropositionen.
              Därmed fick man in många av de upplysningar som man behövde för
              att få fram ett bra bilpaket.
            </seg>
            <seg n="eefa271c">
              Vi måste ändå sätta hela detta i en riktig ram, och det var ju
              och är fortfarande krisen. Det här är den djupaste kris vi har
              sett sedan 30-talets depression. Hela världen, inte bara Sverige,
              drabbades av en finansiell kollaps i banksystemet och en djup
              lågkonjunktur, och just fordonsmarknaden och bilindustrin drabbades
              särskilt hårt. I detta läge var det självklart att agera snabbt.
              Därmed tycker jag att vi kan säga att beredningstiden var acceptabel.
            </seg>
          </u>
          <note type="speaker" n="6e5481c8">
            Anf. 92 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-80ea94f8278853d4-1" n="4ebe7b2a" next="i-3bbd427a2a073e1d-1">
            <seg n="23cc61e8">
              Fru talman! Ja, krisen är djup. Just därför borde man ha agerat
              snabbt, men det gjorde man inte. Man ägnade i stället hela hösten
              åt att prata illa om svensk fordonsindustri och att försöka skjuta
              frågan ifrån sig. När alla andra länder som har fordonsindustri
              agerade med kraft stod den svenska regeringen här och sände signalen
              att vi inte tänker göra någonting, ända till den 5 december när
              man såg vad klockan var slagen, att man inte kom undan den här
              debatten om man inte satte i gång någonting. Man hamnade då i
              tidsnöd. Och då blir det fel när man ska ta fram sådana här förslag.
            </seg>
            <seg n="f7fdd0ee">
              Lånegarantierna har inte utnyttjats. Undsättningslånen, de 5
              miljarderna som man satte av för att bland annat freda underleverantörerna,
              har inte heller utnyttjats, inte en krona. Och det vet Cecilia
              Wigström om. Hon måste ju med sin förankring i Västsverige dagligen
              få tampas med företag som skäller ut regeringen i det här avseendet,
              till exempel när det gäller återbetalningskravet på undsättningslånen,
              sex månader. Det är inte konstigt att de inte utnyttjar dem när
              man ställer så hårda återbetalningskrav. Det är inte konstigt
              att 14 underleverantörer redan har gått i konkurs, och ytterligare
              några är på väg. Samtidigt ligger pengarna inlåsta. De är vikta
              för de här ändamålen, men de ligger inlåsta på Regeringskansliet
              och kan inte användas.
            </seg>
            <seg n="5eaf738f">
              Om man hade brytt sig om beredningskravet, om man hade gått till
              expertmyndigheterna, till Fordonskomponentgruppen, Svenskt Näringsliv,
              IF Metall och frågat vad de tyckte om paketet innan man lade fram
              det på riksdagens bord, då hade man fått ett mycket bättre beslutsunderlag.
              Då hade kvaliteten i beslutsfattandet varit mycket bättre. Då
              hade vi kanske kunnat rädda några av de företag som redan har
              gått i konkurs.
            </seg>
          </u>
          <note n="2d9f99c9">
            Anf. 93 CECILIA WIGSTRÖM i Göteborg (fp) replik:
          </note>
          <u who="morgan_johansson_91c3d5" xml:id="i-3bbd427a2a073e1d-1" n="4ebe7b2a" prev="i-80ea94f8278853d4-1">
            <seg n="4e986a06">
              Fru talman! Regeringen agerade oerhört snabbt. Vi har ju själva
              hört här i debatten och om vi läser betänkandet ser vi att beslutet
              från kommissionen, som var en viktig byggsten för regeringen för
              att man skulle veta hur det skulle se ut, blev inte klart förrän
              den 26 november. Vid utfrågningarna av Maud Olofsson fick vi reda
              på att så fort det beslutet fattats analyserade man vad det innebar,
              och man satte i gång beredningen den 5 december.
            </seg>
            <seg n="9c5391f1">
              Som Annie Johansson har påpekat är det exakta datumet inte relevant,
              utan det viktiga är om man har gjort tillräckligt. Inför forskningspropositionen
              hade regeringen fått in alla analyser av vad fordonsindustrin
              behövde.
            </seg>
            <seg n="1b06341d">
              Mellan den 26 november och den 5 december är det nio dagar. Jag
              tror inte att Morgan Johansson hade varit mer nöjd i den här debatten
              om regeringen hade börjat sin beredning någon dag tidigare, utan
              det handlar helt enkelt om att Socialdemokraterna är missnöjda
              och försöker göra sakpolitik av den här debatten som borde handla
              om det konstitutionella. Och regeringen har inte gjort något konstitutionellt
              fel. Man har agerat snabbt och kraftfullt med 27 miljarder för
              att komma till rätta med problemen i fordonsindustrin. Krisen
              är inte på långa vägar över. Jag tycker att det är magstarkt av
              Morgan Johansson att redan nu recensera utfallet av detta.
            </seg>
            <seg n="e7d2138a">
              Jag hoppas verkligen att vi tillsammans kan verka för att svensk
              fordonsindustri står sig genom krisen och att vi kan säkra de
              arbetstillfällen som vi behöver här i Sverige.
            </seg>
            <seg n="8fc8891d">
              Regeringens handläggning av nedläggningen av Svensk Kassaservice
              (avsnitt 2.4)
            </seg>
          </u>
          <note type="speaker" n="ad40325a">
            Anf. 94 PHIA ANDERSSON (s):
          </note>
          <u who="phia_andersson_6ab1a6" xml:id="i-8b8c46c2e1d5659b-0" n="6bab94f5">
            <seg n="5fba7668">
              Fru talman! Vi socialdemokrater står givetvis bakom reservationen,
              men vi kommer för tids vinnande inte att yrka på godkännande av
              anmälan i reservationen. Anmälan är för den skull inte mindre
              viktig.
            </seg>
            <seg n="cc2f6075">
              Det SIS-märkta ID-kortet är den enda svenska allmängiltiga ID-handling
              som en utlänning kan få, om man bortser från körkortet. Svensk
              Kassaservice har utfärdat detta ID-kort och har till skillnad
              från bankerna betraktat alla i Sverige som sina kunder, vilket
              innebar att alla kunde ansöka om ID-kort hos Svensk Kassaservice.
            </seg>
            <seg n="cf961475">
              Med anledning av att ett antal intygsgivare lämnat falska identitetsuppgifter
              skärpte Svensk Kassaservice kraven på intygsgivare den 1 januari
              2007. Därmed blev det avsevärt svårare för vissa personer att
              få ID-kort, vilket fått till följd att Ombudsmannen mot etnisk
              diskriminering fått ett antal anmälningar från personer som nekats
              ID-kort.
            </seg>
            <seg n="37cb39e6">
              Efter den 1 januari 2007, då Svensk Kassaservice skärpte reglerna
              för utfärdande av ID-kort till utländska medborgare, blev problemen
              av sådan omfattning att det fanns anledning för regeringen att
              vidta åtgärder. Man tillsatte Id-kortsutredningen som i december
              2007 överlämnade sitt betänkande Id-kort för folkbokförda i Sverige
              . Utredningen ansåg att staten borde ta ett ansvar för att de
              som bor i Sverige har tillgång till ett allmängiltigt ID-kort.
              Problemen består dels i att utlänningar har sämre möjligheter
              att få ID-kort än svenska medborgare och att det strider mot den
              gemenskapsrättsliga principen om likabehandling av unionsmedborgare
              och deras familjer, dels i att avsaknaden av ID-kort innebär problem
              vid kontakter med viktiga funktioner i samhället. Utredningen
              föreslog att ansvaret för det nya ID-kortet skulle läggas på polismyndigheten,
              då det var osäkert om Posten skulle fortsätta att utfärda ID-kort
              sedan Svensk Kassaservice avvecklats. Regeringen följde inte utredningens
              förslag utan ansåg att Skatteverket skulle ansvara för uppgiften
              att utfärda det nya ID-kortet. Så sker också från och med den
              1 juni 2009.
            </seg>
            <seg n="c4f266e7">
              Problemet uppstod när Svensk Kassaservice upphörde den 31 december
              2008 och då Posten valde att inte fortsätta att tillhandahålla
              ID-kort. Här blev det ett tomrum på fem månader då ingen tog ansvar
              för de problem som uppstod. Om det blir problem för människor
              med skärpta regler, borde det i rimlighetens namn ha blivit större
              problem när ingen, vare sig Svensk Kassaservice eller skattemyndigheten,
              utfärdade ID-kort under det första halvåret 2009, alltså under
              hela den tid som vi har granskat detta ärende.
            </seg>
            <seg n="278091f0">
              Regeringen betonade i direktiven till Id-kortsutredningen vikten
              av att säkerställa upprätthållandet av den fria rörligheten inom
              EU i enlighet med EG-fördraget och unionsmedborgarnas och deras
              familjemedlemmars rätt att fritt röra sig och uppehålla sig inom
              medlemsstaternas territorier. Detta förhållande borde regeringen
              ha förebyggt så att glappet på fem månader hade undvikits.
            </seg>
            <seg n="92127cf6">
              Fru talman! Även denna reservation och detta anförande kunde
              ha förebyggts om den borgerliga majoriteten hade haft kurage att
              påpeka detta faktum i utlåtandet.
            </seg>
          </u>
          <note type="speaker" n="ae332c9f">
            Anf. 95 KARL SIGFRID (m):
          </note>
          <u who="karl_sigfrid_de7156" xml:id="i-d3a475321e029e70-0" n="3254c0cb">
            <seg n="e13113e9">
              Fru talman! Vi kan alla vara överens om att människor i sin vardag
              är i stort behov av ID-kort. Det kan behövas för att ta ut pengar
              på banken, för att betala på restauranger eller för att hämta
              ut paket på posten, bara för att ta några exempel.
            </seg>
            <seg n="b6f43408">
              Man tänker kanske inte alltid på hur beroende man är av att kunna
              identifiera sig. Att visa ID-kortet i alla möjliga sammanhang
              är för de flesta en slentrianhandling.
            </seg>
            <seg n="15e55773">
              De som verkligen märker hur stor betydelse ID-handlingen har
              i vårt samhälle är de som av ett eller annat skäl inte har något
              ID-kort. En grupp som länge har haft svårt att få ID-kort i Sverige
              är vissa utländska medborgare.
            </seg>
            <seg n="d9974de0">
              Staten har inte under tidigare decennier haft ett direkt ansvar
              för att förse medborgare eller icke-medborgare bosatta i Sverige
              med ett ID-kort. I stället är det aktörer på marknaden som har
              tagit huvudansvaret för att utfärda dessa kort, till exempel banker
              och Svensk Kassaservice som ju är det företag detta ärende gäller.
            </seg>
            <seg n="337da224">
              En vanlig standard för ID-kort är de SIS-märkta korten. För att
              få ett sådant kort från sin bank krävs det att man har varit kund
              en viss tid. Svensk Kassaservice har, som tidigare talare nämnde,
              betraktat alla som kunder. Svensk Kassaservice har därför varit
              ett naturligt val för många utländska medborgare som varit i behov
              av en svensk identifikationshandling.
            </seg>
            <seg n="444e9245">
              Successivt har det blivit svårare att få en ID-handling genom
              Svensk Kassaservice, inte minst genom de skärpta krav som företaget
              självt valde att införa den 1 januari 2007. Då blev det till exempel
              svårare att styrka sin identitet för den som saknar en nära släkting
              att ta hjälp av. Skälet till skärpningen var den växande brottsligheten
              kopplad till falska identiteter.
            </seg>
            <seg n="87e7e762">
              Riksdagsledamöter från flera partier har under årens lopp uppmärksammat
              regeringen på svårigheterna att få ett svenskt ID-kort, vilket
              drabbar vissa utländska medborgare. År 2001 svarade dåvarande
              näringsminister Björn Rosengren på en riksdagsfråga och motiverade
              redan då det strikta regelverket med att det felaktiga utfärdandet
              av ID-handlingar hade ökat. Han påpekade också att det inte fanns
              någon lagstiftning som slår fast rätten till ID-kort.
            </seg>
            <seg n="129131c6">
              Ett annat problem som tagits upp i riksdagen är att ID-kort för
              att kunna utfärdas kräver antingen personnummer eller samordningsnummer.
              Trots önskemål från Migrationsverket har det inte varit möjligt
              att begära ett samordningsnummer från skattemyndigheten för en
              asylsökandes räkning.
            </seg>
            <seg n="df342f2b">
              Utredningen Id-kort för folkbokförda i Sverige föreslog att staten
              skulle ta ansvar för att förse invånarna med ID-handlingar och
              att uppgiften skulle läggas hos polisen. Regeringen följde i princip
              förslaget om att öka statens ansvar men valde att inte lägga ansvaret
              hos polisen utan i stället hos skattemyndigheten. Beslutet innebär
              att ett problem som sträcker sig flera decennier bakåt i tiden
              äntligen har fått en lösning.
            </seg>
            <seg n="acb6a557">
              Den socialdemokratiska reservationen tar sin utgångspunkt i EU-regler
              som säger att alla unionsmedborgare ska behandlas lika. Jag tänker
              varken säga att den tidigare ordningen strider mot EU-rätten eller
              att den inte strider mot EU-rätten. Id-kortsutredningen från 2007
              uttrycker sig ganska försiktigt och säger att det kan vara så
              att förhållandet som rådde innan problemet löstes stred mot EU:s
              regler.
            </seg>
            <seg n="dbdb18d3">
              Konstitutionsutskottet är knappast rätt instans för att göra
              en definitiv bedömning av det. Den normala ordningen i ett sådant
              här sammanhang är att EU-kommissionen håller efter medlemsländer
              som inte lever upp till det gemensamma regelverket. I slutändan
              är det EG-domstolen som avgör om ett medlemsland har gjort fel.
            </seg>
            <seg n="06051c46">
              Konstitutionsutskottet brukar inte jaga regeringen med anledning
              av exempelvis direktiv som är för sent införda. Det finns ingen
              anledning för oss att nu ta på oss den rollen.
            </seg>
            <seg n="2e711448">
              Regeringens hantering av forskningsmedel (avsnitt 2.7)
            </seg>
          </u>
          <note type="speaker" n="0c2007bc">
            Anf. 96 PHIA ANDERSSON (s):
          </note>
          <u who="phia_andersson_6ab1a6" xml:id="i-8b8c46c2e1d5659b-1" n="6bab94f5">
            <seg n="660b02d4">
              Fru talman! Att granska eller inte granska har varit frågan för
              dagen och är så även i detta ärende.
            </seg>
            <seg n="707d8caf">
              I riksdagsordningen och i budgetlagen slås fast att budgetpropositionen
              ska vara fullständig och slutgiltig när den lämnas. I budgetpropositionen
              för 2009 saknas en fullständig fördelning av forskningsmedel på
              respektive lärosäten. En del av medlen ligger i ett särskilt anslag
              för senare fördelning i samband med forskningspropositionen. I
              den finns visserligen ett förslag till sammanställning av en sådan
              fördelning men utan att riksdagen får ta ställning till den då
              beslutspunkter saknas. Inte heller har regeringen återkommit med
              någon anslagsfördelning i en tilläggsbudget. Regeringen har på
              detta sätt infört en helt ny ordning.
            </seg>
            <seg n="ebf14f6f">
              Vi socialdemokrater anser att det är betydelsefullt att fullständighetsprincipen
              enligt budgetlagen upprätthålls. Det är annars svårt för riksdagen
              och andra att vid ett tillfälle få en helhetsbild av regeringens
              förslag angående den ekonomiska politiken och statens inkomster
              och utgifter. Om fullständighetsprincipen inte upprätthålls försvårar
              det också för oppositionen att formulera heltäckande förslag och
              fullständiga alternativ till regeringens politik. Ett enigt finansutskott
              delar denna uppfattning.
            </seg>
            <seg n="c83e9c91">
              Även om finansutskottet välkomnar satsningen på forskning och
              utveckling gör man påpekanden om den budgetmässiga hanteringen
              av satsningen. Man säger bland annat att medlen för lärosäten
              ska ingå i budgetpropositionen.
            </seg>
            <seg n="a920c1bc">
              Trots att de inte är fördelade har regeringen preliminärt lagt
              1 215 miljoner kronor på en anslagspost, nr 17, på anslaget 2:56
              Särskilda utgifter inom universitet och högskolor m.m. Denna anslagspost
              omfattar därmed cirka hälften av forsknings- och innovationssatsningen.
            </seg>
            <seg n="57837e60">
              I budgetpropositionen finns således specificerade anslag för
              de olika lärosätena, men eftersom propositionen också innehåller
              en ospecificerad forskningssatsning ger anslagen inte en fullständig
              bild av fördelningen mellan lärosätena.
            </seg>
            <seg n="c7d01396">
              Finansutskottet anser att regeringens förslag att anvisa anslag
              till universitet och högskolor och samtidigt bredvid lägga en
              ospecificerad post för forskning är en olycklig lösning eftersom
              de anslag som riksdagen anvisar i budgeten endast ger en partiell
              bild av den samlade medelsfördelningen mellan lärosätena.
            </seg>
            <seg n="73262212">
              Finansutskottet anser också att den valda modellen står i konflikt
              med kravet att budgetpropositionen ska vara fullständig.
            </seg>
            <seg n="ae535b3f">
              Socialdemokraterna i utbildningsutskottet har dessutom i ett
              särskilt yttrande instämt till fullo i vad finansutskottet anfört
              och förutsätter att regeringen inte kommer att använda denna metod
              för framtida forskningssatsningar.
            </seg>
            <seg n="79fe1d33">
              Fru talman! Det har dock framkommit att tidigare regeringar har
              överlämnat propositioner med budgetkonsekvenser för kommande budgetår
              efter att budgetpropositionen har avlämnats. Regeringen har då
              dessförinnan i budgetpropositionen specificerat och uttryckligen
              beaktat budgetkonsekvenserna i förslag till ramar och anslagsnivåer
              i budgetpropositionen. Vidare har båda propositionerna i dessa
              fall överlämnats vid i princip samma tidpunkt eller så har regeringen
              återkommit till anslagsfördelningen i en tilläggsbudget med beslutspunkter
              för riksdagen att ta ställning till.
            </seg>
            <seg n="b47e7f40">
              Vi socialdemokrater anser mot denna bakgrund att hanteringen
              av forskningsmedel inte följer den hantering som tidigare ägt
              rum. Regeringen har infört en helt ny ordning. Ett enigt finansutskott
              och Socialdemokraterna i utbildningsutskottet anser att regeringens
              handläggning av budgetpropositionen i denna del strider mot fullständighetsprincipen.
            </seg>
            <seg n="0a7cfec1">
              Fru talman! Socialdemokraterna, Vänsterpartiet och Miljöpartiet
              i KU vågade granska och kritisera, och ett enigt finansutskott
              och Socialdemokraterna i utbildningsutskottet vågade granska och
              kritisera denna hantering av budgetpropositionen, men den borgerliga
              majoriteten i KU vågade inte det.
            </seg>
            <seg n="2734afef">
              Givetvis står vi socialdemokrater bakom även denna reservation.
              Men i likhet med tidigare tänker vi, för tids vinnande, inte yrka
              på godkännande av anmälan i reservationen.
            </seg>
          </u>
          <note type="speaker" n="3d82c870">
            Anf. 97 BJÖRN LEIVIK (m):
          </note>
          <u who="bjorn_leivik_e11682" xml:id="i-1b319477c9010201-0" n="e5d3f043">
            <seg n="ddab1bb2">
              Fru talman! Konstitutionsutskottet har efter anmälan granskat
              huruvida regeringen följt regelverket i hanteringen av forskningsmedel
              i budgetpropositionen. Anmälaren ifrågasätter om det finns tillräckligt
              lagstöd för att i regleringsbrev dela ut pengar till lärosäten
              och om regeringen kan flytta forskningspengar mellan lärosätena
              utan riksdagsbeslut.
            </seg>
            <seg n="e8070620">
              Nu gällande ordning är att budgeten fastställs i två steg. I
              det första steget fastställs totalomslutningen, utgifterna delas
              in i olika utgiftsområden som innefattar ett flertal olika anslag.
              När ramarna för dessa utgiftsområden har beslutats får de inte
              överskridas. Avsikten är att man på ett tidigt stadium ska få
              klarhet i hur budgeten i sin helhet kommer att bli kommande budgetår.
            </seg>
            <seg n="5e6e0459">
              I 17 § första stycket i budgetlagen anges att statens inkomster
              och utgifter ska budgeteras och redovisas brutto i statsbudgeten.
              I samma paragraf andra stycket anges att om inkomsterna i en verksamhet
              endast ska bidra till att täcka verksamhetens utgifter får utgifterna
              dock redovisas som netto på anslaget.
            </seg>
            <seg n="20542802">
              Detta ger uttryck för två principer som man brukar iaktta i fråga
              om statsbudgeten, nämligen fullständighetsprincipen och bruttoprincipen.
              Den förra innebär att all statlig verksamhet bör ingå i statsbudgeten,
              den senare att för varje sektor ska samtliga inkomster och utgifter
              tas med.
            </seg>
            <seg n="f19411df">
              I budgetpropositionen för 2009 föreslogs under utgiftsområde
              16 Utbildning och universitetsforskning att ca 1,7 miljarder kronor
              skulle anvisas på anslag 2:56, Särskilda utgifter inom universitet
              och högskolor. Av dessa avsåg en utgiftspost om 1,2 miljarder
              forskningsmedel.
            </seg>
            <seg n="fd2ec4fa">
              Regeringen anförde att under detta anslag hade medel beräknats
              för verksamhet inom högskoleområdet för vilka medel inte hade
              ställts till förfogande under annat anslag. Under anslaget hade
              beräknats medel för forskning och innovationsinsatser i anslutning
              till forskning vars användning skulle komma att redovisas närmare
              i den kommande forskningspropositionen.
            </seg>
            <seg n="6685f328">
              Finansutskottet ansåg att riksdagen i och med forskningspropositionen
              hade fått en fullständig bild av regeringens förslag. Det kan
              tilläggas att modellen att i budgetpropositionen redovisa en ram
              som närmare presenteras i en därefter framlagd särproposition
              är en modell som använts tidigare, bland annat vid riksdagens
              behandling av forskningsproposition 2004. Andra exempel är Vårt
              framtida försvar 2004 och Infrastruktur för ett långsiktigt hållbart
              transportsystem 2001.
            </seg>
            <seg n="90254070">
              Vad gäller det som anförs i anmälan om flytt av beslutandemakt
              från riksdag till regering anges i promemorian från Utbildningsdepartementet
              att det, även om det inte berör kravet på att budgetförslaget
              ska vara fullständigt, kan konstateras att riksdagen under huvuddelen
              av den tid som förslagen i budgetpropositionen behandlades hade
              tillgång till forsknings- och innovationspropositionen.
            </seg>
            <seg n="d42868b9">
              Fru talman! Utskottet noterar att regeringen i budgetpropositionen
              har specificerat och uttryckligen beaktat de beloppsmässiga konsekvenserna
              i förslagen till ramar och anslagsnivåer samt angett den övergripande
              principen för hur medlen ska fördelas. Att regeringen sedan närmare
              preciserat användningen av medlen i forsknings- och innovationspropositionen
              ligger i linje med hur förslag hanterats tidigare inom bland annat
              forskning och infrastruktur när förslagen sträcker sig över en
              längre tidsperiod.
            </seg>
            <seg n="bd15cca0">
              Enligt utskottets mening har regeringen följt fullständighetsprincipen.
            </seg>
          </u>
          <note n="d3ab5c90">
            Fru talman! Jag yrkar på godkännande av utskottets anmälan och
            avslag på anmälan i reservationen.
          </note>
          <note type="speaker" n="149d7eca">
            Anf. 98 PHIA ANDERSSON (s) replik:
          </note>
          <u who="phia_andersson_6ab1a6" xml:id="i-8b8c46c2e1d5659b-2" n="6bab94f5">
            <seg n="f85d521e">
              Fru talman! Den ordning som har varit tidigare är att man har
              återkommit till riksdagen och där specificerat och i beslutspunkter
              kunnat låta riksdagen ta ställning till de anslag som man har
              fördelat.
            </seg>
            <seg n="3bfbe1a9">
              Under utfrågningarna framkom att statsrådet inte hade för avsikt
              att återkomma. Problemet har uppstått när det inte heller i forskningspropositionen
              fanns några beslutspunkter. Den är mer att beteckna som en skrivelse
              än som en proposition där det inte finns något för riksdagen att
              ta ställning till. Det är just det som strider mot fullständighetsprincipen.
            </seg>
            <seg n="1b5755c6">
              Finns det flera områden där majoriteten tycker att man kan lägga
              en klumpsumma och att riksdagen sedan får besluta vad den ska
              användas till?
            </seg>
          </u>
          <note type="speaker" n="dbdcf8c3">
            Anf. 99 BJÖRN LEIVIK (m) replik:
          </note>
          <u who="bjorn_leivik_e11682" xml:id="i-1b319477c9010201-1" n="e5d3f043">
            <seg n="77bb7e9c">
              Fru talman! Jag tror inte att vi kan peka på några andra områden
              som ska hanteras på detta sätt. Jag kan delvis instämma i det
              som finansutskottet säger, nämligen att detta inte är någon riktigt
              bra ordning.
            </seg>
            <seg n="fe56815b">
              Vi har också tagit med ramarna och i ramarna finns det angivet
              hur mycket pengar det handlar om. Man kom sedan att redovisa exakt
              hur detta skulle fördelas.
            </seg>
            <seg n="d06b5d9d">
              Finansutskottet konstaterar också att detta är tillfyllest. Man
              har fått de specifikationer som man vill ha och riksdagen har
              kunnat ta ställning till både budgetpropositionen och den proposition
              som kom därefter.
            </seg>
          </u>
          <note type="speaker" n="fceaea14">
            Anf. 100 PHIA ANDERSSON (s) replik:
          </note>
          <u who="phia_andersson_6ab1a6" xml:id="i-8b8c46c2e1d5659b-3" n="6bab94f5">
            <seg n="ef96fc8f">
              Fru talman! Om det inte finns några beslutspunkter för riksdagen
              att fatta beslut om när forskningspropositionen kommer och fördelningen
              sker flyttar man ju makten från riksdagen till regeringens regleringsbrev.
            </seg>
            <seg n="6b108418">
              Det gläder mig att det inte kommer att ske på flera områden,
              som Björn Leivik säger. Varför skulle det vara riktigt att göra
              det i just den här delen?
            </seg>
          </u>
          <note type="speaker" n="1b141c31">
            Anf. 101 BJÖRN LEIVIK (m) replik:
          </note>
          <u who="bjorn_leivik_e11682" xml:id="i-3b96f3b95e750334-0" n="e5d3f043" next="i-f3e8d5037de84dd1-0">
            <seg n="572b70c6">
              Fru talman! Jag anser inte att riksdagen har förlorat någon makt
              i och med den här ordningen. Riksdagen har haft möjlighet när
              det gäller följdmotioner. Man har haft diskussioner i utskotten
              och man har haft möjlighet att diskutera dem här i riksdagen och
              komma med andra förslag.
            </seg>
            <seg n="69905f21">
              Möjligheterna för riksdagen att agera har helt klart funnits.
              Den som så önskat hade kunnat föreslå något annat.
            </seg>
            <seg n="a7868e7e">
              Finansutskottet har ju godkänt ordningen och tycker att det har
              gett en fullständig bild av de forskningsanslag som presenterats.
            </seg>
          </u>
          <note n="0dcfec07">
            Anf. 102 CECILIA WIGSTRÖM i Göteborg (fp):
          </note>
          <u who="bjorn_leivik_e11682" xml:id="i-f3e8d5037de84dd1-0" n="e5d3f043" prev="i-3b96f3b95e750334-0">
            <seg n="86b286e7">
              Fru talman! I globaliseringens tid måste svensk konkurrenskraft
              till stor del bygga på ett högt kunskapsinnehåll i våra exportprodukter
              om vi inte vill konkurrera med låga löner. Därför är forskning,
              utveckling och innovation centrala delar för att säkra Sveriges
              tillväxt och välfärd i framtiden.
            </seg>
            <seg n="90701374">
              Kunskap och strävan efter förklaringar har också ett egenvärde.
              På så sätt är forskning en naturlig och nödvändig del av mänsklig
              kultur.
            </seg>
            <seg n="94b23f81">
              Förutsättningarna för forskning i vårt land påverkar stort Sveriges
              framtida utvecklingsmöjligheter. Goda villkor för forskning öppnar
              för innovationer, bidrar till tillväxt och fördjupar kunskapen
              om omvärlden. Det betonar vikten av satsningar som fokuserar på
              forskning av hög kvalitet som är innovativ och internationellt
              konkurrenskraftig.
            </seg>
            <seg n="68cb286c">
              Den forskningsproposition som alliansregeringen presenterade
              i höstas för åren 20092012 innebär det enskilt största resurstillskottet
              någonsin till svensk forskning. För alliansen är forskning och
              utbildning i fokus.
            </seg>
            <seg n="651a3406">
              Bara tillskottet i år på 2,4 miljarder kronor är större än hela
              den förstärkning som den senaste socialdemokratiska forskningspropositionen
              innebar. Till år 2012 är förstärkningen uppe i 5 miljarder kronor.
            </seg>
            <seg n="d35a6d07">
              Det är dock klart att vår reform på området inte bara handlar
              om pengar. Det finns också ett antal systemfrågor som har hämmat
              svensk forskning hittills. Genom att konsekvent hävda kvalitet
              och använda konkurrens som metod ger alliansen svenska forskare
              förutsättningar att bli allra bäst.
            </seg>
            <seg n="48f78043">
              Nu har dessutom regeringen rott i land ESS, kanske det största
              som har hänt svensk forskning. Den europeiska forskningsanläggningen
              European Spallation Source kommer att byggas i Lund. Det kommer
              att innebära stora möjligheter för Sverige, särskilt för Öresundsregionen.
            </seg>
            <seg n="70aca0be">
              Utan en kunskapsinriktad ekonomi där utbildning och forskning
              står i fokus stannar Sverige.
            </seg>
            <seg n="75b29d92">
              Med detta sagt ska vi i dag diskutera KU-anmälningen av Marie
              Granlund. Hon anser att regeringens hantering av forskningsmedel
              i budgetpropositionen har varit ofullständig. Här har oppositionen
              reserverat sig och hävdar att budgetlagens krav på fullständighetsprincip
              inte är uppfyllt. Det är riksdagen som fattar beslut om hur statens
              medel ska användas enligt regeringsformen. Fullständighetsprincipen
              innebär att riksdagen ska fatta beslut om alla utgifter och inkomster
              samtidigt, så att riksdagen har full överblick och kan göra avvägningar
              mellan utgifter för exempelvis försvaret kontra det sociala området
              och självklart garantera att det finns tillräckligt med inkomster
              för att ha råd med utgifterna.
            </seg>
            <seg n="b15a4285">
              Fullständighetsprincipen är viktig att upprätthålla. Det blir
              annars svårt för riksdagen och andra att få en helhetsbild av
              regeringens förslag angående den ekonomiska politiken och statens
              utgifter. Det blir också annars svårt för oppositionen att formulera
              alternativ till regeringens politik.
            </seg>
            <seg n="4c3a60dc">
              Det har dock i årtionden utvecklats en praxis där regeringen
              överlämnar fleråriga och stora propositioner med budgetkonsekvenser
              för nästkommande år efter det att budgetpropositionen avlämnats
              i september. Regeringen har, i den praxis som utvecklats, specificerat
              och uttryckligen beaktat budgetkonsekvenserna av särpropositionen
              i budgetpropositionen. Detta förfarande har använts inom ett antal
              sakområden som forskning, försvar och infrastruktur. Grundlagsutredningen,
              som nyligen presenterade sitt förslag till ändringar av grundlagarna,
              har i politisk enhällighet inte heller lagt fram något förslag
              om att förbjuda denna praxis.
            </seg>
            <seg n="134b9b44">
              Regeringens proposition Ett lyft för forskning och innovation
              presenterades i riksdagen den 20 oktober 2008, ungefär en månad
              efter budgetpropositionen. Att presentera den forskningspolitiska
              propositionen efter att budgetpropositionen presenterats i september
              är som sagt en praxis som tillämpats tidigare. Den senaste forskningspropositionen
              innan dess, som gällde perioden 20052008, redovisades inte i riksdagen
              av den förra regeringen förrän i mars 2005, det vill säga hela
              sex månader efter att budgetpropositionen hade redovisats och
              långt in på det år då den skulle börja gälla.
            </seg>
            <seg n="9ab270da">
              I det aktuella fallet har den senaste forskningspropositionen,
              som alliansen har lagt fram, redovisats så snabbt till riksdagen
              att riksdagen hade full tillgång till alla siffror och medelsfördelningen
              mellan lärosätena innan statens budget klubbades i riksdagen i
              december. Oppositionspartierna har haft full motionsrätt, och
              riksdagen hade kunnat besluta om en annan medelsfördelning mellan
              lärosätena om man hade velat. Men vi i riksdagsmajoriteten gillar
              den nya satsningen på forskning för framtiden och har godkänt
              förslaget. Fullständighetsprincipen har varit uppfylld.
            </seg>
          </u>
          <note type="speaker" n="2734ae86">
            Anf. 103 PHIA ANDERSSON (s) replik:
          </note>
          <u who="phia_andersson_6ab1a6" xml:id="i-6f7dee93b34d9081-0" n="6bab94f5" next="i-76b27a1c6d821d76-0">
            <seg n="d24625b2">
              Herr talman! Om det är så att regeringen lägger fram en forskningsproposition
              och inte har några beslutspunkter för riksdagen att ta ställning
              till, hur ska man då kunna lägga fram något annat? Det håller
              inte. Skillnaden mot det som tidigare har lagts fram i forskningspropositionen
              och i tilläggsbudgetar är att det då fanns beslutspunkter att
              ta ställning till. Vad är det då för andra förslag man ska lägga
              fram, när det inte finns några förslag till beslut?
            </seg>
          </u>
          <note n="700e89d5">
            Anf. 104 CECILIA WIGSTRÖM i Göteborg (fp) replik:
          </note>
          <u who="phia_andersson_6ab1a6" xml:id="i-76b27a1c6d821d76-0" n="6bab94f5" prev="i-6f7dee93b34d9081-0">
            <seg n="afa1e33f">
              Herr talman! Jag instämmer inte i Phia Anderssons beskrivning
              när hon i sitt anförande säger att riksdagen inte har fått ta
              ställning till medelsfördelningen till universitet och högskolor.
              Forskningspropositionen kom bara en månad efter budgetpropositionen.
              I den redovisades politikens inriktning: en kraftig satsning på
              forskning och en ny satsning på att använda konkurrens som ett
              sätt att förbättra kvaliteten i svensk forskning. Där ingick också
              en redovisning av hur medlen skulle fördelas. Det var full öppenhet
              och insyn i vilken politik som regeringen för och vill föra. Ni
              hade alla möjligheter att motionera om er politik. Men riksdagen
              tycker om den här politiken och godkände både budgetpropositionen
              och forskningspropositionen.
            </seg>
            <seg n="a214fc8e">
              Den stora skillnaden som jag ser det, herr talman, jämfört med
              tidigare är att den här forskningspropositionen kom i oktober.
              I god tid innan riksdagen skulle fatta beslut i december om budgeten
              hade man full inblick i de här utgifterna. Hösten 2004 lade Socialdemokraterna
              fram sin budgetproposition och förutskickade att det skulle komma
              en forskningsproposition. Men då fattade riksdagen beslut i december
              2004 om budgetpropositionen utan att ha sett forskningspropositionen.
              Den kom inte förrän i mars året därpå. Det är väl den stora skillnaden.
            </seg>
            <seg n="740fa539">
              Jag skulle vilja fråga Phia Andersson om hon inte ändå håller
              med om att fullständighetsprincipen var mycket bättre uppfylld
              då riksdagen beslutade om budgeten nu i december jämfört med budgeten
              i december 2004.
            </seg>
          </u>
          <note type="speaker" n="02611a4a">
            Anf. 105 PHIA ANDERSSON (s) replik:
          </note>
          <u who="phia_andersson_6ab1a6" xml:id="i-6f7dee93b34d9081-1" n="6bab94f5" next="i-76b27a1c6d821d76-1">
            <seg n="c22a3d7d">
              Herr talman! Nej, skillnaden är att även om man signalerar att
              man kommer att lägga fram den vid ett senare tillfälle och gör
              det så finns det beslutspunkter för riksdagen att ta ställning
              till. Det är det som är skillnaden.
            </seg>
            <seg n="6860ec80">
              Det är väldigt enkelt att säga att man hade kunnat lägga fram
              en motion eller göra någonting annat. Då undrar jag: Om man inte
              lyssnar på ett enigt finansutskott när de säger att fullständighetsprincipen
              inte är uppfylld om man gör så här, om man inte lyssnar på Socialdemokraterna
              i utbildningsutskottet som säger samma sak, varför skulle man
              då lyssna på någon annan som försöker rätta till de misstag som
              görs på vägen?
            </seg>
          </u>
          <note n="b168db6c">
            Anf. 106 CECILIA WIGSTRÖM i Göteborg (fp) replik:
          </note>
          <u who="phia_andersson_6ab1a6" xml:id="i-76b27a1c6d821d76-1" n="6bab94f5" prev="i-6f7dee93b34d9081-1">
            <seg n="a2a244ea">
              Herr talman! Ja, finansutskottet knorrade lite grann i sitt utlåtande
              över den praxis som har utvecklats och som ändå innebär att stora
              tunga propositioner presenteras efter budgetpropositionen. Det
              är alltså en praxis som har utvecklats. I politisk enhällighet
              föreslår inte heller Grundlagsutredningen en ändring i grundlagarna
              så att denna praxis förbjuds. Det är en avgörande skillnad i förhållande
              till det som föregick den socialdemokratiska forskningspropositionen.
            </seg>
            <seg n="b1cd0d95">
              Phia Andersson återkommer här till att ni lade fram en tilläggsbudget,
              men det var ju för att er forskningsproposition kom så sent. Den
              presenterades inte förrän sex månader efter budgetpropositionen.
              Ett nytt kalenderår hade börjat. Enligt regeringsformen får man
              inte lägga fram en tilläggsbudget innan budgetpropositionen ens
              antagits i riksdagen. Men så var fallet för vår del eftersom alliansregeringen
              var så snabb. Man presenterade forskningspropositionen i god tid
              innan budgetpropositionen skulle antas.
            </seg>
            <seg n="8cefefd4">
              Jag tror att det är mycket lättare för lärosätena att planera
              för sin verksamhet eftersom forskningspropositionen kom redan
              i oktober att jämföra med att budgetpropositionen avseende deras
              verksamhet kom i mars samma år som det här skulle börja gälla.
              Jag tycker att det är alldeles självklart att alliansregeringen,
              jämfört med den förra regeringen, har sett till att på ett helt
              tillfredsställande sätt uppfylla fullständighetsprincipen eftersom
              forskningspropositionen kom i god tid innan budgetpropositionen
              skulle klubbas i riksdagen.
            </seg>
            <seg n="db5ac007">
              Herr talman! Slutligen får jag väl tillägga att jag tror att
              vi i konstitutionsutskottet är bättre än man är i finansutskottet
              på att bedöma den konstitutionella riktigheten i olika beslut.
            </seg>
            <seg n="53a90706">
              Regeringens agerande avseende vissa anslag i tilläggsbudget (avsnitt
              2.8)
            </seg>
          </u>
          <note type="speaker" n="54a8278d">
            Anf. 107 YILMAZ KERIMO (s):
          </note>
          <u who="yilmaz_kerimo_6b9015" xml:id="i-65dcdbd011408fed-0" n="ebe5db4c">
            <seg n="7a651441">
              Herr talman! Jag står självfallet bakom alla socialdemokratiska
              reservationer här, men för tids vinnande yrkar jag på godkännande
              av anmälan i reservationerna 1 och 8.
            </seg>
            <seg n="14d5ac78">
              När regeringen lämnar sitt budgetförslag till riksdagen ska det
              vara komplett, och det ska tydligt framgå vad de olika föreslagna
              anslagsposterna ska användas till. Detta är reglerat i regeringsformen,
              riksdagsordningen och budgetlagen. Det är riksdagen, inte regeringen,
              som har finansmakten. Regeringsformen innehåller också ett beredningskrav
              beträffande alla förslag som skickas från regeringen till riksdagen.
            </seg>
            <seg n="eacaf749">
              I det här aktuella fallet har regeringen valt att i budgeten
              lägga in en avvecklingskostnad för en myndighetschef inom anslaget
              Bidrag till allmän kulturverksamhet, utveckling samt internationellt
              kulturutbyte och samarbete. Redan rubriceringen är tveksam. Men
              eftersom kontot innehåller en mindre post som regeringen ska få
              disponera fritt kan det finnas visst fog för åtgärden, även om
              den genomsnittliga riksdagsledamoten nog tror att pengarna under
              anslaget fullt ut ska användas till det som nämns i rubriken.
            </seg>
            <seg n="f2e1f65d">
              För att finansiera avvecklingskostnaden har anslaget för den
              aktuella myndigheten minskats med samma summa. När vi socialdemokrater
              i en interpellationsdebatt undrar vad denna minskning beror på
              får vi mycket krystade svar som går ut på att det handlar om personalavveckling,
              att kulturministern inte vill diskutera enskilda personer i riksdagen
              och att vi i oppositionen nog ändå bör känna till ärendet.
            </seg>
            <seg n="aa75729a">
              Herr talman! Här menar vi att kulturministern definitivt går
              över en gräns. Att regeringen i budgetpropositionen, skriftligen,
              lämnar uppgifter som kan tolkas på olika sätt kan det finnas skäl
              för. Men man kan inte som ansvarig minister på en direkt fråga
              från en riksdagsledamot svara på ett sådant sätt att oklarheten
              ökar ännu mer. Framför allt kan man inte hänvisa till att ledamoten
              ändå borde känna till hur det förhåller sig. Det jag började mitt
              anförande med förtjänar att upprepas: När regeringen lämnar sitt
              budgetförslag till riksdagen ska det vara komplett, och det ska
              tydligt framgå vad de olika föreslagna anslagsposterna ska användas
              till.
            </seg>
            <seg n="7dd63d02">
              Det måste därför vara regeringen och ansvarig minister som tar
              det fulla ansvaret för innehållet i budgetpropositionen. Det ansvaret
              kan aldrig läggas över på en enskild riksdagsledamot som bör känna
              till hur regeringen tänkt och resonerat.
            </seg>
            <seg n="6421e927">
              Vår slutsats är därför att redan den skriftliga informationen
              i ärendet kan sägas vara bristande och att det här definitivt
              förvärrats genom den vägran som kulturministern visat när det
              gäller att klargöra sakläget och genom de försök hon gör för att
              lägga en del av ansvaret för bristerna på enskilda riksdagsledamöter.
              Beredningskravet kan därför, herr talman, inte sägas vara uppfyllt.
            </seg>
            <seg n="ac1e29d4">
              Herr talman! Hur den borgerliga majoriteten i utskottet resonerat
              när man sökt skydda kulturministern från kritik i detta ärende
              är det svårt att förstå. Trots att de borgerliga ledamöterna i
              både finansutskottet och kulturutskottet riktar kritik såväl mot
              sättet att handlägga ärendet som mot tidpunkten för det väljer
              ledamöterna i konstitutionsutskottet att fria kulturministern.
              Men så går det när ministerns partibok tillåts väga tyngre än
              de sakliga argument som förts fram av de borgerliga ledamöterna
              i fackutskotten.
            </seg>
          </u>
          <note type="speaker" n="d5de9535">
            Anf. 108 MARIANNE BERG (v):
          </note>
          <u who="marianne_berg_455b30" xml:id="i-81e290c87eb778be-1" n="0333066c">
            <seg n="86835966">
              Herr talman! I granskningsanmälan framkommer att det i tilläggsbudgeten
              för 2008 proposition 2008/09:2 under utgiftsområde 17 och anslaget
              28:33 Forum för levande historia finns ett förslag om att minska
              anslaget med 1,5 miljoner kronor för att möjliggöra en tillfällig
              ökning av anslaget 28:2 Bidrag till allmän kulturverksamhet, utveckling
              samt internationellt kulturutbyte och samarbete. Allt detta gäller
              alltså utgiftsområde 17.
            </seg>
            <seg n="87bd8aeb">
              I propositionen finns det över huvud taget ingen motivering till
              att en minskning ska ske. Under frågestunden den 2 oktober 2008
              fick kulturministern en fråga om att motivera nedskärningen av
              anslaget 28:33. Kulturministern svarade då bland annat att det
              rörde sig om ett personalärende och att hon inte kunde redogöra
              för det i kammaren. Detta är förståeligt. Personalärenden ska
              naturligtvis inte debatteras här.
            </seg>
            <seg n="900ee5b9">
              Frågan följdes upp cirka tre veckor senare med en interpellation
              som besvarades den 21 oktober. I svaret sade kulturministern bland
              annat följande:
            </seg>
            <seg n="e699b315">
              Jag utgår från att Margareta Israelsson trots allt känner till
              bakgrunden till omprioriteringen. Jag vidhåller att det inte är
              lämpligt att man här diskuterar ett enskilt personalärende som
              dessutom uppkom under förra regeringens tid. Det var kanske dumt
              av mig att nämna detta över huvud taget i kammaren.
            </seg>
            <seg n="3fd0aecd">
              I propositionen motiverade regeringen en tillfällig ökning av
              anslaget avseende bidrag till kulturverksamhet med mera med att
              det skulle möjliggöra en tillfällig utökning av bidragsgivningen.
              Men aj, aj, aj, det var definitivt inte med sanningen överensstämmande!
            </seg>
            <seg n="1830ace6">
              Kulturutskottet inhämtade uppgifter om anslagsökningen. Men det
              visade sig handla om någonting helt annat, nämligen om en reglering
              i efterhand av vissa personalkostnader gentemot ett lärosäte.
            </seg>
            <seg n="a60137be">
              Detta, herr talman, borde ha förklarats för riksdagen på ett
              tydligt sätt och inte genom att, som regeringen valde att agera,
              vilseleda och försöka dölja. Detta är illa skött, vill jag påstå.
              Finans- och kulturutskotten har gjort liknande bedömningar, det
              vill säga att anslagsförändringarna borde ha motiverats och förklarats
              för riksdagen.
            </seg>
            <seg n="e2961172">
              Om den socialdemokratiska före detta riksdagsledamoten Margareta
              Israelsson inte agerat som hon gjorde hade riksdagen inte fått
              någon kännedom om regeringens verkliga avsikter. Regeringens budgetförslag
              ska vara komplett, inget annat. Beredningen i detta ärende, liksom
              tidigare i många andra ärenden, är illa skött.
            </seg>
            <seg n="fe1e72d6">
              Med detta avslutar jag mitt anförande, herr talman.
            </seg>
          </u>
          <note type="speaker" n="80df10c3">
            Anf. 109 ANNA TENJE (m):
          </note>
          <note n="d2dfc6d8">
            Herr talman! I detta ärende har vi i konstitutionsutskottet haft
            till uppgift att granska om den andra tilläggsbudgeten regeringen
            presenterade för riksdagen den 12 september 2008 lever upp till
            de krav och regler som finns reglerade i regeringsformen och budgetlagen.
            Frågan som vi är satta att besvara är om det ansvariga statsrådet,
            Lena Adelsohn Liljeroth, har uppfyllt de konstitutionella krav
            som finns uppsatta i 7 kap. 2 § regeringsformen, 9 kap. 2 § regeringsformen
            samt i budgetlagen.
          </note>
          <u who="anna_tenje_0159c5" xml:id="i-847dca337cc3dc99-0" n="664f7bd5" prev="i-5124f3be3ce39c19-0">
            <seg n="fe03ccba">
              Konstitutionsutskottet har i åtskilliga betänkanden uppmärksammat
              beredningskravet, beredningen av regeringsärenden, och vi diskuterade
              det så sent som för bara några minuter sedan. Förra året slog
              vi även fast att sättet på vilket beredningskravet uppfylls varierar
              stort mellan olika ärendetyper. Enligt 7 kap. 2 § regeringsformen
              ska behövliga upplysningar och yttranden inhämtas från berörda
              myndigheter vid beredning av regeringsärenden.
            </seg>
            <seg n="4907dc7f">
              Regeringsformens remissregel gäller alla typer av regeringsärenden,
              författnings- och budgetärenden såväl som förvaltningsärenden.
              Varken av bestämmelsen i regeringsformen eller av förarbetena
              till grundlagen framgår hur ett remissförfarande bör gå till.
              Vilka myndigheter som är berörda och i vilken omfattning det är
              erforderligt att organisationer och enskilda får tillfälle att
              yttra sig avgörs till syvende och sist av regeringen.
            </seg>
            <seg n="54474eed">
              Regeringsformens krav på beredning är av väsentlig betydelse
              vid samtliga ärenden i vilka regeringen fattar beslut. I detta
              ärende togs underhandskontakter med chefen för den berörda myndigheten.
              I övrigt skedde en beredning på sedvanligt sätt i Regeringskansliet.
              Konstitutionsutskottet anser därför att beredningskravet är uppfyllt
              i fråga om förslag till anslagsförändringar som granskningen avser.
            </seg>
            <seg n="b3d0a9ca">
              När det gäller den andra bedömningen, huruvida tilläggsbudgeten
              lever upp till de krav som finns uppställda i 9 kap. 2 § regeringsformen
              samt i budgetlagen gör KU samma bedömning som finans- och kulturutskotten.
              Anslagsförändringarna borde ha motiverats och förklarats för riksdagen
              på ett tydligare sätt. Detta är dock inget nytt. Att motiveringarna
              är tunna i tilläggsbudgeten har Riksrevisionen visat i sin granskning.
              Det har pågått en längre tid. De granskningar som Riksrevisionen
              gjort behandlar tilläggsbudgetar från 1996 och framåt. Det är
              i högsta grad beklagligt att denna praxis växt fram.
            </seg>
            <seg n="29118fe1">
              I motiveringen till sin granskning anför Riksrevisionen bland
              annat att det faktum att det finns förhållandevis få regleringar
              och principiella uttalanden om tilläggsbudgetar gör detta än mer
              komplicerat. Kulturminister Lena Adelsohn Liljeroth följde just
              den praxis som vuxit fram, och som jag ser det vore det märkligt
              om kulturministern ensam fick klä skott för de kulor som åtskilliga
              ministrar före henne duckat för.
            </seg>
            <seg n="9ea03d42">
              Som jag ser det är vi i utskottet i stort sett överens i detta
              ärende. När jag läser vårt ställningstagande i utskottet och jämför
              det med minoritetens reservationstext förstår jag inte riktigt
              varför minoriteten valt att reservera sig. Vi säger samma sak
              och använder dessutom nästan exakt samma formuleringar. Men det
              kanske är fråga om en sådan politisk reservation som Per Bill
              var inne på i sin inledning. Jag tror att det hade varit en styrka
              för hela utskottet och det, förhoppningsvis, framtida förändringsarbetet
              gällande den praxis vi talar om ifall vi hade kunnat bli eniga
              i utskottet om ett ställningstagande. Kulturministern har inte
              brutit mot någon lag eller reglering, och hon har heller inte
              brutit mot praxis.
            </seg>
            <seg n="a8c88535">
              Vi anser att det vore mycket positivt om det i kommande tilläggsbudgetar
              ägnades mer tid och utrymme åt en utförligare motivering och en
              tydligare redovisning av regeringens förslag. Detta understryker
              vi särskilt i vårt ställningstagande.
            </seg>
            <seg n="e39c1035">
              Med detta ber jag att få tacka för ordet.
            </seg>
          </u>
          <note type="speaker" n="57cd380a">
            Anf. 110 YILMAZ KERIMO (s) replik:
          </note>
          <u who="yilmaz_kerimo_6b9015" xml:id="i-65dcdbd011408fed-1" n="ebe5db4c">
            <seg n="9857b97c">
              Herr talman! Jag skulle vilja ställa en fråga till Anna Tenje.
              När en enskild ledamot som vill få reda på hur regeringen resonerar
              och vad som gömmer sig bakom olika utgiftsposter får svaret att
              det borde han eller hon känna till undrar jag: Är det ett acceptabelt
              beteende från en minister? Hade ni, Anna Tenje, accepterat ett
              sådant svar från till exempel Göran Persson under den förra mandatperioden?
            </seg>
          </u>
          <note type="speaker" n="fc3cfbca">
            Anf. 111 ANNA TENJE (m) replik:
          </note>
          <u who="anna_tenje_0159c5" xml:id="i-c2050ac709a101b6-0" n="664f7bd5">
            <seg n="83b7acd5">
              Herr talman! Jag förstod av Yilmaz Kerimos anförande, och även
              av Marianne Bergs, att det är interpellationsdebatten i kammaren
              och Lena Adelsohn Liljeroths uttalande där som de hänger upp mycket
              av sin kritik på. Men då förstår jag inte varför de i sin reservationstext
              inte tagit upp att det är problemet. Den konstitutionella grunden
              för deras kritik är, hävdar de, att beredningen inte var tillräckligt
              god samt att de önskade att motiveringen skulle ha varit utförligare.
              De har i reservationen inte tagit upp Lena Adelsohn Liljeroths
              svar under interpellationsdebatten.
            </seg>
            <seg n="930f2141">
              Yilmaz Kerimo frågar om jag hade godtagit ett sådant svar. Jag
              får väl anta att Lena Adelsohn Liljeroth hade god grund för att
              inte ta upp den diskussionen, att inte diskutera personalärendet
              i kammaren, att det är på ett sådant sätt vi sköter vår debatt
              och att det inte fanns några onda avsikter över huvud taget med
              hennes svar i den frågan. Jag tror i alla fall inte det.
            </seg>
            <seg n="f0fa658b">
              Om Göran Persson hade svarat mig på det sättet skulle jag väl
              ha fått lita på hans ord och på att inte heller han hade några
              gömda eller onda avsikter med ett sådant svar utan godtagit det.
            </seg>
          </u>
          <note type="speaker" n="832e41ab">
            Anf. 112 YILMAZ KERIMO (s) replik:
          </note>
          <u who="yilmaz_kerimo_6b9015" xml:id="i-65dcdbd011408fed-2" n="ebe5db4c">
            <seg n="ba58fd2b">
              Herr talman! Vi har tagit upp de frågor som vi även berörde i
              vår text till propositionen.
            </seg>
            <seg n="af8a6757">
              Min nästa fråga är om Anna Tenje tycker att budgetförslaget är
              tydligt när det under anslagsrubriken Bidrag till allmän kulturverksamhet,
              utveckling samt internationellt kulturutbyte och samarbete döljer
              sig kostnader för personalavveckling från en myndighet som finns
              under ett helt annat anslag. Förstår varje riksdagsledamot därmed
              vad som avses med anslagen under denna post? Är det tydligt?
            </seg>
          </u>
          <note type="speaker" n="7d0112ed">
            Anf. 113 ANNA TENJE (m) replik:
          </note>
          <u who="anna_tenje_0159c5" xml:id="i-c2050ac709a101b6-1" n="664f7bd5">
            <seg n="cb9e10d3">
              Herr talman! Nej, jag tycker inte att det är tydligt, och jag
              önskar att det hade varit tydligare. Det är därför vi i vårt ställningstagande
              särskilt lyfter fram att vi önskar att regeringen hade haft en
              bättre motivering, att det hela hade varit tydligare och att man
              på ett bättre sätt hade redovisat detta. Så nej, jag tycker inte
              att det är tydligt. Det borde ha varit tydligare.
            </seg>
            <seg n="843efef1">
              Min förhoppning är att Regeringskansliet nu tar till sig det
              som konstitutionsutskottet har skrivit i sitt ställningstagande
              och att den mångåriga praxis som funnits, åtminstone sedan 1996
              och antagligen också tidigare, faktiskt ändras och att man lägger
              ned mer tid och energi på tilläggsbudgeten för att ge riksdagsledamöterna
              en så god information som möjligt så att dessa missförstånd inte
              uppstår.
            </seg>
            <seg n="98f0157a">
              Försäljning av aktier i Telia Sonera (avsnitt 2.10)
            </seg>
          </u>
          <note type="speaker" n="e5a99a22">
            Anf. 114 PHIA ANDERSSON (s):
          </note>
          <u who="phia_andersson_6ab1a6" xml:id="i-6f7dee93b34d9081-2" n="6bab94f5" next="i-76b27a1c6d821d76-2">
            <seg n="334379c7">
              Herr talman! Enligt 29 § lagen om statsbudgeten ska försäljning
              genomföras affärsmässigt. Affärsmässighet innebär enligt förarbetena
              till lagen att det ska tillses att priset blir så fördelaktigt
              som möjligt för staten och att försäljningar till underpriser
              inte äger rum.
            </seg>
            <seg n="318f30f0">
              Utskottet granskade under våren 2008 försäljning av vissa statliga
              bolag med anledning av en rad granskningsanmälningar. Vi socialdemokrater
              är kritiska till hur beredningen av dessa försäljningar gått till.
              Det visade sig att det var viktigare för regeringen att sälja
              snabbt än att säkerställa beredningskraven och kraven på dokumentation.
              Även Riksrevisionens styrelse var mycket kritisk till hur dessa
              försäljningar genomförts.
            </seg>
            <seg n="dce7fcbe">
              Riksrevisionen har även granskat försäljningarna av 8 procent
              av aktierna i Telia Sonera och försäljningen av densamma. Riksrevisionens
              granskning visar att priset var rimligt men bara utifrån den låga
              ambitionsnivån med bland annat begränsade marknadsföringsinsatser
              och en mycket forcerad utförsäljningsprocess. Rabatten, det vill
              säga skillnaden mellan erhållet pris per aktie och börskursen,
              blev därmed enligt Riksrevisionen hög.
            </seg>
            <seg n="e740f83f">
              Riksrevisionens styrelse har till riksdagen lämnat en redogörelse
              angående regeringens försäljning av 8 procent av aktierna i Telia
              Sonera. Styrelsen ansåg att Riksrevisionens iakttagelser i granskningen
              var väsentliga och att slutsatserna borde beaktas av riksdagen.
              Granskningen var viktig inte minst ur ett lärandeperspektiv inför
              framtida försäljningar.
            </seg>
            <seg n="366b10a6">
              Granskningen visar att regeringen kunde ha varit tydligare och
              mer aktiv mot de banker som fick uppdraget att genomföra försäljningen.
              Regeringen borde alltid ha en målsättning för försäljning och
              utveckla beställarkompetensen inom Regeringskansliet. Best practice
              borde kunna användas som metod, och regeringen borde beakta frågan
              om rabatten, det vill säga skillnaden mellan uppnått pris och
              börskursen.
            </seg>
          </u>
          <note n="4bd8ff1b">
            Herr talman! Den reaktion som Regeringskansliet haft på Riksrevisionens
            granskning är också intressant. Genom en skrivelse som inkom till
            Riksrevisionen den 16 juni 2008 framhöll Regeringskansliet allvarliga
            invändningar till Riksrevisionen beträffande Riksrevisionens metod,
            faktainhämtning, faktabearbetning och urvalsprinciper.
          </note>
          <u who="phia_andersson_6ab1a6" xml:id="i-76b27a1c6d821d76-2" n="6bab94f5" prev="i-6f7dee93b34d9081-2">
            <seg n="6d53abc8">
              Statssekreteraren i Näringsdepartementet framhöll i skrivelsen
              att en brådska att publicera Riksrevisionens rapport inte har
              visat sig vara sakligt motiverad. Dessutom har den gått ut över
              kvaliteten i Riksrevisionens granskningsarbete och så vidare.
            </seg>
            <seg n="e07cfea8">
              Man kan notera att Regeringskansliet i sin granskning av Riksrevisionens
              granskningsarbete är mer kritisk till hur granskningen har gått
              till hos Riksrevisionen än hur man själv genomfört och berett
              försäljningen. Det gäller också hur man tillgodosett kravet på
              dokumentation samt den forcerade utförsäljningsprocessen med kvalitetsbrister
              som följd vid försäljningen av aktier i Telia Sonera.
            </seg>
            <seg n="85daba25">
              Om denna försäljning ska ses utifrån ett lärandeperspektiv undrar
              man hur det har gått och vem som lärt sig något av denna försäljning.
              Det har knappast nuvarande regering i varje fall.
            </seg>
            <seg n="44a37442">
              Herr talman! Mot denna bakgrund anser vi socialdemokrater att
              beredningen av ärendet har varit bristfälligt, vilket fått till
              följd att försäljningen inte svarat mot budgetlagens krav på affärsmässighet,
              på samma sätt som Riksrevisionen och Riksrevisionens styrelse
              har påpekat. För tids vinnande yrkar vi inte på godkännande av
              anmälan i reservationen men står självfallet bakom vad som anförts
              i den gemensamma reservationen från Socialdemokraterna, Vänsterpartiet
              och Miljöpartiet.
            </seg>
          </u>
          <note type="speaker" n="b1f0813c">
            Anf. 115 MARIANNE BERG (v):
          </note>
          <note n="0bf4898d">
            Herr talman! En granskningsanmälan från oss vänsterpartister
            inkom till konstitutionsutskottet den 10 maj 2007. Anmälan gällde
            om utförsäljningen av aktier i Telia Sonera uppfyllde beredningskravet
            enligt 7 kap. 2 § regeringsformen och om regeringen uppfyllt budgetlagens
            krav på affärsmässighet vid försäljning.
          </note>
          <u who="marianne_berg_455b30" xml:id="i-738a5397b7641715-1" n="0333066c" prev="i-721ae33cb70e7057-1">
            <seg n="8ff39638">
              Gällande beredningskravet har regeringen vid tidigare utförsäljningar
              fått kritik för att den struntat i just detta. Regeringen har
              mellan varven hänvisat till valrörelsen 2006. I valrörelsen hade
              de minsann lyft upp det mesta angående utförsäljning av vårt gemensamt
              ägda. När det gäller att valrörelsen skulle vara en beredning
              eller en del av en sådan har konstitutionsutskottet tidigare slagit
              fast att så absolut inte är fallet.
            </seg>
            <seg n="0f4827a4">
              Enligt budgetlagen ska försäljning av statens egendom genomföras
              affärsmässigt om inte särskilda skäl talar emot det. Med affärsmässighet
              menas att priset blir så fördelaktigt som möjligt för staten och
              att försäljning till underpris inte sker.
            </seg>
            <seg n="3331e22b">
              I författningskommentaren sägs att avsteg från principen om affärsmässighet
              inte bör göras utan riksdagens godkännande vid försäljning av
              egendom som har ett betydande värde. Regeringen begärde aldrig
              något sådant godkännande.
            </seg>
            <seg n="449457c7">
              När en del av Telia Soneras aktier gick under klubban skedde
              det till underpris. Det var rena rama rean. Vid utskottsutfrågningen
              av statsrådet Mats Odell den 8 maj förra året menade han att det
              absolut inte var så att försäljningen skedde till ett underpris.
              Men fakta är fakta.
            </seg>
            <seg n="a674081f">
              Vid försäljningen gick aktierna för 50 kronor stycket, detta
              trots att stängningskursen på börsen senaste dagen före försäljningen
              låg på 54 kronor och 75 öre per aktie. Detta är i varje fall enligt
              mig en rea, en rea på det som vi gemensamt äger.
            </seg>
            <seg n="b373318b">
              Herr talman! Riksrevisionen har genomfört en granskning av utförsäljningen
              av aktier i Telia Sonera. Den rapporten visar klart och tydligt
              att utförsäljningen inte var väl genomtänkt. Bilden som framkom
              var att regeringen hellre säljer snabbt än till ett bra pris.
            </seg>
            <seg n="bf47e20b">
              Riksrevisionens granskning visade på att priset var rimligt men
              bara utifrån den låga ambitionsnivån med bland annat begränsade
              marknadsföringsinsatser och en mycket forcerad utförsäljningsprocess
              på kort tid.
            </seg>
            <seg n="a6b75431">
              Rabatten, det vill säga skillnaden mellan det erhållna priset
              per aktie och börskursen, blev därmed hög. Rabatten kan diskuteras,
              stor eller liten. Men en sak är säker, om denna regering inte
              alltid hade haft så bråttom att sälja ut vårt gemensamt ägda så
              skulle vi garanterat ha fått mer pengar till vår gemensamma kista.
            </seg>
            <seg n="6c270498">
              Riksrevisionen slår fast att rabatten var förhållandevis hög
              i jämförelse med liknande transaktioner som regeringen fått information
              om innan beslut fattades om att genomföra försäljningen. Men regeringen
              valde att inte lyssna. Av rent ideologiska skäl driver regeringen
              igenom utförsäljningar av vårt gemensamt ägda, inget annat skäl
              finns med på agendan.
            </seg>
            <seg n="09a8bffa">
              I den senaste rapporten från Riksrevisionen, dess uppföljningsrapport,
              skriver de följande angående beredningskravet: Granskningen visade
              att regeringen inte har gått igenom de sex aktuella bolagen på
              ett sätt som aviserades i budgetpropositionen. Det underlag som
              regeringen tog fram inför riksdagens beslut är inte tillräckligt
              heltäckande för att bedöma förutsättningarna för försäljning.
            </seg>
            <seg n="e8d680bf">
              Herr talman! Högeralliansens ledamöter i näringsutskottet ger
              en ljum kritik. De tar bland annat upp att regeringen bör beakta
              vad som har redovisats om åtgärder avseende beredning och genomförande
              av en försäljning för att sedan i nästa mening anse att denna
              utförsäljning kunde ses utifrån ett lärandeperspektiv. Lärandeperspektiv
              jag blir häpen och naturligtvis orolig! Det är verkligen skrämmande
              att man inte har bättre kunskap om vad som gäller och vad som
              sker i samband med utförsäljning av vårt gemensamt ägda innan
              man fattar beslut.
            </seg>
            <seg n="faa4a1fa">
              Högeralliansen, som i snart varannan mening framhåller vikten
              av att den är bäst i klassen på att hushålla med skattebetalarnas
              pengar, har ingen susning om vad man beslutar om. Man har inget
              underlag och ingen analys. Det är bara att gå in och trycka på
              knappen. Det är skrämmande.
            </seg>
            <seg n="26f57747">
              Herr talman! Sett ur ett lärandeperspektiv må jag säga att ni
              har enormt mycket kvar att lära. Elitklass är inte att tänka på.
              Men att gå om en och annan årskurs vore kanske på sin plats.
            </seg>
            <seg n="aa14d21d">
              Herr talman! Återigen kan jag bara konstatera att beredningskravet
              inte är uppfyllt. Inte heller är budgetlagens krav på affärsmässighet
              uppfyllt vid utförsäljningen av aktierna i Telia Sonera.
            </seg>
          </u>
          <note type="speaker" n="28e32c7a">
            Anf. 116 KARL SIGFRID (m):
          </note>
          <u who="karl_sigfrid_de7156" xml:id="i-d3a475321e029e70-1" n="3254c0cb">
            <seg n="052ebd3a">
              Herr talman! I maj 2007 sålde staten 8 procent av aktierna i
              Telia Sonera. Det här har anmälts till konstitutionsutskottet
              bland annat med motiveringen att framtida vinster kan komma att
              beskattas utomlands om det blir en utländsk köpare.
            </seg>
            <seg n="3fea5e41">
              Själv tycker jag att utländska investeringar i Sverige ska välkomnas.
              Vi ska vara glada att människor runt om i världen vill satsa på
              Sverige och bidra till den svenska ekonomin. Synen på statligt
              ägande är egentligen mer en politisk än en konstitutionell fråga.
              Statliga företag ägs av medborgarna som genom skatten vare sig
              de vill eller inte har tvingats investera i en viss näringsverksamhet.
              I stället för att var och en avgör på en fri marknad vilka företag
              man vill investera pengar i, om något alls, gör politikerna valet
              åt dem.
            </seg>
            <seg n="0ff1c049">
              En rimligare ordning är kanske att den enskilde själv fattar
              beslut om huruvida han eller hon vill investera sina pengar i
              Teliaaktier eller någon annanstans.
            </seg>
            <seg n="aa52baba">
              Ett annat problem med statligt ägande är att staten kan frestas
              att använda lagstiftningsmakten för att gynna egna bolag. Att
              ge konkurrensfördelar och monopolrättigheter för statliga bolag
              blir ett sätt för staten att i det fördolda beskatta medborgarna
              ytterligare. Det försämrar dessutom företagarklimatet och därmed
              ekonomin.
            </seg>
            <seg n="e289fac7">
              Oavsett hur vanligt eller ovanligt det är att statliga företag
              gynnas otillbörligt går det inte att bortse från det problematiska
              i att företag och lagstiftning kontrolleras av samma aktör på
              marknaden. Därför är det välkommet att staten minskar sitt ägande
              av näringsverksamheter, och försäljningen av Teliaaktier var ett
              steg i den riktningen.
            </seg>
            <seg n="c741334d">
              Försäljningen skedde till ett pris av 50 kronor per aktie. Senast
              jag tittade på kursen låg den på drygt 38 kronor. Detta är naturligtvis
              inte relevant för utskottets granskning, men det är ändå ett intressant
              faktum. Vid försäljningstillfället var köpkursen på börsen drygt
              54 kronor, men det betyder inte att man kan sälja en så stor post
              som 8 procent av aktierna för 54 kronor styck.
            </seg>
            <seg n="a0c7fd43">
              Riksrevisionen har konstaterat att statens kostnader för försäljningen
              var låga. En mer omfattande insats för att få ut ett högre pris
              hade krävt att försäljningskostnaderna också hade ökat. Kanske
              hade också försäljningspriset per aktie blivit högre, men det
              vet vi inte.
            </seg>
            <seg n="bf712012">
              Utnämningarna av generaldirektör för Svenska kraftnät och av
              rikspolischef (avsnitt 2.11)
            </seg>
          </u>
          <note type="speaker" n="45ec8a32">
            Anf. 117 BERIT ANDNOR (s):
          </note>
          <u who="berit_andnor_b8c556" xml:id="i-d952a64306c75b68-0" n="40c55f14" next="i-4ccd1087bc68e6be-0">
            <seg n="c8daf4f2">
              Herr talman! När det gäller ärendet om hur regeringens utnämningspolitik
              fungerar anser vi precis som det står i reservationen att inga
              formella fel har begåtts men att regeringen både i skrift och
              tal har gett uttryck för en betydligt öppnare och mer spårbar
              process än den vi nu har kunnat konstatera ske.
            </seg>
            <seg n="3625c9e7">
              Det finns egentligen ingen utanför Regeringskansliet som kan
              följa processerna, som i huvudsak sker i muntliga odokumenterade
              samtal med konsulter. Det här anser vi vara en brist jämfört med
              det som man har utlovat från regeringens sida, bland annat i budgetpropositionen
              för 2008.
            </seg>
            <seg n="1b4c1331">
              Men nu gäller det här inte bara uttalanden i budgetpropositionen,
              utan jag tycker att det i det här ärendet också finns anledning
              att påminna om de borgerliga partiernas kritik av utnämningspolitiken
              under tidigare mandatperioder. Det gäller framför allt den rapport
              som jag tidigare har tagit upp och inte heller vill missa att
              ta upp denna gång i debatten, nämligen rapporten inför valet 2006
              Att bryta Socialdemokraternas makthegemoni .
            </seg>
            <seg n="3afce14a">
              Det var väl detta man gick till val på. Vi har hört Cecilia Wigström
              säga här att det var en av anledningarna till att man vann valet
              2006. I rapporten utlovades inte bara kravprofiler, utan där fanns
              också en rad andra förslag. Det skulle naturligtvis vara annonsering
              överallt, i alla ärenden. Det skulle vara nomineringskommittéer
              och utfrågningar om föreslagna personer i fackutskotten här i
              riksdagen.
            </seg>
            <seg n="ee90f7df">
              Dessutom skulle den korruption, som vi också har hört talats
              om här i dag och som ansågs föreligga skulle rensas ut liksom
              de personer som de borgerliga partierna ansåg hade tillsatts på
              politiska grunder. Som Göran Hägglund uttryckte det i en DN-artikel
              i januari 2005: En borgerlig regering gör rent hus i myndighetstoppen.
            </seg>
            <seg n="1a75e9e4">
              Det påminner om stämningar och sätt att uttrycka sig på som man
              kan hitta i en del länder som vi brukar ta avstånd från när det
              gäller hur de sköter sin utnämningspolitik. Dessutom står det
              i strid med våra myndigheters självständighet och oberoende.
            </seg>
            <seg n="aeed421b">
              Efter valet skulle det här genomföras. Som vi alla kommer ihåg
              startade allting med att man började utse sina egna till olika
              poster. Därefter tillsatte man en utredning som också har kommit
              med förslag till hur utnämningarna ska kunna sekretessbeläggas.
              Den ökande öppenheten har nu förbytts till en ökad mörkläggning
              som dessutom skulle kunna få mer vittgående konsekvenser än enbart
              för de yttersta tjänsterna, till exempel generaldirektörer och
              myndighetschefer.
            </seg>
            <seg n="52d866c7">
              Öppenheten och spårbarheten finns numera bara företrädd i retoriken.
              Kvar av den så kallade nya utnämningspolitiken finns nu enbart
              kravprofilerna. Men i de aktuella ärendena kan vi konstatera att
              de kravprofiler man har är väldigt allmänt hållna och mycket vaga.
              De ger små möjligheter för utskottet att kontrollera om den som
              har erhållit anställningen verkligen uppfyller de ställda kraven.
            </seg>
            <seg n="5459f600">
              Annonseringen har som vi har kunnat konstatera i ett fall varit
              enbart ett spel för gallerierna. I det andra fallet annonserades
              det över huvud taget inte. Annonseringen av rikspolischef var
              uppenbarligen ett försök att skapa en bild av att rekryteringsprocessen
              skulle vara öppen. Så blev det inte.
            </seg>
            <seg n="ec401240">
              Det är en minimal dokumentation i båda dessa ärenden. Konsulter
              har anlitats för uppdragen, men dokumentationen av resultatet
              av detta är undermålig och kan inte heller sägas vara i överensstämmelse
              med förvaltningslagens bestämmelser.
            </seg>
            <seg n="3dfd3491">
              Det fanns bara en kandidat till posten som generaldirektör för
              Svenska Kraftnät, och det var också den som den anlitade konsulten
              fick intervjua.
            </seg>
            <seg n="e06bc954">
              I praktiken kan man säga att det är ganska svårt för utskottet
              att bedöma om regeringsformens krav på förtjänst och skicklighet
              är uppfyllda. Och framför allt kan vi konstatera att det inte
              finns någon överensstämmelse med det som regeringen har sagt sig
              vilja genomföra när det gäller utnämningspolitiken. Det gäller
              både det som sades före valet och det som regeringen vid ett otal
              tillfällen har sagt sig vilja göra efter valet.
            </seg>
          </u>
          <note n="071e9c4d">
            Ajournering
          </note>
          <note n="e19c1683">
            Kammaren beslutade kl. 15.51 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="berit_andnor_b8c556" xml:id="i-4ccd1087bc68e6be-0" n="40c55f14" prev="i-d952a64306c75b68-0">
            <seg n="6115b806">
              Återupptagna förhandlingar
            </seg>
          </u>
          <note n="a435344a">
            Förhandlingarna återupptogs kl. 16.00.
          </note>
          <note n="d4c67abc">
            9 § Beslut om ärenden som slutdebatterats den 20 maj
          </note>
          <note n="6c4cbd89">
            Punkt 2
          </note>
          <note n="0562f433">
            Punkt 8
          </note>
          <note n="e3f7f39a">
            Övriga punkter
          </note>
          <note n="481bd0c3">
            Punkt 3
          </note>
          <note n="fb0a4046">
            Punkt 5
          </note>
          <note n="a6328e65">
            Punkt 14
          </note>
          <note n="e3f7f39a">
            Övriga punkter
          </note>
          <note n="1ae030b0">
            Punkt 1
          </note>
          <note n="6c4cbd89">
            Punkt 2
          </note>
          <note n="22fe1a40">
            Punkt 4
          </note>
          <note n="e3f7f39a">
            Övriga punkter
          </note>
          <note n="b1ed259f">
            10 § Beslut om ärenden som slutdebatterats vid dagens sammanträde
          </note>
          <note n="1ae030b0">
            Punkt 1
          </note>
          <note n="481bd0c3">
            Punkt 3
          </note>
          <note n="22fe1a40">
            Punkt 4
          </note>
          <note n="e3f7f39a">
            Övriga punkter
          </note>
          <note n="481bd0c3">
            Punkt 3
          </note>
          <note n="e3f7f39a">
            Övriga punkter
          </note>
          <note n="6665bcb8">
            11 § (forts. från 8 §) Granskningsbetänkande (forts. KU20)
          </note>
          <note type="speaker" n="fc9b4f3a">
            Anf. 118 PER BILL (m):
          </note>
          <u who="per_bill_c30ad8" xml:id="i-074692ffee471326-6" n="863da34a">
            <seg n="b5b224eb">
              Herr talman! Det har sagts många gånger tidigare i den här talarstolen
              under eftermiddagen att konstitutionsutskottet gör granskningen
              i första hand utifrån ärendenas formella sidor och handläggningsfrågor.
              Det stämmer också bra för det här ärendet.
            </seg>
            <seg n="d754bd24">
              Herr talman! Rekrytering av medarbetare och chefer är en viktig
              sak såväl i företag som i offentlig sektor. Regeringens utnämningsmakt
              när det gäller de allra högsta cheferna innebär svåra avvägningar
              med avseende på vilka det är som vill söka, eventuellt behov av
              sekretess, rörlighet hos chefer och generaldirektörer samt en
              resurshushållning och att statens förvaltning ska skötas så effektivt
              som möjligt.
            </seg>
            <seg n="1698b5dd">
              Regeringen måste också ta offentlighetsprincipen i beaktande
              och dessutom de grundlagsfästa kraven på förtjänst och skicklighet.
              Därtill ska man följa förvaltningslagens principer.
            </seg>
            <seg n="6d06df3d">
              Ovanpå allt detta har den nuvarande regeringen satt upp ett mål
              att utnämningspolitiken ska präglas av förutsägbarhet, spårbarhet
              och öppenhet en självpåtagen ambition.
            </seg>
            <seg n="c48a5f3d">
              När det gäller de två ärenden som vi nu ska debattera, nämligen
              utnämningen av en generaldirektör för Svenska kraftnät och en
              ny rikspolischef, har både majoriteten och minoriteten konstaterat
              att det inte finns någon brist i Maud Olofssons och Beatrice Asks
              hanterande av frågorna. Både majoriteten och oppositionen framhåller
              i betänkandet att något fel i formellt eller juridiskt hänseende
              inte har skett i dessa utnämningsärenden.
            </seg>
            <seg n="ad9d1d43">
              Då skulle man kunna tro, om man var naiv, att det inte fanns
              några möjligheter till reservationer och att man skulle ha kunnat
              skriva ihop sig, men så är det inte. Vi har fått höra av ordföranden
              att såväl under valrörelsen som efter har alliansen i skrift och
              tal haft en högre ambitionsnivå. Det är tydligen utifrån den högre
              ambitionsnivån som man ser brister. Jag har hittills, herr talman,
              och jag har läst våra grundlagar, inte hittat någonstans där det
              står att vi VDN-märker vallöften eller att vi VDN-märker ambitionsnivåer
              av regeringar.
            </seg>
            <seg n="dfc21218">
              Jag skulle snarare säga att det som steg för steg just nu händer
              ur konstitutionell synvinkel är väldigt positivt. Vi får en öppnare
              process, och vi får större insyn. Vi har gått från de slutna rummen
              och ingen dokumentation alls i princip till att vi nu har en regering
              som premierar rätt kunskaper och inte partifärg. Politisk kompetens
              är naturligtvis en merit men absolut inget måste.
            </seg>
            <seg n="50e6f76c">
              Det här skulle jag se som en demokratireform, som alliansregeringen
              nu steg för steg genomför. Man ökar förutsägbarheten, man ökar
              spårbarheten, man ökar öppenheten och man får in en större professionalism
              med konsulter och andra som är kunniga.
            </seg>
            <seg n="f19342b4">
              Kravprofiler, utannonsering, oberoende konsulter och öppnare
              processer är glädjande inslag. Jag har tagit fram statistik som
              till dags datum visar att det har tillsatts 103 toppchefer av
              regeringen. 46 procent av dessa jobb har gått till kvinnor, och
              jag tror 56 procent av dessa tjänster har utannonserats, det vill
              säga över den ambitionsnivå som åtminstone jag har hört talas
              om.
            </seg>
            <seg n="5960ab36">
              Trots allt glädjande höjer konstitutionsutskottet ett litet finger
              och påpekar att det finns ett stort värde i att tänka på god dokumentation
              i alla ärenden. Det gäller även utnämningar.
            </seg>
          </u>
          <note type="speaker" n="bd72613d">
            Anf. 119 BERIT ANDNOR (s) replik:
          </note>
          <u who="berit_andnor_b8c556" xml:id="i-284046e6fa292ab4-3" n="40c55f14">
            <seg n="adeff37b">
              Herr talman! Per Bill säger att detta är något självpåtaget som
              regeringen gör. Ja, men ni gick ju till val på detta, att man
              skulle reformera utnämningspolitiken. Det är också naturligtvis
              helt naturligt att diskutera detta vid den granskning som konstitutionsutskottet
              gör, särskilt mot bakgrund av att de borgerliga ledamöterna i
              konstitutionsutskottet konsekvent under tidigare mandatperioder
              har riktat mycket allvarlig kritik mot den dåvarande regeringens
              utnämningspolitik. Då är det rimligt att också vi fortsätter den
              granskningen, vilket vi också gör i den allmänna granskningen.
            </seg>
            <seg n="601de5e0">
              Öppenhet, insyn, det är förbi med de slutna rummen det är inte
              sant, Per Bill! I de två ärenden som vi nu diskuterar kan vi konstatera
              att den öppenheten är en chimär. Enligt min uppfattning är det
              väldigt svårt, med tanke på de mycket vaga och svårtydbara kravprofilerna,
              att kunna se om man verkligen har anställt rätt person. Går det
              verkligen att utifrån de där kravprofilerna bedöma om det har
              varit på det sättet? Dokumentationen är inte tillfredsställande.
              Nej, det är den verkligen inte, för den är i stort sett nästan
              obefintlig.
            </seg>
            <seg n="18327ee8">
              Öppenhet och spårbarhet, säger regeringen och Per Bill. Annonsering
              ska vara mer regel än undantag, säger man. Jag lyssnade lite ouppmärksamt,
              men de siffror jag har visar att i över hälften av fallen har
              rekryteringen till de här topptjänsterna skett på ett helt annat
              sätt. Annonsering är någonting som inte används i den utsträckning
              som vi skulle kunna förvänta oss. Och när man annonserar, som
              i ett av fallen, är det inte någon garanti över huvud taget för
              att det är någon av de personer som har sökt som är aktuell.
            </seg>
            <seg n="c5da5590">
              Hur kan Per Bill påstå att öppenheten och spårbarheten har ökat
              med detta?
            </seg>
          </u>
          <note type="speaker" n="fba1917d">
            Anf. 120 PER BILL (m) replik:
          </note>
          <u who="per_bill_c30ad8" xml:id="i-074692ffee471326-7" n="863da34a">
            <seg n="9f7bc28c">
              Herr talman! Vi har annonsering. Jag har framför mig här listan
              över annonser på 58 av de 103 tillsättningar som har gjorts. Om
              Excel har räknat rätt är det 56,31 procent.
            </seg>
            <seg n="56f5aede">
              När jag tittar lite hastigt vad det har varit annons på och vad
              det inte har varit annons på kan jag se att det inte var annonser
              i början, de första månaderna, fram till våren 2007. Sedan ökar
              det markant.
            </seg>
            <seg n="55a6e493">
              Man kan se ett antal typer av jobb där det inte sker annonsering.
              Det är inte så konstigt. Det som framför allt sticker ut här i
              mina papper är landshövdingar. Det är väl ganska klokt, tror jag,
              att vissa typer av jobb inte annonseras ut. Det har aldrig varit
              målsättningen att nå upp till 100 procent annonsering.
            </seg>
            <seg n="567da87c">
              När det gäller landshövdingar skulle jag vilja säga att det finns
              en samlad kompetens inom regeringen för att hitta dugliga personer,
              ofta med en politisk bakgrund eller en annan bakgrund i demokratins
              tjänst. Om man tittar på dem som har blivit landshövdingar ser
              man också att de kommer från alla möjliga partier och att en del
              har varit förtjänstfulla tjänstemän på andra ställen i vår demokrati.
              Jag tycker inte alls att det är konstigt.
            </seg>
            <seg n="53c84f1f">
              På samma sätt skulle jag tycka att det var konstigt om vi hade
              en annons där det efterfrågas vem som vill bli ny ambassadör i
              Rom eller i Washington. Vissa tjänster ska vi inte annonsera ut.
            </seg>
          </u>
          <note type="speaker" n="920a53e9">
            Anf. 121 BERIT ANDNOR (s) replik:
          </note>
          <u who="berit_andnor_b8c556" xml:id="i-284046e6fa292ab4-4" n="40c55f14">
            <seg n="80e960d6">
              Herr talman! Ja, men om detta är vi helt överens! Jag har aldrig
              påstått att man skulle annonsera om landshövdingar, ambassadörer
              eller rektorer, eller för den delen domare, om man nu inte ska
              gå på det förslag som Grundlagsberedningen har lagt fram. Det
              är inte det som det handlar om.
            </seg>
            <seg n="7ba23a84">
              Det är ju ni från de borgerliga partierna som har tyckt att det
              har varit fel. Det är ju ni som har gått till val på att förändra
              utnämningspolitiken i grunden. Det är ju ni som har pratat om
              att det ska vara utskottsförhör. Det är ju ni som till och med
              har blandat in landshövdingar i det här. Nu förstår jag hur Per
              Bill får fram den där statistiken han har räknat in även landshövdingarna.
            </seg>
            <seg n="ed96e064">
              Om man tittar på det som jag tycker är intressant att diskutera
              utifrån mina utgångspunkter, nämligen myndighetscheferna, kan
              man konstatera att det inte räcker med annonsering. Ta ärendet
              med rikspolischef! Det visar att annonseringen egentligen inte
              var allvarligt menad. Där pågick det en dold, intern process hela
              tiden. Man säger också från Justitiedepartementets sida: Avsikten
              var egentligen aldrig att ersätta den interna processen med ett
              offentligt annonseringsförfarande.
            </seg>
            <seg n="f1a0356c">
              Däremot har både statsministern och andra ministrar varit ute
              och väldigt tydligt sagt: Nu är det nya tider och nu annonseras
              det. Men det är inte sant! Man kan annonsera, men det är ingen
              garanti för att det blir någon ökad öppenhet eller spårbarhet.
            </seg>
            <seg n="ec8c5e5c">
              De ärenden vi nu har tittat på här visar att det inte är så,
              Per Bill. Det är ingen ökad öppenhet eller spårbarhet. Det är
              urusla kravprofiler, allmänna, som man skulle kunna använda på
              vilken typ av topptjänst som helst om man inte anstränger sig
              för att göra något vettigt av det.
            </seg>
            <seg n="4d8186a1">
              När ska ni uppfylla vallöftena? När får vi se förslag om en reformerad
              utnämningspolitik? När får vi se utskottsförhören? När tänker
              ni genomföra det ni gick till val på?
            </seg>
          </u>
          <note type="speaker" n="329ffc14">
            Anf. 122 PER BILL (m) replik:
          </note>
          <u who="per_bill_c30ad8" xml:id="i-074692ffee471326-8" n="863da34a">
            <seg n="c57ad46e">
              Herr talman! Det finns tydligen kravprofiler för vad regeringen
              ska göra som jag inte ens har hört talas om. Det måste finnas
              något papper som har tagits fram i någon allianskonstellation
              som jag inte ens vet om. Det jag vet är att det vi gick till val
              på definitivt inte var det som Berit Andnor säger.
            </seg>
            <seg n="7bf29d4f">
              Jag måste ändå få säga att det här väl är ett bra exempel på
              att KU innehåller både konstitutionella frågor och politik. Det
              är klart att vi inte kan bli överens om detta när man hör på ordföranden.
              Trots att vi båda är helt överens om att inte några som helst
              fel har gjorts formellt eller juridiskt blir det en reservation,
              som då bygger på att alliansen inte har fullföljt sina vallöften.
            </seg>
            <seg n="6f595d55">
              Dessutom har man missförstått kanske med flit huruvida det innebär
              att man måste ha en extern rekrytering om man annonserar. Det
              är många jobb runt om i Sverige som tillsätts internt trots att
              man har haft en extern rekryteringsprocess, dels därför att det
              ger en ökad konkurrens om jobben, dels därför att kanske några
              har vågat ta chansen att gå från ett spännande jobb inom offentlig
              förvaltning till ett annat spännande jobb inom offentlig förvaltning.
            </seg>
            <seg n="523885e5">
              Om det kommer en annons i tidningen är det ingen signal om att
              den som är anställd i statlig förvaltning är förbjuden att få
              dessa jobb. Det är inte det annonserna säger, utan med annonserna
              försöker man göra en bredare rekrytering, göra fler delaktiga
              och se till att fler människor i samhället har en chans att få
              de här toppjobben.
            </seg>
          </u>
          <note type="speaker" n="c0ec854c">
            Anf. 123 ANNIE JOHANSSON (c):
          </note>
          <u who="annie_johansson_b0eb81" xml:id="i-9646815d132974e0-2" n="2b1e925b" next="i-69417c1c75bb9a47-2">
            <seg n="f4132940">
              Herr talman! Detta gäller två granskningsärenden, ett rörande
              utnämningen av Mikael Odenberg som generaldirektör för Svenska
              kraftnät och där problemet om jag förstått anmälaren rätt är att
              han blivit vald och att han har innehaft en moderat partibok.
              Det andra ärendet är utnämningen av Bengt Svenson till rikspolischef,
              där han blivit utnämnd utan att ha skickat in en intresseansökan
              till Regeringskansliet. Det är just att man har utsett den dåvarande
              tillförordnande rikspolischefen till ordinarie som är den kittlande
              punkten eftersom han inte själv hade lämnat in någon offentlig
              intresseanmälan.
            </seg>
            <seg n="63685679">
              Även här har vi en reservation från oppositionen. Det är kanske
              inte i första hand en reservation på basis av att oppositionen
              inte tycker att regeringen har agerat formellt eller konstitutionellt
              fel, utan allt har skett i sin ordning. I stället är reservationen
              mer inriktad på att läxa upp regeringens vision om en förändrad
              utnämningspolitik genom att här hitta två tjänstetillsättningsärenden
              där man inte har valt någon av de personer som har kommit in genom
              ett öppet förfarande.
            </seg>
            <seg n="0b062c40">
              Precis så som man från oppositionen själv uttryckligen skriver
              i sin reservation har regeringen inte gjort något konstitutionellt
              felsteg. Oppositionen skriver: Något fel i formellt eller juridiskt
              hänseende har visserligen inte skett i dessa utnämningsärenden.
              Men Det är ju jättefint. Det är just det konstitutionella, det
              formella och det juridiska som konstitutionsutskottet ska nagelfara,
              och där är vi överens. Denna debatt handlar förmodligen inte om
              att vi är oeniga om huruvida regeringen gjort något KU-fel för
              det har den uppenbarligen inte gjort. Utan denna debatt är mer
              en allmänpolitisk debatt om regeringens utnämningspolitik, som
              kanske snarare hör hemma i en debatt om ett motionsbetänkande
              i den frågan.
            </seg>
            <seg n="08ec63af">
              Under den nuvarande regeringens tid har utnämningsmakten reformerats
              till det positiva. Man har gått från slutenhet till öppenhet,
              från stängda rum till annonsering och från knapp dokumentation
              till obligatoriska kravprofiler. Dokumentationen kan givetvis
              bli ännu bättre och ännu fylligare, vilket vi påpekar i vårt ställningstagande.
              Ju mer dokumentation som finns, ju lättare blir det för konstitutionsutskottet
              att göra uppföljning och granskning. De politiska åsikterna om
              behovet av detta går givetvis isär, det är ju av den anledningen
              vi har denna debatt trots att det som är relevant för KU är regeringsformens
              11 kap. 9 § om att det är regeringen som tillsätter och att detta
              ska ske på sakliga grunder. Det har regeringen tydligen gjort
              enligt både oppositionen och majoriteten.
            </seg>
            <seg n="ebcd2ad6">
              Herr talman! Låt mig nu kort bara gå in på respektive ärende.
              Låt oss börja med Mikael Odenberg.
            </seg>
            <seg n="6d4ad894">
              En kravprofil där man specificerade de krav som regeringen ställde
              på tjänsten som generaldirektör för Svenska kraftnät upprättades
              den 27 april 2007. Vid denna tidpunkt och under flera månader
              därefter var Mikael Odenberg landets försvarsminister. I september
              avgick Odenberg som minister, och den 7 februari 2008 utsågs han
              till generaldirektör. Strax efter att kravprofilen upprättades
              2007 gjordes en inventering av lämpliga kandidater, där man konstaterade
              att det fanns sådana. Av den anledningen valde man att inte annonsera
              ut tjänsten. Under hösten fanns det två lämpliga kandidater, varav
              en var Odenberg. En konsult fick i uppdrag att göra djupintervjuer;
              regeringen ville ha en second opinion. Den andra kandidaten var
              inte längre intresserad, och den som då var kvar var Odenberg,
              som väl uppfyllde kravprofilen. Här är rekryteringskonsulten och
              kravprofilen av väsentlig betydelse.
            </seg>
            <seg n="18139434">
              Om vi analyserar Bengt Svensons förordnande som ny rikspolischef
              kan vi se att han under processen var tillförordnad rikspolischef.
              Det sunda förnuftet säger att en tillförordnad rikspolischef inte
              skickar en offentlig intresseanmälan. Men det är inte det sunda
              förnuftet som KU granskar utan det formella. Har det begåtts något
              formellt fel? Nej. Får man utnämna en person till en tjänst utan
              han har skickat en intresselapp innan? Ja. Är Bengt Svenson kvalificerad?
              Om man ska lyssna till professionen är han sannerligen både meriterad
              och omtyckt. Han uppfyller dessutom med råge kravprofilen.
            </seg>
          </u>
          <note n="ab0aff62">
            Denna tjänst har utannonserats. 27 personer lämnade in intresseanmälningar,
            men ingen ansågs vara kvalificerad nog. Expeditionschefen på Justitiedepartementet
            fick i uppdrag att tillfråga två välmeriterande personer, varav
            Svenson var den ena. Den 13 maj 2008 utsågs Bengt Svenson till
            ny rikspolischef efter att man hade använt sig av en extern konsult.
          </note>
          <u who="annie_johansson_b0eb81" xml:id="i-69417c1c75bb9a47-2" n="2b1e925b" prev="i-9646815d132974e0-2">
            <seg n="3da7ef77">
              Det är viktigt att framhålla de formella reglerna i denna debatt.
              Det är det som konstitutionsutskottet granskar. De förändringar
              som regeringen vidtagit från slutenhet till öppenhet har inte
              fattats med några formella beslut. De aktuella tjänsterna omfattas
              inte av ett absolut krav på utannonsering, utan det är en viljeinriktning.
              Även om tjänsterna utannonseras kan de besättas med en annan person
              än den som anmält intresse. Kompetens, det vill säga förtjänst
              och skicklighet, måste vara ledstjärnan.
            </seg>
            <seg n="7bb0ca59">
              För att förtydliga med anledning av tidigare utspel vill jag
              också säga att KU inte granskar om vallöften är uppfyllda eller
              ej. Vi granskar om statsråd har följt Sveriges grundlagar.
            </seg>
            <seg n="4e6bbb83">
              Det kommer också nu i juni månad en skrivelse från regeringen
              till riksdagen om utnämningsmakten, enligt den propositionsförteckning
              vi fick i januari. Arbetet med att se över och förbättra och öppna
              utnämningsmakten och politiken för detta pågår alltså kontinuerligt.
              Samtidigt är det också viktigt att få de bästa och mest kvalificerade
              personerna som söker tjänsterna. Av den anledningen kan det finnas
              fog för att införa sekretessbestämmelser till skydd för identiteten
              för dem som anmält intresse för tjänster som myndighetschefer,
              enligt den utredning som just nu remissbehandlas.
            </seg>
          </u>
          <note type="speaker" n="a36c24f8">
            Anf. 124 HELENA BARGHOLTZ (fp):
          </note>
          <u who="helena_bargholtz_d2d19e" xml:id="i-accadf6eb2e04923-0" n="81da06f1">
            <seg n="24cb6526">
              Herr talman! Annie Johansson har gjort en jättebra beskrivning
              av hela det här ärendet, tycker jag.
            </seg>
            <seg n="9fc54555">
              Jag minns också diskussionerna när jag och mitt parti var i opposition.
              Vi framförde vid flera tillfällen kritik mot brister i formerna
              för den dåvarande regeringens utnämningspolitik. Detta var uppe
              i det dåvarande konstitutionsutskottet. Jag uppfattade då att
              man från socialdemokratiskt håll i mycket delade vår uppfattning
              att den tidigare tillämpade modellen inte var något som höll och
              att man måste göra en översyn. Jag minns en utfrågning där Göran
              Persson var inblandad, och han medgav att man nu måste börja ta
              fram kravprofiler. Där är vi vad jag förstår helt ense.
            </seg>
            <seg n="6cd7db12">
              Sedan kan man alltid diskutera kvaliteten på kravprofilerna.
              Det är inte alltid alldeles lätt att ta fram sådana, men med skickliga
              rekryteringsföretag får man en bra hjälp.
            </seg>
            <seg n="9ad650b9">
              Det har med alliansregeringen ändå blivit mycket bättre när det
              gäller tillsättningen av dessa tjänster. Precis som Annie Johansson
              beskrev har tillsättningen av Mikael Odenberg och Bengt Svenson
              gått helt korrekt till.
            </seg>
            <seg n="bd2284d3">
              Ett annat krav som vi i den dåvarande oppositionen förde fram
              handlade om annonsering också av högre tjänster i statsförvaltningen.
              Här är domarna ett mycket intressant område, där jag själv har
              varit inblandad i utredningar vid domartillsättningar. Nu är det
              vanligare att man annonserar än att man inte gör det också när
              det gäller högre tjänster. Det har också lett till en vettig könsfördelning
              och mångfald. Det är jättebra med annonsering.
            </seg>
            <seg n="ee27a5c0">
              Ett viktigt syfte med annonseringen är att bredda rekryteringsbasen
              och också ge Regeringskansliet en större krets av tänkbara intresserade
              kandidater. Det kan ju komma ett läge när man vill tillsätta andra
              tjänster, och då vet man att man har en bred bas att vända sig
              till.
            </seg>
            <seg n="0a56973d">
              Nu gäller det här en så kallad kallelsetjänst, alltså tjänsten
              som rikspolischef, och då är inte avsikten att annonsering och
              ansökningsförfarande ska ersätta det beredningsarbete som departementet
              ska bedriva. Annonsering kan i det här sammanhanget, precis som
              vid anställning över huvud taget, behöva kompletteras med andra
              tillvägagångssätt för att man ska hitta en bra chef. Vad det ytterst
              handlar om vid alla typer av anställningar är ju att det ska vara
              rätt kvinna eller man på rätt plats, och det måste vara den vägledande
              principen vid alla tillsättningar.
            </seg>
            <seg n="753ecd99">
              Precis som vi har konstaterat här är utskottet in pleno enigt.
              Det har inte begåtts några formella eller juridiska fel i de här
              bägge utnämningsärendena. Den av oppositionen efterlysta öppenheten
              och spårbarheten tillgodoses genom utannonsering av kravprofiler.
              Sedan pekar också utskottet på vikten av att det i tjänsteanteckningar
              redovisas de uppgifter som har betydelse för utgången av ett ärende,
              såsom förvaltningslagen ger uttryck för.
            </seg>
            <seg n="07463a3e">
              Herr talman! Konstitutionsutskottets uppgift måste vara att vara
              en vakthund i bevakningen av de principer öppenhet, spårbarhet
              och förutsägbarhet som ska gälla. Det kommer vi naturligtvis att
              fortsätta med.
            </seg>
            <seg n="e9c03cb3">
              Jag menar att det inte finns något som helst fog för oppositionens
              kritik av regeringen i det här ärendet.
            </seg>
            <seg n="23d218fa">
              Förflyttningen av generaldirektören för Arbetsförmedlingen (avsnitt
              2.12)
            </seg>
          </u>
          <note type="speaker" n="11cea963">
            Anf. 125 MORGAN JOHANSSON (s):
          </note>
          <u who="morgan_johansson_91c3d5" xml:id="i-80ea94f8278853d4-2" n="4ebe7b2a" next="i-3bbd427a2a073e1d-2">
            <seg n="c929aaa9">
              Herr talman! Principen om självständiga myndigheter är en grundbult
              i vår förvaltningsmodell. Det är en modell som fungerar väl, som
              har väldigt många fördelar.
            </seg>
            <seg n="e20da3fa">
              Men den här modellen hänger på att det finns starka chefer för
              de här myndigheterna som är trygga i sin roll, som inte behöver
              gå omkring och vara oroade över att få sparken eller att förflyttas
              av regeringen från en dag till en annan.
            </seg>
            <seg n="273871f2">
              En generaldirektör ska till exempel aldrig behöva fundera över
              om han eller hon ska våga kritisera ett lagförslag som regeringen
              har skickat ut på remiss eller om han eller hon i stället ska
              vara tyst av rädsla för att förlora jobbet. Den tanken ska han
              eller hon aldrig behöva ha. Det är bland annat därför som det
              är så viktigt att man är trygg i sin roll. Det handlar om kvaliteten
              i beslutsfattandet.
            </seg>
            <seg n="125ed521">
              För att skapa den här tryggheten och den här självständigheten
              för generaldirektörerna finns det ett arbetsrättsligt skydd för
              statens högsta chefer. De har inga tillsvidareanställningar, men
              de anställs genom förordnanden på sex eller på tre år.
            </seg>
            <seg n="f6033bad">
              Under den tiden ska de i princip kunna vara säkra på att få tjänstgöra
              i den myndighet där de har förordnats. I mycket speciella undantagsfall
              kan regeringen förflytta en myndighetschef mot hans eller hennes
              vilja, men det måste finnas väldigt starka skäl.
            </seg>
            <seg n="72a4fc79">
              Den här modellen har samtidigt underlättat chefsrekryteringen
              i staten. Om en regering självsvåldigt och på lösa boliner skulle
              kunna avsätta och tillsätta generaldirektörer skulle knappt någon
              vilja ta det jobbet, i varje fall kanske inte de som vi vill ha
              som chefer i statlig förvaltning.
            </seg>
            <seg n="84c99e09">
              Den här ordningen har vi varit överens om över partigränserna
              i alla tider. Alla regeringar, oavsett färg, har respekterat myndighetschefernas
              självständiga ställning. Och konstitutionsutskottet har i alla
              tider slagit vakt om denna väsentliga del av vår förvaltningsmodell
              tills nu.
            </seg>
            <seg n="46590bea">
              För med det här betänkandet godtar konstitutionsutskottets borgerliga
              majoritet ett förfaringssätt som innebär att en myndighetschefs
              arbetsrättsliga ställning fullständigt urholkas. Det gäller behandlingen
              av Arbetsförmedlingens förre chef, Bo Bylund.
            </seg>
            <seg n="cbd1370b">
              Den 19 december 2007 förordnade regeringen Bo Bylund till generaldirektör
              för den nya Arbetsförmedlingen. Det var alltså till den nya organisationen
              som han förordnades, den organisation som han hade varit med om
              att bygga upp som generaldirektör för Arbetsmarknadsstyrelsen,
              Ams.
            </seg>
          </u>
          <note n="0090accb">
            När Ams gjordes om till Arbetsförmedlingen var det alltså Bo
            Bylund som ledde det arbetet. Och när den omstruktureringen var
            gjord förordnades han, den 19 december 2007, som jag sade, till
            chef för den nya myndigheten. Det förordnandet skulle löpa till
            den 31 mars 2011.
          </note>
          <u who="morgan_johansson_91c3d5" xml:id="i-3bbd427a2a073e1d-2" n="4ebe7b2a" prev="i-80ea94f8278853d4-2">
            <seg n="d83b2660">
              Det ansvariga statsrådet nämnde inte med ett ord att han hade
              andra planer. Därmed förde han vid det tillfället sin generaldirektör
              bakom ljuset.
            </seg>
            <seg n="6f07c381">
              Efter bara tre månader, eftermiddagen den 3 april 2008, blev
              Bylund nämligen inkallad till det ansvariga statsrådet Sven Otto
              Littorin. Då förklarade Littorin att Bylund skulle förflyttas.
              Och Littorin lade ett färdigskrivet pressmeddelande på bordet
              framför honom.
            </seg>
            <seg n="b7001b2e">
              Så kan man inte göra. Visserligen ska man kanske inte vara överraskad
              när moderater uppträder som gammaldags brukspatroner det sitter
              väl på sätt och vis i ryggmärgen men vi har ju lagar i det här
              landet som man måste följa. Det finns arbetsrättslagar och i det
              här fallet en lag som heter lagen om offentlig anställning, som
              man måste följa.
            </seg>
            <seg n="14d25cb0">
              Där framgår det klart och tydligt att det måste finnas sakliga
              skäl för att förflytta en generaldirektör. Man kan förflytta en
              generaldirektör av organisatoriska skäl, står det. Men inga sådana
              skäl hade tillkommit under de tre månader som förflutit sedan
              Bo Bylund förordnades. Några sådana skäl angav inte heller Littorin
              i sina samtal med Bylund. Därför framstår det som en efterkonstruktion
              när man nu hänvisar till organisatoriska skäl. Det argumentet
              hänger inte ihop.
            </seg>
            <seg n="05a22058">
              Herr talman! Så här kan man inte bete sig som regering mot sina
              myndighetschefer. Då undergräver man svensk förvaltningsmodell,
              och man försämrar statens chefsrekryteringsmöjligheter.
            </seg>
            <seg n="78508424">
              Jag tror inte alls att det var några organisatoriska skäl som
              gjorde att regeringen behandlade Bylund så skamligt. Jag tror
              att det var politiska skäl. Regeringen avsatte Bo Bylund för att
              han var och är socialdemokrat.
            </seg>
            <seg n="1bede093">
              Det var faktiskt ett vallöfte från de borgerliga att avsätta
              myndighetschefer med socialdemokratisk bakgrund. Som Berit Andnor
              nämnde tidigare i debatten skrev Göran Hägglund, Kristdemokraterna,
              en beramad artikel i Dagens Nyheter den 29 januari 2005.
            </seg>
            <seg n="6e698375">
              Där skrev han att efter en borgerlig valseger skulle kvasten
              gå bland socialdemokratiska myndighetschefer. Så en utrensning
              var ett borgerligt vallöfte, och Bo Bylund lyftes i diskussionen
              ofta fram som en myndighetschef som de borgerliga tänkte ge sig
              på.
            </seg>
            <seg n="46f0d039">
              Hans brott: Han hade varit statssekreterare i en socialdemokratisk
              regering för 18 år sedan. Han hade varit statssekreterare i ett
              och ett halvt år i en socialdemokratisk regering för 18 år sedan.
              Det räcker nu för tiden för att man ska drabbas av regeringens
              bannbulla. Det är rena McCarthyismen.
            </seg>
            <seg n="da6259fd">
              Vi ska nu granska ett fall till. Det finns en anmälan när det
              gäller Ann-Christin Tauberman, som fick sparken från Tandvårds-
              och läkemedelsförmånsverket. Det verkar vara ett likartat fall.
              Det kommer upp i nästa års granskning. Vi får väl se hur de borgerliga
              resonerar där.
            </seg>
            <seg n="6a947861">
              Men om man fortsätter att resonera som man har gjort i det betänkande
              som nu ligger framför oss är det väldigt allvarligt. Då öppnar
              man nämligen dörrarna fullständigt för regeringen att bete sig
              hur som helst mot sina myndighetschefer. Då undergräver man myndigheternas
              ställning, och i slutändan undergräver man vår förvaltningsmodell.
            </seg>
            <seg n="64d188a3">
              Därför hade det varit bra om de borgerliga i det här ärendet
              hade vågat visa lite integritet och hade vågat säga ifrån gentemot
              regeringen och hade vågat säga: Så här beter man sig inte som
              regering.
            </seg>
            <seg n="e220dbe5">
              Men nu vågar man inte det. I stället lämnar man fältet fritt
              för eventuella andra regeringar som kan komma efter.
            </seg>
            <seg n="10f209d3">
              När man nu gör på det här sättet undrar jag: Vad kommer att hindra
              till exempel en framtida socialdemokratisk regering att kalla
              upp myndighetschefer med borgerlig bakgrund Mikael Odenberg, Per
              Unckel, Bo Lundgren och behandla dem på precis samma sätt som
              man nu behandlat Bo Bylund?
            </seg>
            <seg n="c75bca23">
              Vi kommer förmodligen aldrig att göra det. Det finns ändå ett
              anständighetskrav. Vi kommer inte att göra det. Men det skulle
              vara bra om konstitutionsutskottet säger ifrån när det här sker
              och sätter klackarna i backen. Men det har ni inte gjort. Det
              är faktiskt ytterligare ett svaghetstecken hos den borgerliga
              majoriteten i utskottet.
            </seg>
            <seg n="cd1200d7">
              Herr talman! I Sverige har de statliga myndigheterna i flera
              avseenden en självständig ställning på ett sätt som saknar motsvarighet
              i flertalet andra länder. Regeringsformen 11 kap. 7 § föreskriver
              att myndigheterna har att helt självständigt fatta beslut i frågor
              som rör myndighetsutövning mot enskild eller tillämpning av lag.
            </seg>
            <seg n="9c3493c5">
              I en del andra länder finns det system som innebär att ansvarig
              minister leder den statliga förvaltningen inom sitt ansvarsområde
              inte enbart genom att utfärda allmänna riktlinjer, utan också
              genom att fatta beslut i enskilda ärenden, det som vi i Sverige
              kallar ministerstyre.
            </seg>
            <seg n="dd362a9e">
              Redan på 1600-talet började ett ämbetsmannaideal utvecklas i
              vårt land, en idealbild av den lärde, rättrådige och opartiske
              ämbetsmannen som fattade beslut och tillämpade lag på ett oförvitligt
              sätt med lagboken och den klassiska humanistiska bildningen som
              sina främsta arbetsredskap.
            </seg>
            <seg n="c94d8f34">
              Det var inte fråga om stelbent paragrafrytteri, utan uppdraget
              var att komma fram till rättvisa och rimliga beslut inom lagarnas
              ram, med den referensram och den etik som den klassiska bildningen
              gav, utan att falla undan för exempelvis politiska påtryckningar.
            </seg>
            <seg n="3567b6ac">
              Motsatsen till detta ämbetsmannaideal är den politiserade byråkraten
              som strävar efter att i varje stund gå den politiska maktens ärenden,
              antingen för att han själv delar den politiska maktens ideologi
              eller för att han vill främja sin egen karriär. En annan variant
              är den politiserade byråkraten som gör allt för att försvåra förverkligandet
              av en ny politisk lednings målsättningar till följd av lojalitet
              med gamla makthavare.
            </seg>
            <seg n="9e7d99d3">
              Skillnaden mellan ämbetsmannen och den politiserade byråkraten
              är av stor betydelse, inte bara för statsförvaltningens utveckling
              utan för hela samhällets utveckling. Medborgarna ska kunna lita
              på att myndigheternas rättstillämpning och beslut i enskilda fall
              präglas av saklighet och opartiskhet, annars hotas tilltron till
              hela statsförvaltningen.
            </seg>
            <seg n="c5b560e7">
              I ärendet om förflyttningen av generaldirektören för Arbetsförmedlingen
              aktualiseras frågan om de statliga myndigheternas reella självständighet.
              Det är därför ett ärende av stor betydelse.
            </seg>
            <seg n="7c3e5c5d">
              Jag är glad att vi är överens över parti- och blockgränserna
              om att myndigheternas självständighet när det gäller till exempel
              myndighetsutövning mot enskild och rättstillämpning i övrigt är
              ett centralt kännetecken för svensk statsförvaltning och något
              att värna om. Jag tolkar det som att vi alla strävar efter att
              värna och, i den mån det behövs, återupprätta det klassiska ämbetsmannaidealet
              och inte vill se politiserade byråkrater befolka de statliga myndigheterna.
            </seg>
            <seg n="e20a22a4">
              Frågan om hur myndighetschefer tillsätts är av stor vikt för
              att i praktiken säkerställa myndigheternas självständiga ställning
              gentemot den politiska makten. Om en myndighetschef i varje ögonblick
              skulle löpa risken att regeringen avsätter honom eller henne skulle
              myndighetschefen i praktiken inte till exempel våga tillämpa lagen
              på ett sätt som riskerade att förarga regeringen.
            </seg>
            <seg n="e9b04194">
              Å andra sidan kan man inte ha en ordning som innebär att det
              är helt omöjligt att byta chef för en myndighet så länge sittande
              chefs förordnande inte har gått ut. Det finns situationer när
              det är nödvändigt att förändra ledningen av en myndighet. Därför
              finns i lagen om offentlig anställning tydliga regler som anger
              under vilka förutsättningar en myndighetschef får förflyttas.
            </seg>
            <seg n="f090353b">
              Den 3 april hade han ett möte med arbetsmarknadsminister Sven
              Otto Littorin som sade att regeringen ville genomföra ett chefsbyte
              på posten som generaldirektör för Arbetsförmedlingen efter sommaren.
              Sven Otto Littorin bad Bo Bylund att stanna kvar på sin post tills
              en ny generaldirektör hade rekryterats efter sommaren. Bo Bylund
              vägrade att sitta kvar till efter sommaren utan begärde att få
              sluta genast. Regeringen godtog detta. Bo Bylund utsågs till generaldirektör
              i Regeringskansliet, och man utsåg en tillförordnad generaldirektör
              för Arbetsförmedlingen.
            </seg>
            <seg n="f26097c7">
              Det är därför viktigt att framhålla att Bo Bylund inte fick sparken
              av regeringen. Han förflyttades från posten som generaldirektör
              för Arbetsförmedlingen till en post som generaldirektör i Regeringskansliet.
              Han fick behålla sina anställningsförmåner, bland annat sin lön
              på en bit över 120 000 kronor i månaden, och han utför fortfarande
              viktiga uppgifter i statens tjänst.
            </seg>
            <seg n="6ee4b320">
              Enligt 36 § lagen om offentlig anställning får ett beslut om
              förflyttning ges omedelbar verkan om det finns synnerliga skäl
              för det. Vi verkar dock vara överens mellan partierna om att utredningen
              visar att regeringen inte hade för avsikt att låta beslutet att
              förflytta Bo Bylund få omedelbar verkan. 36 § lagen om offentlig
              anställning är därför inte relevant i sammanhanget.
            </seg>
            <seg n="ab6ea6a9">
              Den avgörande frågan för konstitutionsutskottets granskning blir
              därför om regeringens förflyttning av Bo Bylund var förenlig med
              33 § andra stycket lagen om offentlig anställning eller inte.
              Regeringen hävdar att det förelåg organisatoriska skäl att förflytta
              Bo Bylund, och från utskottsmajoritetens sida menar vi att regeringen
              har fog för den ståndpunkten.
            </seg>
            <seg n="ab92dcfc">
              Den nya myndigheten Arbetsförmedlingen som formellt bildades
              den 1 januari 2008 är resultatet av en mycket omfattande organisationsförändring.
              Arbetsmarknadsstyrelsen och 20 länsarbetsnämnder har slagits samman
              till en ny sammanhållen myndighet. Organisationsförändringen förbereddes
              under 2007 och var inte fullbordad den 1 januari 2008. Bo Bylund
              uppgav vid utfrågningen för KU att det den 1 januari 2008 återstod
              mycket arbete med att få allt det praktiska att fungera, att flytta
              runt en del folk och att flytta runt en del ansvar.
            </seg>
            <seg n="33c2fbed">
              Det ter sig, som jag ser det, ganska naturligt att inte se en
              omorganisation av den här omfattande och komplexa karaktären som
              en förändring som genomförs och fullbordas vid ett enskilt ögonblick.
              I stället måste man se en sådan organisationsförändring som en
              successiv process som påbörjas en tid innan den nya organisationen
              formellt träder i kraft och som fortgår en tid därefter.
            </seg>
            <seg n="91f1c284">
              Om regeringen vill byta myndighetschef med hänvisning till organisatoriska
              skäl, till exempel en sammanslagning av flera myndigheter, måste
              man rimligen se det så att regeringen har möjlighet att ta initiativ
              till ett sådant chefsbyte när som helst under den tid organisationsförändringen
              pågår. Exakt vid vilken tidpunkt under denna period som regeringen
              väljer att agera måste vara upp till regeringen att avgöra.
            </seg>
            <seg n="263611a6">
              Oppositionen försöker nu spela upp ett stort indignationsnummer
              och använder vissa drastiska uttryck för att beskriva det som
              skett. Budskapet tycks vara att Bo Bylund har blivit illa behandlad
              och att detta beror på att han en gång tjänstgjort som statssekreterare
              åt en socialdemokratisk regering. Jag vill påstå att detta är
              ett exempel på en debatteknik som går ut på att om man inte har
              något att säga i sak höjer man i stället rösten.
            </seg>
            <seg n="1b1f38ed">
              Frågan är dock fel ställd. Den relevanta frågan är om det i april
              2008 fanns organisatoriska skäl enligt 33 § lagen om offentlig
              anställning att förflytta Bo Bylund. Svaret på den frågan är ja,
              vilket jag tidigare redovisat. Omorganisationen av Ams och länsarbetsnämnderna
              till den nya myndigheten Arbetsförmedlingen hade inletts under
              2007 och fullbordades under 2008. När den nya organisationen var
              fullbordad, eller nära fullbordan, ville regeringen att myndigheten
              skulle få en ny chef med hänvisning till organisationsförändringarna.
            </seg>
          </u>
          <note n="442da587">
            Anf. 126 ANDREAS NORLÉN (m):
          </note>
          <note n="3926a052">
            Bakgrunden i det här ärendet är att Arbetsmarknadsstyrelsen och
            de 20 länsarbetsnämnderna slogs samman till en ny myndighet Arbetsförmedlingen.
            Bo Bylund som var generaldirektör för Arbetsmarknadsstyrelsen
            utsågs till generaldirektör för Arbetsförmedlingen per den 1 januari
            2008 när den nya organisationen trädde i kraft formellt.
          </note>
          <note n="6d8d6ba1">
            Bo Bylund hade ett tidsbestämt förordnande, och då gäller enligt
            33 § andra stycket lagen om offentlig anställning att han fick
            förflyttas till annan statlig anställning som tillsätts på samma
            sätt om det var påkallat av organisatoriska skäl eller annars
            var nödvändigt av hänsyn till myndighetens bästa.
          </note>
          <note n="f5e418e5">
            Arbetsmarknadsministern hade som sagt ett samtal med Bo Bylund
            den 3 april, under fortgående omorganisation, och informerade
            då om att regeringen efter sommaren 2008 ville byta generaldirektör
            för Arbetsförmedlingen. Regeringen ansåg att den nya myndigheten
            borde få en ny generaldirektör. Detta är helt i enlighet med reglerna
            i 33 § lagen om offentlig anställning.
          </note>
          <note n="f641a741">
            Morgan Johansson konstaterar att Bo Bylund den 1 januari 2008
            övergick från att vara generaldirektör för Ams till att vara generaldirektör
            för Arbetsförmedlingen. Han ställer frågan vad som hände mellan
            den 19 december 2007 och den 3 april 2008 som kunde ge regeringen
            anledning att ändra sitt beslut om vem som skulle vara myndighetschef.
          </note>
          <note n="ad3fda57">
            Sammanfattningsvis, herr talman, konstaterar jag att Bo Bylund
            fortfarande är generaldirektör i statens tjänst, att Bo Bylund
            förflyttades från Arbetsförmedlingen av organisatoriska skäl med
            stöd av 33 § lagen om offentlig anställning och att regeringen
            har handlagt ärendet på ett korrekt sätt.
          </note>
          <note type="speaker" n="db44f7a5">
            Anf. 127 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-80ea94f8278853d4-3" n="4ebe7b2a" next="i-3bbd427a2a073e1d-3">
            <seg n="4587ec85">
              Herr talman! Andreas Norlén inleder sitt inlägg med en lång framställning
              om principerna bakom förvaltningsmodellen som han tydligen är
              väl bevandrad i. Det är bara det att när det sedan gäller att
              tillämpa principerna praktiskt, när hans egen regering bryter
              mot dessa principer och flagrant åsidosätter dem, då viker han
              ned sig. Då vågar han inte. Det räcker inte att bara gå upp och
              dra vilka principer som gäller och sedan när det gäller verkligen
              bränner till och man måste försöka visa lite integritet inte våga
              tillämpa principerna.
            </seg>
            <seg n="0b5d87d7">
              Sedan ger han en framställning som är full av logiska hål. Den
              19 december 2007 tillsätts Bo Bylund som generaldirektör för den
              nya organisationen inte den gamla, utan den nya organisationen.
              Då blir han förd bakom ljuset av regeringen.
            </seg>
            <seg n="6443a258">
              Om regeringen hade tänkt byta ut honom i slutet av sommaren därpå,
              varför fick han då inte reda på det den 19 december? Varför förordnade
              de honom ända till den 31 mars 2011? Är det inte att föra sin
              generaldirektör bakom ljuset när man beter sig på det sättet?
            </seg>
            <seg n="bd372690">
              Sedan kommer vi fram till den 3 april. Då avsätts han utan att
              några organisatoriska skäl anges. Littorin säger: Jag vill pröva
              ett nytt ledarskap. Det duger inte. Det är inget organisatoriskt
              skäl i arbetsrättslig mening.
            </seg>
            <seg n="e42500e7">
              Vad skulle Andreas Norlén säga om vi skulle bete oss på samma
              sätt mot en myndighetschef med en borgerlig bakgrund som man nu
              har gjort mot Bo Bylund? Kan han komma på något fall under den
              nästan 70-åriga historia då Socialdemokraterna har haft regeringsmakten
              i vårt land, något enda fall där vi har betett oss på liknande
              sätt mot en myndighetschef?
            </seg>
          </u>
          <note n="42eea7d1">
            Anf. 128 ANDREAS NORLÉN (m) replik:
          </note>
          <u who="morgan_johansson_91c3d5" xml:id="i-3bbd427a2a073e1d-3" n="4ebe7b2a" prev="i-80ea94f8278853d4-3">
            <seg n="b5947dc3">
              Herr talman! Jag måste göra reflexionen att Morgan Johanssons
              tämligen hätska kritik faller ganska platt till marken när han
              genom sitt sätt att resonera säger att det hade varit helt legitimt
              att förflytta Bo Bylund den 19 december 2007 men blir väldigt
              indignerad över att regeringen samtalar med Bo Bylund om en förflyttning
              i april 2008, ungefär hundra dagar senare.
            </seg>
            <seg n="eaf80328">
              Om det nu hade varit så att regeringen hade velat bli av med
              Bo Bylund därför att han är socialdemokrat, på vilket sätt hade
              det varit mer legitimt att göra det den 19 december 2007 än den
              3 april 2008? Anser inte Morgan Johansson att det hade varit lika
              fel att förflytta Bo Bylund av politiska skäl i december 2007
              som i april 2008? För egen del är jag definitivt av den uppfattningen
              att en förflyttning av en generaldirektör med hänvisning till
              hans eller hennes politiska hemvist skulle vara lika fel när den
              än genomfördes, i december eller i april.
            </seg>
            <seg n="bd6f46c1">
              Sanningen är ju att den här debatten kokar ned till varken mer
              eller mindre än en definition av begreppet organisatoriska skäl.
              Det KU har att pröva är om regeringen har följt lagen, i det här
              fallet 33 § lagen om offentlig anställning. Då blir frågan om
              det fanns organisatoriska skäl att förflytta Bo Bylund.
            </seg>
            <seg n="8cc5c1cb">
              Morgan Johansson tycks vara av uppfattningen att den här omorganisationen
              avslutades när morgonen grydde den 1 januari 2008. Ingen, inte
              ens Bo Bylund, verkar dela den uppfattningen. Varför anser Morgan
              Johansson att de legitima skälen att förflytta Bo Bylund plötsligt
              upphörde när solen gick upp den 1 januari 2008?
            </seg>
          </u>
          <note n="8cd4eaba">
            Min uppfattning är att omorganisationen av arbetsmarknadsmyndigheterna
            inleddes under 2007 och avslutades under 2008. Det innebär att
            det hade funnits organisatoriska skäl att förflytta Bo Bylund
            i oktober 2007, i november 2007, i december 2007, i januari 2008,
            i februari 2008, i mars 2008, i april 2008, i maj 2008 och kanske
            under ett antal månader dessförinnan och därefter.
          </note>
          <note type="speaker" n="bf2d42f1">
            Anf. 129 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-80ea94f8278853d4-4" n="4ebe7b2a" next="i-3bbd427a2a073e1d-4">
            <seg n="2ee16632">
              Fru talman! Jag frågade om Andreas Norlén kunde hitta några fall
              över huvud taget i vår historia där vi har gjort på liknande sätt.
              Dessutom ställde jag frågan vilka organisatoriska skäl som fanns.
              Då får jag inget svar. Det enda jag får är ett allmänt resonemang.
              Ingenting kan han säga har tillkommit mellan den 19 december och
              den 3 april.
            </seg>
            <seg n="b46f12e2">
              Det bor nog trots allt en liten brukspatron i Andreas Norlén.
              Man kan inte behandla folk på det sättet. Man kan inte ta in en
              person och anställa honom i ytterligare tre år, säga att fram
              till 2011 ska du vara här och sedan tre månader efter svika det
              löftet. Man kan inte vid det tillfället, den 19 december, säga
              att nu ska du vara chef här samtidigt som man i bakhuvudet har
              att egentligen vill jag ge dig sparken. Jag vill egentligen flytta
              på dig redan efter sommaren. Det kan man inte göra och samtidigt
              upprätthålla svensk förvaltningsmodell. Det bryter inte bara mot
              rena anständighetskrav utan undergräver naturligtvis fullständigt
              myndigheternas självständighet.
            </seg>
            <seg n="be50160d">
              Vad skulle Andreas Norlén säga om vi betedde oss på samma sätt
              mot en myndighetschef med borgerlig bakgrund? Han kanske sitter
              kvar i konstitutionsutskottet nästa period, om det blir regeringsskifte.
              Om vi beter oss på samma sätt då, vad kommer Andreas Norlén att
              säga i konstitutionsutskottet? Kommer han att säga: Fine, nu har
              vi antagit ett betänkande i Bylund-fallet så nu är det helt okej
              att regeringen i ena andetaget kan ta upp en myndighetschef och
              säga att nu förordnar vi dig för ytterligare tre år och sedan
              tre månader senare säga tyvärr och ge avsked på grått papper.
              Packa ihop dina saker på skrivbordet och gå! Dörren är där. Är
              det så man ska behandla våra myndighetschefer?
            </seg>
            <seg n="747b9779">
              Sedan kan han veckla in sig i långa argumentationer kring det
              tekniska, men han kommer inte ifrån att vi aldrig har behandlat
              myndighetschefer på det här sättet i vårt land tidigare. Det här
              är något helt nytt, och det borde Andreas Norlén förhålla sig
              till.
            </seg>
          </u>
          <note n="c3eb61eb">
            Anf. 130 ANDREAS NORLÉN (m) replik:
          </note>
          <u who="morgan_johansson_91c3d5" xml:id="i-3bbd427a2a073e1d-4" n="4ebe7b2a" prev="i-80ea94f8278853d4-4">
            <seg n="1df1b4f2">
              Fru talman! Morgan Johansson undrar hur jag skulle se på om en
              rödgrön regering skulle agera mot en generaldirektör med borgerlig
              bakgrund på samma sätt som alliansregeringen har agerat gentemot
              Bo Bylund.
            </seg>
            <seg n="43c98b54">
              Låt mig först konstatera att det får betraktas som en i högsta
              grad hypotetisk fråga. Men låt oss leka med tanken att det har
              blivit regeringsskifte. För egen del skulle jag vara fullt nöjd
              om den nya regeringen höll sig till lagen om offentlig anställning
              på det sätt som tidigare regeringar har gjort, på det sätt som
              alliansregeringen har gjort och på det sätt som kommande regeringar,
              utgår jag ifrån, kommer att göra.
            </seg>
            <seg n="143e1f3c">
              Alliansregeringen förflyttade inte Bo Bylund därför att han en
              gång arbetade för en socialdemokratisk regering. Jag utgår från
              att en eventuell framtida rödgrön regering inte kommer att förflytta
              någon generaldirektör till följd av hans eller hennes politiska
              hemvist.
            </seg>
            <seg n="103cc67e">
              Bo Bylund är fortfarande generaldirektör i statens tjänst. Bo
              Bylund förflyttades från Arbetsförmedlingen av organisatoriska
              skäl i enlighet med LOA, och regeringen har handlagt ärendet på
              ett korrekt sätt. Det är sammanfattningen.
            </seg>
            <seg n="d0e174a6">
              Jag vänder mig mot Morgan Johanssons tal om att Bo Bylund fick
              avsked på grått papper. Vi är överens om att Bo Bylund fortfarande
              är generaldirektör i statens tjänst. Det är ingen diskussion i
              det avseendet. Därför är det en felaktig beskrivning. Den konstitutionellt
              relevanta frågan är om regeringen agerade i enlighet med lagen
              om offentlig anställning, om det fanns organisatoriska skäl. Jag
              var inne på det i min föregående replik, att det är det som är
              kärnfrågan. Fanns det organisatoriska skäl eller fanns det inte
              det?
            </seg>
            <seg n="a93b35d0">
              Jag har utvecklat, tyckte jag själv i alla fall, i någon längd
              varför jag anser att det fanns organisatoriska skäl. Morgan Johansson
              säger att han inte fick svar. Jag vill nog påstå att han fick
              ett ganska bra svar. Bylund är generaldirektör. Han förflyttades
              på ett korrekt sätt, och regeringen har agerat korrekt.
            </seg>
          </u>
          <note type="speaker" n="938e6b73">
            Anf. 131 HELENA BARGHOLTZ (fp):
          </note>
          <u who="helena_bargholtz_d2d19e" xml:id="i-accadf6eb2e04923-1" n="81da06f1">
            <seg n="59c05dc3">
              Fru talman! Efter Andreas Norléns lysande inlägg har jag egentligen
              inte så mycket att tillägga. Jag vill ändå peka på att det är
              väldigt många i dag som tvingas byta jobb eller som rent av blir
              arbetslösa. Bo Bylund har visserligen fått byta jobb, men han
              får behålla sin titel, sin lön, sin bilförmån och sin pension.
              Den lagliga förflyttningen finns, precis som Andreas var inne
              på, i lagen om offentlig anställning. Den ger möjlighet att flytta
              en person när det är påkallat av organisatoriska skäl eller annars
              nödvändigt med hänsyn till myndighetens bästa. Nu var de organisatoriska
              skälen de som åberopades i det här fallet.
            </seg>
            <seg n="967e277a">
              Bo Bylund uppgav i utfrågningen att han gjorde bedömningen att
              han hade goda rättsliga grunder att motsätta sig en förflyttning,
              men han valde klokt nog att inte ta strid mot regeringen. Jag
              tror att han hade förlorat den.
            </seg>
            <seg n="86e7ac2a">
              Han valde också att tacka nej till arbetsmarknadsministerns erbjudande
              att stanna kvar som chef för Arbetsförmedlingen till efter sommaren
              2008. Det tycker jag personligen att man kan beklaga därför att
              han satt inne med väldigt mycket kunskap om verksamheten som han
              hade kunna nyttiggöra i det fortsatta arbetet.
            </seg>
            <seg n="1cb3beb3">
              Regeringen gjorde bedömningen att Arbetsförmedlingen när omorganisationen
              var fullbordad skulle behöva få en ny generaldirektör. Det är
              väl inte så konstigt i sig. Så blev ju också fallet. Det ankommer
              på regeringen, precis som har framhållits här tidigare, att göra
              sådana avvägningar.
            </seg>
            <seg n="8c97a9bd">
              Sedan finns det en sak till som ingen har tagit upp hittills
              men som jag vill nämna. Det handlar om att frågan om rörlighet
              för myndighetschefer togs upp av den dåvarande socialdemokratiska
              regeringen i propositionen om statlig förvaltning i medborgarnas
              tjänst. Där slogs det fast, mycket klokt, att regeringen ska verka
              för rörlighet bland myndighetschefer och ge möjligheter att växla
              mellan olika uppgifter. Det bör rimligen också kunna ske under
              en tid när en myndighetschef är förordnad. Det är viktigt att
              komma ihåg att Bo Bylund fortfarande har ett arbete i Regeringskansliet.
              Han är ju generaldirektör där. Erfarenheter hos den som tidigare
              har varit myndighetschef kan komma till nytta på andra poster.
              Där är Bo Bylund ett exempel på en duglig myndighetschef som kan
              och ska göra nytta på olika poster i samhället.
            </seg>
          </u>
          <note type="speaker" n="3116835e">
            Anf. 132 INGVAR SVENSSON (kd):
          </note>
          <u who="ingvar_svensson_8d7de2" xml:id="i-28817249cacdcfb2-1" n="e8ff0cf2">
            <seg n="08fe72cd">
              Fru talman! Morgan Johansson sade faktiskt inte en rödgrön regering,
              Andreas Norlén, utan han sade en socialdemokratisk regering. Möjligtvis
              var det en felsägning. Men Morgan Johansson försökte ändå framställa
              att Socialdemokraterna är anständigare än andra, och det är en
              självbild som har förmedlats genom hela debatten. Slutsatsen av
              detta är att ödmjukhet inte är Morgan Johanssons starka sida.
            </seg>
            <seg n="7460d9fb">
              Det är här en diskussion som inte anknyter så mycket till själva
              reservationen, nämligen att Morgan Johansson är oroad över att
              man så där kan få sparken från en dag till en annan. Han talar
              om det arbetsrättsliga skyddet och att man som generaldirektör
              ska kunna vara säker på att få sitta kvar på sin post. Som jag
              även sade i utfrågningen av statsministern kan det inte vara orimligt
              att tänka sig att generaldirektörer är informerade om LOA:s regler,
              som faktiskt medger förflyttningar av generaldirektörer.
            </seg>
            <seg n="21383190">
              Har tidigare regeringar aldrig förflyttat generaldirektörer?
              Morgan Johansson försöker ge det intrycket. Om vi går tillbaka
              i tiden och tittar finns det sådana exempel, men skillnaden är
              att man inte har bråkat utan har kommit fram till uppgörelser
              i godo. Det finns visst exempel på förflyttningar. Ett var uppmärksammat
              för några år sedan.
            </seg>
            <seg n="86fbe187">
              Är samtal om en förflyttning ett brott mot lagen om offentlig
              anställning? Vem är det som har befogenhet att bedöma begreppet
              organisatoriska skäl eller myndighetens bästa? Normalt sett är
              det regeringen som gör den bedömningen. Det kan man invända mot,
              och det gör Morgan Johansson här i diskussionen. Men egentligen
              ska man säga att om det finns tillräckliga juridiska skäl borde
              detta ha prövats juridiskt någon gång, men det har aldrig skett.
              I samband med att vi behandlade detta ärende gick jag igenom rättsfall
              på området, men jag kunde inte hitta några.
            </seg>
            <seg n="e04fbdaa">
              Som generaldirektör är man i ett underläge i förhållande till
              regeringen. Thomas Bodström sade någon gång när han var justitieminister
              att antingen har regeringen noll förtroende för en generaldirektör
              eller hundra procent. Det finns inget mellanläge. Regeringen har
              ett överläge i en sådan situation.
            </seg>
            <seg n="7e186788">
              Låt oss hålla oss till reservationen. Det regeringsbeslut den
              10 april som åberopas byggde i det läget på en ömsesidig överenskommelse.
              Är inte den godtagbar?
            </seg>
            <seg n="94dd5ef9">
              Jag har en sista synpunkt, och den anknyter till regeringsformen
              1 kap. 9 §. Där står det att man ska iaktta saklighet. Det gäller
              också i förhållande till konstitutionsutskottet. Därför tycker
              jag att det är bekymmersamt om man till KU försöker förmedla intrycket
              att det i detta ärende handlar om en omedelbar förflyttning.
            </seg>
          </u>
          <note type="speaker" n="0a48bf05">
            Anf. 133 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-3c6abc5b6d58607c-5" n="4ebe7b2a">
            <seg n="14c57c7e">
              Fru talman! Ingvar Svensson har å ena sidan säkert rätt i att
              jag må brista i ödmjukhet ibland. Det är ett karaktärsdrag. Å
              andra sidan försöker jag vara saklig. Det är inte alltid som Ingvar
              Svensson är det. I det här inlägget tycker jag inte att han var
              det. Han drar in Inga-Britt Ahlenius som något slags parallell.
            </seg>
            <seg n="771ce6cc">
              I det fallet menade Inga-Britt Ahlenius att hon inte tillräckligt
              tidigt hade fått besked av regeringen att hon skulle få stanna.
              Det var frågetecknen där. Det är inte som det här fallet. Först
              tillsätts en generaldirektör den 19 december 2007 utan att tala
              om för honom att det ansvariga statsrådet har andra tankar på
              hur det egentligen ska se ut långsiktigt. Han blir förd bakom
              ljuset. Sedan kallas han upp en vacker eftermiddag i april, ett
              färdigskrivet pressmeddelande läggs framför honom på bordet och
              han får veta att han ska gå, han ska avsättas från tjänsten. Nu
              ska han dras in till Regeringskansliet som generaldirektör. Det
              är den behandlingen jag pratar om.
            </seg>
            <seg n="8527c047">
              Ingvar Svensson kan inte hitta något liknande fall under socialdemokratins
              nästan 70-åriga historia som regeringsparti i vårt land. Jag utmanar
              dig, Ingvar Svensson. Jag tror inte att du kan hitta det.
            </seg>
            <seg n="53f60be5">
              Det här säger någon viktigt, nämligen att det här inte är praxis.
              Så här gör man inte. När regeringar börjar göra så måste det finnas
              någon som säger ifrån. Då är det konstitutionsutskottet som ska
              säga ifrån, som ska peka och säga: Stopp och belägg. Det här får
              ni inte lov att göra. Då riskerar ni att underminera förvaltningsmodellen.
              Då riskerar ni att äventyra våra möjligheter att rekrytera bra
              chefer i staten framöver.
            </seg>
            <seg n="1a70da23">
              Den integriteten tycker jag att Ingvar Svensson borde ha visat
              i utskottsbehandlingen av det här ärendet.
            </seg>
          </u>
          <note type="speaker" n="325ba4f8">
            Anf. 134 INGVAR SVENSSON (kd) replik:
          </note>
          <u who="ingvar_svensson_8d7de2" xml:id="i-28817249cacdcfb2-2" n="e8ff0cf2">
            <seg n="77d493eb">
              Fru talman! Jag hade inte en tanke på Ahlenius. I det fallet
              handlade det om förlängning av förordnandetiden. Det föll mig
              över huvud taget inte in. Det finns däremot andra exempel. Jag
              vill inte dra upp några namn här utan det kan vi ta efteråt.
            </seg>
            <seg n="a26a53f7">
              Vid sådana här förändringar gör man oftast upp i godo. Man vill
              inte skada varandra inför offentligheten. Problemet i det här
              fallet är att man i efterhand försöker få något slags upprättelse
              genom en KU-anmälan när man till exempel kunde ha valt en juridisk
              prövning av det hela.
            </seg>
            <seg n="818666d6">
              Regeringen har möjligheter att göra förflyttningar. Det handlade
              inte om en omedelbar förflyttning utan det handlade om att få
              en övergångstid. Regeringen kan ha olika skäl för detta som kan
              vara befogade. Vi ska granska om detta har hanterats på ett felaktigt
              sätt.
            </seg>
          </u>
          <note type="speaker" n="09d4a58b">
            Anf. 135 MORGAN JOHANSSON (s) replik:
          </note>
          <u who="morgan_johansson_91c3d5" xml:id="i-3c6abc5b6d58607c-6" n="4ebe7b2a">
            <seg n="4effca61">
              Fru talman! Nu blev jag rätt nyfiken. Ingvar Svensson sade att
              det finns andra exempel. Först refererade han till Ahlenius, och
              sedan sade han att det finns andra exempel men att han inte vill
              prata om dem. Jag tror inte att det finns några sådana exempel,
              inte där man så flagrant har brutit mot principerna. Ingvar Svensson
              har en replik kvar. Då kanske vi kan höra vilka exempel som Ingvar
              Svensson har i åtanke. Jag tror inte att de finns.
            </seg>
            <seg n="c371d427">
              I det förra replikskiftet fick en framtida rödgrön regering fribrev
              för den här typen av beteende. Man sade att om ni beter er ungefär
              på det sättet som Littorin gjorde när det gäller Bylund kommer
              inte en borgerlig minoritet i framtiden i konstitutionsutskottet
              att ha några invändningar mot det. Delar Ingvar Svensson den uppfattningen?
              Delar han uppfattningen att en framtida socialdemokratisk regering
              kan bete sig på det sättet, även om jag aldrig skulle tro att
              vi kommer att göra det?
            </seg>
            <seg n="f54af119">
              Är det inte så, Ingvar Svensson, handen på hjärtat, att du inte
              har vågat ta i här? Du ser att när en person tillsätts den 19
              december för en tid fram till 2011, och sedan förs han bakom ljuset,
              att det inte är anständigt och att ni borde ha agerat. Du har
              inte riktigt orkat den här gången.
            </seg>
          </u>
          <note type="speaker" n="6625b05f">
            Anf. 136 INGVAR SVENSSON (kd) replik:
          </note>
          <u who="ingvar_svensson_8d7de2" xml:id="i-28817249cacdcfb2-3" n="e8ff0cf2">
            <seg n="a4f9c36c">
              Fru talman! Nu sade Morgan Johansson socialdemokratisk regering
              igen. Jag vill inte lämna ut enskilda personer i sammanhanget,
              men det finns ett exempel tillbaka under 90-talet som väckte stor
              uppmärksamhet.
            </seg>
            <seg n="01bb99d9">
              Jag kan trösta Morgan Johansson med att jag över huvud taget
              inte kommer att ha någon ställning i eventuellt kommande KU eftersom
              jag kommer att lämna denna kammare nästa år. Jag bekymrar mig
              inte så mycket om detta.
            </seg>
            <seg n="689df4d1">
              När det gäller det här ärendet är jag snarare förvånad över det
              våldsamma engagemang som Morgan Johansson visar upp. Det finns
              möjlighet att göra förflyttningar. Varför ärendet tas upp på det
              här sättet är mycket förvånande.
            </seg>
            <seg n="8e1d15e3">
              Jag har orkat därför att jag har bedömt de principiella och lagtekniska
              reglerna i sammanhanget. Jag känner mig inte ett dugg bekymrad
              i den delen. Det är mycket jag inte orkar, men den här biten har
              jag orkat med.
            </seg>
            <seg n="3da708cb">
              Statsrådet Cristina Husmark Pehrssons agerande för att ge Försäkringskassan
              rimliga villkor att sköta sitt uppdrag (avsnitt 3.3)
            </seg>
          </u>
          <note type="speaker" n="ce8d28e0">
            Anf. 137 BILLY GUSTAFSSON (s):
          </note>
          <u who="billy_gustafsson_83b08d" xml:id="i-9cb7506c806ee62b-0" n="dafd1ae7">
            <seg n="5f19db0c">
              Fru talman! Under 2008 var situationen på Försäkringskassan oacceptabel
              för både medborgare och anställda. I långa stycken kan man gott
              säga att situationen var kaosartad.
            </seg>
            <seg n="469c73f3">
              Försäkringskassans verksamhet är en av våra viktigaste samhällsfunktioner,
              naturligtvis i första hand sett ur ett medborgarperspektiv men
              också som en viktig beståndsdel i samhällsekonomin. Omkring 20
              procent av all privat konsumtion genereras från socialförsäkringens
              transfereringssystem. Det är alltså en viktig faktor för att hålla
              efterfrågan på varor och tjänster uppe.
            </seg>
            <seg n="8379d8c7">
              Många sjuka och föräldralediga utsattes för stora påfrestningar
              och familjeekonomin slogs sönder därför att de ersättningar man
              enligt lag hade rätt till uteblev eller starkt försenades på grund
              av kaos på Försäkringskassan. De anställdas arbetssituation och
              arbetsmiljö blev också kaosartad när människor vände sin frustration
              mot personalen.
            </seg>
            <seg n="bcee635a">
              Allt detta hände efter att regeringen dragit ned Försäkringskassans
              resurser så pass mycket att 3 000 årsarbetare fick lämna sina
              jobb under 2007 och 2008.
            </seg>
            <seg n="eedaf4c7">
              Mot den här bakgrunden är det viktigt att det klargörs i vilken
              utsträckning regeringen har ett ansvar för det som inträffade.
            </seg>
            <seg n="d56c3c24">
              Fru talman! Det finns några grundläggande frågor som måste besvaras
              när man tittar på regeringens ansvar.
            </seg>
            <seg n="108281ec">
              För det första: Har regeringen ett generellt ansvar för vad som
              sker på någon av regeringen underställd myndighet?
            </seg>
            <seg n="30e67e8c">
              För det andra: Har regeringen regelbundet följt utvecklingen
              och reagerat när stora problem uppstått?
            </seg>
            <seg n="9f36855c">
              För det tredje: Har det kommit signaler till regeringen om att
              problem kommer att uppstå eller redan har uppstått, problem man
              borde reagera på?
            </seg>
            <seg n="e227a99f">
              För det fjärde: Har regeringen givit rimliga förutsättningar
              för Försäkringskassan att klara sina uppgifter rättssäkert, effektivt
              och med god service och tillgänglighet? Och har regeringen vidtagit
              tillräckliga åtgärder för att säkra en fungerande verksamhet?
            </seg>
            <seg n="e6ee8139">
              Fru talman! Regeringen har naturligtvis ett ansvar för sina myndigheter,
              vilket också har slagits fast av konstitutionsutskottet vid flera
              tillfällen, bland annat i betänkandet 2005/06:KU20. Det handlade
              om verksamheten inom Migrationsverket. Då granskades statsrådet
              Barbro Holmbergs ansvar för ett tårtkalas i samband med ett beslut
              inom verket.
            </seg>
            <seg n="3528109e">
              Utskottet var överens om att statsrådet inte rimligen kunde ha
              känt till vad som skulle hända inom Migrationsverket. Ett enigt
              utskott uttalade dock: Ett särskilt ansvar bärs av migrationsminister
              Barbro Holmberg. Det faller på henne att sörja för att regeringen
              vid behov vidtar sådana åtgärder som kan erfordras för att avhjälpa
              brister i myndighetens verksamhet.
            </seg>
            <seg n="0de0f08c">
              Jag ska också säga att Per Bills påpekande i replikskiftet med
              Berit Andnor här för några timmar sedan om ärendet med Thomas
              Östros har stark relevans. Han har helt rätt. Det var också ett
              påpekande om regeringens, i det fallet statsrådet Östros, ansvar.
              Och poängen med påpekandet jag vet inte om det var det Per Bill
              var ute efter var att utskottet också då var enigt.
            </seg>
            <seg n="578fde47">
              Majoritetens ställningstagande i dagens ärende blir mot den bakgrunden
              både lite inkonsekvent och ologiskt. Man säger visserligen att
              regeringen bär ett ansvar för myndigheters verksamhet observera
              myndigheter i flertal men man har inget ställningstagande till
              om regeringen just i det här fallet har tagit sitt ansvar, vilket
              man naturligtvis skulle ha haft om man vågat och varit konsekvent
              i förhållande till ställningstagandet rörande Barbro Holmberg
              och Thomas Östros.
            </seg>
            <seg n="03a566a3">
              Granskningen har vidare visat att Försäkringskassan vid minst
              fyra tillfällen i remissyttranden varnat för konsekvenserna för
              verksamheten om planerade stora verksamhetsförändringar genomförs
              tillsammans med resursminskningar.
            </seg>
            <seg n="2cefb493">
              Regeringen gjorde i och för sig vissa smärre justeringar i sina
              förslag, men helt uppenbart inte tillräckligt. För, fru talman,
              hade man gjort tillräckligt så hade ju rimligen inte den oacceptabla
              situationen uppstått.
            </seg>
            <seg n="f551e9ba">
              Man måste också konstatera att eftersom regeringen till viss
              del tog till sig av farhågorna för verksamheten genom sina justeringar
              var man medveten om att det fanns risker. Och den för mig då enda
              rimliga och logiska slutsatsen av att man insåg att det fanns
              risker och farhågor är väl att man då skulle ha varit extra noggrann
              i sin uppföljning och haft en hög beredskap att ingripa om något
              gick snett, vilket man inte gjorde.
            </seg>
            <seg n="3ab71751">
              Fru talman! Är det rimligt att anta att regeringen var ovetande
              om vad som hände på Försäkringskassan 2008? Nej, det är inte rimligt.
              Större delen av svenska folket kände till kaoset genom mediernas
              bevakning. Och det blir än mer orimligt att regeringen inte skulle
              ha känt till något eftersom statsrådet Cristina Husmark Pehrsson
              enligt egen utsago regelbundet hade löpande dialog med Försäkringskassans
              styrelse och direktör. Om man inte i den dialogen pratade om Försäkringskassans
              aktuella situation måste man ju undra: Vad pratade man om i så
              fall? Nej, man visste naturligtvis, men man gjorde ingenting.
            </seg>
            <seg n="e1f135b9">
              Vidare har det framkommit att enligt Statskontoret påskyndades
              den stora interna omorganisationen inom Försäkringskassan av minskade
              förvaltningsanslag. Och de tillkom efter regeringens bedömningar
              och förslag, vilket rimligen leder till slutsatsen att det är
              regeringen som bär huvudansvaret för de nedskurna anslagen. Denna
              nedskärning ledde i sin tur till att personalstyrkan reducerades
              med 3 000 årsarbetare. Har man den minsta kunskap om hur en myndighet
              fungerar begriper man att en så stor personalreducering naturligtvis
              leder till betydande konsekvenser.
            </seg>
            <seg n="ad0af6ad">
              Fru talman! Ingen annan slutsats med krav om bibehållen integritet
              kan dras än att regeringen och framför allt statsrådet Cristina
              Husmark Pehrsson är ansvarig för den situation som uppstod på
              Försäkringskassan 2008. Det förtjänar i sammanhanget att återigen
              erinras om att mycket allvarliga konsekvenser uppstod för bland
              annat sjuka och föräldralediga men även för de anställda på Försäkringskassan.
            </seg>
            <seg n="b0c48073">
              Majoritetens slutsats och ställningstagande blir därför minst
              sagt lite märkliga, tycker jag. I utskottets ställningstagande
              skriver majoriteten allmänt om vad som gäller i förhållandet mellan
              regeringen å ena sidan och dess myndigheter å andra sidan, vilket
              ju inte är slutsatser av granskningen nu utan förhållanden och
              inställningar som har varit klarlagda utan partiskiljande åsikter
              sedan lång tid. Granskningens uppgift måste väl rimligen i stället
              vara att värdera: Har regeringen levt upp till de kraven? Och
              då har majoriteten inget annat att komma med än att Cristina Husmark
              Pehrsson har skött det här helt klanderfritt och inte har något
              ansvar för vad som hände på Försäkringskassan 2008.
            </seg>
            <seg n="2e5e4fe3">
              Före 2006 i liknande ärenden har eniga utskott slagit fast att
              regeringen haft ansvar för vad som skett inom myndigheten. Jag
              har givit exempel på det här. Det gick då att slå fast regeringens
              ansvar och vad som hände på myndigheten men då var det en socialdemokratisk
              regering. Nu är det annorlunda.
            </seg>
            <seg n="71cdca93">
              Majoriteten i utskottet orkar vara kritisk bara när regeringen
              redan under granskningens gång medgett att fel begåtts. Och det
              är klart: Skulle man inte ens då uttala viss kritik skulle det
              snarast bli pinsamt för utskottets majoritet.
            </seg>
            <seg n="3f3408a7">
              På det sättet ser jag en viss logik. Det blir följdriktigt att
              man hela tiden friskriver regeringen från ansvar såvida den inte
              själv redan medgett fel och brister.
            </seg>
            <seg n="c56326ff">
              Jag vill avsluta mitt anförande med att ställa en fråga till
              majoriteten: När nu regeringen enligt er uppfattning inte har
              något som helst ansvar för vad som hände på Försäkringskassan
              2008, vem har då ansvar för vad som hände, för även i er värld
              är det väl någon som har ansvar?
            </seg>
          </u>
          <note n="ae092bef">
            Med detta, fru talman, avslutar jag med att yrka på godkännande
            av anmälningarna i reservationerna 1 och 8.
          </note>
          <note type="speaker" n="1846d406">
            Anf. 138 MARIANNE BERG (v):
          </note>
          <u who="marianne_berg_455b30" xml:id="i-81e290c87eb778be-2" n="0333066c">
            <seg n="579af046">
              Fru talman! Jag börjar mitt anförande med ett citat: Försäkringskassan
              är en av huvudaktörerna för att människor ska känna trygghet och
              tilltro till socialförsäkringarna. Försäkringskassan leds av en
              styrelse med fullt eget ansvar. Myndigheten äger sin egen organisatoriska
              struktur. Samtidigt har jag det yttersta ansvaret för myndigheten.
              Därför träffar jag ofta ledningen för avstämning av hur verksamheten
              fungerar. Dessa ord sade statsrådet Cristina Husmark Pehrsson
              i sin inledning vid utfrågningen den 28 april i år.
            </seg>
            <seg n="67cd9b64">
              Under sommaren 2008 blev det kaos på Försäkringskassan. Handläggningstiderna
              blev bara längre och längre. Ersättningarna dröjde, vilket medförde
              otroligt pressande situationer för många människor. Många var
              de som fick problem med att betala sin hyra och sina räkningar.
              Det gick till och med så långt att människor fick låna pengar
              till mat en helt oacceptabel situation. Detta ledde naturligtvis
              till att många personer blev stressade och oroliga, en ekonomisk
              stress som i sin tur naturligtvis kan leda till sämre hälsa. Den
              uppkomna situationen hade kunnat undvikas om regeringen verkligen
              hade lyssnat och tagit till sig vad Försäkringskassan tidigt sade
              om vad som kunde komma att ske.
            </seg>
            <seg n="90ebcbc4">
              Fru talman! I samtliga remissvar uppger kassan att man inte klarar
              av att genomföra sitt uppdrag fullt ut. Man beskriver det i ordalag
              som att det kommer att få stora konsekvenser vad gäller både pengar
              och tid.
            </seg>
            <seg n="25f554a4">
              Fru talman! Det handlade om att hela Försäkringskassan var inne
              i en omorganisation, den största på mycket länge.
            </seg>
            <seg n="be8560ea">
              Fru talman! Det handlade om att kassan och sjuka skulle kunna
              få en rimlig vardag. Men det budskapet nådde aldrig fram.
            </seg>
            <seg n="04cd87db">
              Remissvaren talar väl sitt tydliga språk. De går inte att på
              något sätt missuppfatta. Ändå valde regeringen med statsrådet
              Cristina Husmark Pehrsson i spetsen som ytterst ansvarig att inte
              lyssna och se över organisationen och hur Försäkringskassan på
              bästa sätt skulle kunna klara av sina uppgifter.
            </seg>
            <seg n="f6a3051a">
              Till detta kommer att 3 000 årsarbetare försvann från kassan
              under loppet av två år. Det talar ju också sitt tydliga språk.
              Med denna enorma personalminskning skulle det bli mycket svårt
              att kunna fullfölja det uppdrag som de var ålagda.
            </seg>
            <seg n="9bbbe5bc">
              Fru talman! De åtgärder som vidtogs var inte tillräckliga för
              att motverka det kaos som uppstod sommaren 2008. Det går heller
              inte att blunda för att ministern hade fått tidiga signaler om
              vad som skulle kunna komma att ske och att ministern i det läget
              hade kunnat agera mer kraftfullt.
            </seg>
            <seg n="144ae18e">
              Socialförsäkringsministern medgav vid utskottsutfrågningen att
              de långa handläggningstiderna som uppstod under sommaren 2008
              var oacceptabla. Men ministern ville inte på något vis se kopplingen
              mellan långa handläggningstider och det kaos som uppstod och att
              detta till stor del berodde just på att regeringen inte på allvar
              tagit till sig de remissvar som inkommit med så tydliga budskap
              om vad som skulle kunna komma att ske. Om regeringen i det läget
              verkligen hade tagit till sig budskapet och oron från kassan och
              agerat kraftfullare, ja, då hade denna situation kunnat förhindras.
              Om inte annat hade väldigt mycket kunnat mildras. Inte ens detta
              kan majoriteten i konstitutionsutskottet tillstå.
            </seg>
            <seg n="b3ec6a2d">
              Fru talman! Ingen skugga ska falla på Försäkringskassan och dess
              personal. De har verkligen gjort allt vad de kunnat i den uppkomna
              situationen. Ansvaret för denna situation ska läggas på regeringen
              och framför allt på socialförsäkringsminister Cristina Husmark
              Pehrsson.
            </seg>
          </u>
          <note type="speaker" n="2f4d05c9">
            Anf. 139 MARGARETA CEDERFELT (m):
          </note>
          <u who="unknown" xml:id="i-30e46cf4f2989a0e-0" n="3cf7b492">
            <seg n="ed56aedf">
              Fru talman! Jag har lyssnat noga på Billy Gustafssons och Marianne
              Bergs anföranden, och jag kan inte säga att jag på något sätt
              har ändrat uppfattning om det ställningstagande som vi från majoritetens
              sida har gjort i utskottet. Däremot har jag blivit fundersam över
              de liknelser som Billy Gustafsson gjorde med ett par ärenden.
            </seg>
            <seg n="de723e55">
              Det ena handlar om Thomas Östros och Centrala studiestödsnämnden.
              Om jag inte minns fel handlade det ärendet om flera års misskötsel,
              flera års fördröjning av utbetalningar av studiemedel, flera års
              felaktiga utbetalningar något som drabbade Sveriges studenter,
              som också befinner sig i en väldigt besvärlig situation. Där handlade
              det, som jag sade, om flera års försummelse.
            </seg>
            <seg n="01d97ab1">
              I det andra ärendet, som handlar om Migrationsverket och Barbro
              Holmberg, glömde Billy Gustafsson den sista meningen, den sista
              lilla cloun: Utskottet finner ingen anledning till ytterligare
              uttalanden. Det som Billy Gustafsson läste upp var ett konstaterande
              som utskottet gjorde angående regeringens ansvar.
            </seg>
            <seg n="cd914a74">
              När det sedan gäller det betänkande som vi diskuterar nu har
              vi från utskottets sida gjort en sammanställning av vad vi finner
              vara regeringens ansvar. Vi har också landat i ett ställningstagande
              om Cristina Husmark Pehrssons ansvar som vi finner att hon har
              tagit fullt ut.
            </seg>
            <seg n="1466c4dc">
              För att gå tillbaka till själva ärendet är Försäkringskassans
              verksamhet stor och viktig. Försäkringskassan betalar årligen
              ut ca 440 miljarder kronor genom 60 miljoner utbetalningar utifrån
              15 miljoner beslut, en ofantlig verksamhet som ställer stora och
              höga krav. Den ställer krav på myndigheten, den ställer krav på
              ansvarig minister.
            </seg>
            <seg n="5fafd16f">
              Det är viktigt att ha kunskap om att verksamheten fungerar väl,
              dels för myndigheten, dels för ministern. Framför allt ska medborgarna
              ha rätt att ställa krav på att verksamheten fungerar väl, speciellt
              då den är finansierad med skattemedel men också för att det handlar
              om personer som befinner sig i en utsatt situation och som ska
              kunna lita på att myndigheten fungerar.
            </seg>
            <seg n="1e2af922">
              Sedan är det också viktigt, precis som Billy Gustafsson sade,
              att det finns en god arbetsmiljö för medarbetarna. Som alltid
              när det gäller offentlig verksamhet ska det också finnas en öppenhet
              och transparens.
            </seg>
            <seg n="6324dff8">
              Nu landar vi tillbaka i vad jag kommer att säga här. Det är att
              regeringen vidtog åtgärder för att motverka och stoppa det kaos
              som rådde under sommaren 2008. Här handlar det om en sommar. Det
              handlar om några månader. Det kan tyckas vara en kort tid, men
              ack så betydelsefull för de personer som var beroende av Försäkringskassans
              utbetalningar. Då är det viktigt att arbeta förebyggande, vilket
              anmälaren också tar fasta på.
            </seg>
            <seg n="91f549e2">
              Under sommaren 2008 försämrades handläggningstiden för 13 av
              de 15 redovisade förmånerna. För de tyngsta områdena, det vill
              säga sjukpenning, föräldrapenning och tillfällig föräldrapenning,
              ökade väntetiderna. Men det är också viktigt att komma ihåg att
              60 procent fick sina ersättningar utbetalda i tid.
            </seg>
            <seg n="daa05a51">
              Det var dock viktigt att situationen blev mycket bättre och det
              blev den genom regeringens agerande. Handläggningstiden för sjukpenning
              har förbättrats från 71 procent 2005 till 85 procent. 20 procent
              fler har fått sin handläggning avklarad inom 30 dagar. Det är
              en klar förbättring. Detta gäller även andelen korrekta beslut
              och korrekta handläggningstider. Allt detta står i vårt betänkande,
              men jag nämner det för de lyssnare som inte vet hur det förhåller
              sig.
            </seg>
            <seg n="48a5d405">
              Sjukersättningen förbättrades från 46 procent 2005 till 70 procent
              avseende handläggning inom 30 dagar. Är inte det en klar förbättring?
            </seg>
            <seg n="0dd90827">
              När det gäller korrekta beslut och utbetalningar är det ingen
              nämnvärd förändring mellan 2005 och 2008. Det ligger på ca 98
              procent.
            </seg>
            <seg n="ffae70e3">
              När det handlar om föräldraförsäkringen finns en utvecklingsmöjlighet
              som är oerhört angelägen. Handläggningstiderna har gått från 82
              till 76 procent avseende kort handläggningstid inom 30 dagar.
              Men när det gäller korrekta utbetalningar och beslut ligger det
              på en hög nivå, ca 98 procent.
            </seg>
            <seg n="8fa1c2ca">
              Tillfällig föräldrapenning ligger på samma nivå 20052008, ca
              80 procent. Andelen korrekta beslut och utbetalningar ligger även
              här runt 98 procent.
            </seg>
            <seg n="200c5c14">
              Det här är mycket bra siffror, men inget är så bra att det inte
              kan bli bättre speciellt bättre än sommarmånaderna 2008. Statistiken
              visar att situationen har förbättrats. Läs gärna betänkandet och
              ta del av den redovisning vi har fått från regeringen.
            </seg>
            <seg n="e48b36ad">
              Vad är det som har hänt? Det har varit en stor omorganisation
              som påbörjades redan 2003 och som har fortsatt för att fler personer
              ska komma i arbete och kunna ta ansvar för sina liv och känna
              glädjen i att kunna försörja sig.
            </seg>
            <seg n="7206b7c2">
              När jag lyssnar på Billy Gustafsson och Marianne Berg låter det
              som att regeringen inte har tagit hänsyn till det som har skett
              på Försäkringskassan. Men visst har den det. Genomförandet av
              tagna beslut har skjutits upp med till exempel ett halvår för
              att ge Försäkringskassan förutsättningar att genomföra besluten.
              Det har också funnits en dialog innan om hur besluten ska utformas.
            </seg>
            <seg n="f39752bc">
              Extra resurser har tillskjutits. Det är också viktigt att betona.
              Jag ska inte räkna upp alla extra anslag som har beviljats, men
              det har skett i samklang i en dialog mellan ministern och Försäkringskassan.
            </seg>
            <seg n="c110a55a">
              I den anmälan som finns talas det också om vilka åtgärder regeringen
              har vidtagit för att förhindra kommande kaos på Försäkringskassan
              och för att utbetalningar ska ske korrekt. Det hade varit klädsamt
              om oppositionen hade talat något om dessa åtgärder som faktiskt
              har vidtagits. Jag nämnde några av dessa tidigare, men det finns
              mycket mer att säga.
            </seg>
            <seg n="0f9678e2">
              I detta sammanhang vill jag nämna att regeringen har begärt in
              förtydligande. Det ska finnas en redovisning varje månad när det
              gäller fördelning som görs på verksamhetsområde, organisation
              och kostnadsutveckling.
            </seg>
            <seg n="e128a022">
              Försäkringskassan har också fått i uppdrag att sammanställa sina
              serviceåtaganden inklusive handläggningstider, tillgänglighet,
              rimliga väntetider etcetera.
            </seg>
            <seg n="47647d06">
              Den 1 juli kommer det att inrättas en inspektion för socialförsäkring.
              Det är hög tid att det blir en regelbunden inspektion av Försäkringskassans
              verksamhet.
            </seg>
          </u>
          <note n="e89f81af">
            Den 18 december tillträdde dessutom en ny generaldirektör.
          </note>
          <u who="unknown" xml:id="i-b6703ebdf74cbfc9-0" n="3cf7b492">
            <seg n="b71b0262">
              Varför dessa åtgärder är viktiga att betona är för att regeringen
              har haft samtal med Försäkringskassan vid ett flertal tillfällen
              under 2008 och fått information om att situationen ser relativt
              bra ut eller att det har behövts åtgärder. Regeringen har därefter
              vidtagit de efterfrågade åtgärderna.
            </seg>
            <seg n="f11696dc">
              Men precis som Statskontoret har påpekat har det funnits problem.
              Jag ska gå in på dessa om det behövs i replikerna. Justitieombudsmannen
              har dock framfört, vilket jag inte hörde något om i de tidigare
              anförandena, att Försäkringskassan underskattade de svårigheter
              som förelåg vid genomförandet av förändringarna. Det är en viktig
              del för en självständig myndighet att kunna kommunicera med ansvarig
              minister så att de förändringar som åläggs genom lagstiftningen
              kan genomföras till medborgarnas bästa.
            </seg>
          </u>
          <note type="speaker" n="2fa3c9ed">
            Anf. 140 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-9cb7506c806ee62b-1" n="dafd1ae7">
            <seg n="b12b95e2">
              Fru talman! Margareta Cederfelt tar upp och kommenterar mina
              två exempel. Jag försökte aldrig påstå att det var exakt samma
              verksamhet. Det fanns dock två poänger i de exempel jag tog upp.
              Den ena var att det handlade om huruvida det finns ett ansvar
              hos statliga myndigheter för vad som händer där. Den andra, och
              huvudpoängen, var att jag pekade på två tillfällen när vi hade
              eniga utskott för att vi vågade kritisera vår egen regering. Jag
              har aldrig påstått att de i sak var jämförbara, utan poängen var
              att vi kunde vara eniga.
            </seg>
            <seg n="d3864698">
              Margareta Cederfelt säger att regeringen vidtog åtgärder för
              att komma till rätta med kaoset. Ja, det hade varit skandal om
              man inte hade gjort något när kaoset redan hade utbrutit. Huvudfrågan
              är dock: Vem bar ansvaret för att kaoset uppstod? Det handlar
              inte om att ta åt sig äran för att man gjorde något när det väl
              hade hänt.
            </seg>
            <seg n="cb4cab39">
              Margareta Cederfelt säger att det har blivit mycket bättre. Det
              är möjligt. Häromdagen gick dock JO ut med ett pressmeddelande
              om att 80 procent fler klagomål på Försäkringskassan har kommit
              in till JO det senaste året.
            </seg>
            <seg n="ab3c3b1f">
              Margareta Cederfelt tar också upp arbetet med omorganisationen
              som började 2003. Det handlar om förstatligandet 2005 och är ett
              annat ärende som vi inte behöver prata om här.
            </seg>
            <seg n="f113e524">
              Extraanslag har tillförts, säger Margareta Cederfelt. Tar man
              bort 1 miljard och tillför 700 miljoner i extraanslag blir det
              i min värld minus 300 och inte plus 700.
            </seg>
            <seg n="5d472fae">
              Ni skriver att Cristina Husmark Pehrsson medverkat till att åtgärder
              vidtagits för att reformerna och omorganisationen skulle kunna
              genomföras vid Försäkringskassan. Tycker verkligen Margareta Cederfelt
              att genomförandet blev bra? Och om det blev bra, hur skulle det
              då ha sett ut om det blev dåligt?
            </seg>
          </u>
          <note type="speaker" n="012e0d5a">
            Anf. 141 MARGARETA CEDERFELT (m) replik:
          </note>
          <u who="unknown" xml:id="i-40dc1f5dff3fa9d8-1" n="3cf7b492">
            <seg n="35b9752d">
              Fru talman! Två ärenden som vi egentligen inte ska debattera
              har ändå hamnat i debatten. När det gäller Migrationsverket kan
              jag inte se att det var något ställningstagande i form av kritik.
              Utskottet fann ingen anledning till ytterligare uttalande. Det
              som föregick i texten handlade om en upprepning av Migrationsverkets
              ansvarsområde och ministerns ansvar.
            </seg>
            <seg n="cef6ae88">
              Vad gäller Centrala studiestödsnämnden är det en milsvid skillnad.
              Här handlar det om flera års problem och en verksamhet där ministern
              och CSN:s ledning inte har tagit tag i problemen och kommit till
              rätta med dessa. Är inte det allvarligt? Jag nämnde det för att
              få en kommentar av Billy Gustafsson.
            </seg>
            <seg n="c8f60c6c">
              Det handlar om Försäkringskassan och sommarmånaderna 2008. Ministern
              har vidtagit kraftfulla åtgärder. Det har varit en dialog med
              Försäkringskassan inför utformandet av besluten.
            </seg>
            <seg n="9617ae6e">
              Det är självfallet alliansens politik som gäller. Exakt hur detta
              ska utformas har också diskuterats med Försäkringskassan.
            </seg>
            <seg n="f2e8afdb">
              Det har sedan tillskjutits medel, men även när det gäller resursfördelning
              är det en politisk prioritering. De problem som har uppstått har
              hörsammats och anslag har tillskjutits.
            </seg>
            <seg n="97f8c2a3">
              När det gäller den tredje delen har också tiden för genomförande
              skjutits upp allt för att motverka problem.
            </seg>
            <seg n="147507cd">
              Jag nämnde flera åtgärder. Det skulle vara klädsamt om Billy
              Gustafsson kunde tillstå att dessa åtgärder syftar till att verksamheten
              vid Försäkringskassan ska bli bättre och att den ska bli bättre
              för medborgarna.
            </seg>
          </u>
          <note type="speaker" n="011e4fae">
            Anf. 142 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-9cb7506c806ee62b-2" n="dafd1ae7">
            <seg n="f95719ba">
              Fru talman! Om vi ska ge varandra medskick i form av vad som
              är klädsamt vore det klädsamt att lyssna på vad jag säger. Jag
              sade i mitt anförande att regeringen också gjorde vissa förändringar,
              men de var uppenbarligen inte tillräckliga för i så fall hade
              väl kaoset inte uppstått.
            </seg>
            <seg n="c407133c">
              Det kan också vara klädsamt att försöka svara på de frågor som
              vi från oppositionen ställer. Vi vet att det är er politik som
              gäller. Det har vi inte ifrågasatt. Det är en del av demokratin,
              även om jag inte gillar innehållet.
            </seg>
            <seg n="0ccde97e">
              Tycker Margareta Cederfelt att det var en bra omorganisation
              som skedde på Försäkringskassan 2008? Var det bra? Blev det ett
              bra resultat? Är du nöjd med det som hände?
            </seg>
            <seg n="339b9fb1">
              Vem bär ansvaret för det som hände där? Dra inte upp allt det
              andra som du har sagt ett par gånger. Svara på vem som är ansvarig
              för det som hände. Är du nöjd med det som hände?
            </seg>
          </u>
          <note type="speaker" n="3a75df4c">
            Anf. 143 MARGARETA CEDERFELT (m) replik:
          </note>
          <u who="unknown" xml:id="i-40dc1f5dff3fa9d8-2" n="3cf7b492">
            <seg n="1bb4daae">
              Fru talman! Som har sagts tidigare är ministern ytterst ansvarig,
              men det finns också en ansvarig myndighet och det finns en ansvarig
              styrelse för myndigheten.
            </seg>
            <seg n="03f0aab5">
              För att ministern ska kunna bära sitt ansvar fullt ut krävs ett
              underlag, en rapportering och en kommunikation med myndigheten.
              Vad jag har kunnat utläsa från de svar vi har fått på våra frågor
              har ministern fått svar, men inte fullt ut. Det har till exempel
              rapporterats från Försäkringskassan att läget var besvärligt,
              men att man skulle klara sina åtaganden. Vid närmare efterforskning
              visade det sig att generaldirektören avgick, och man kunde inte
              få sina ekonomiska rapporter. Det visade sig också att underskottet
              var betydligt större än vad som var rapporterat tidigare.
            </seg>
            <seg n="781427d6">
              Det visar hur svårt det är att styra denna form av stora myndigheter
              och behovet av att vidta åtgärder och följa upp, precis på det
              sätt som vi har fått reda på att ministern har gjort.
            </seg>
            <seg n="ebeee3d5">
              Med detta känner jag mig förvissad om att vi ska slippa se något
              motsvarande det som utspelade sig de tre månaderna sommaren 2008.
              Det var inte bra, men jag är nöjd med att ministern har vidtagit
              åtgärder för att situationen inte ska upprepas.
            </seg>
            <seg n="d05ed97c">
              Det är en av de frågor som vi har granskat.
            </seg>
          </u>
          <note type="speaker" n="e4a550d6">
            Anf. 144 MARIANNE BERG (v) replik:
          </note>
          <u who="marianne_berg_455b30" xml:id="i-81e290c87eb778be-3" n="0333066c">
            <seg n="8e2bc38f">
              Fru talman! Många blev väldigt negativt drabbade av det kaos
              som uppstod på Försäkringskassan sommaren 2008.
            </seg>
            <seg n="bad85180">
              Man stoppade kaoset, sade Margareta Cederfelt, och var glad över
              det. Jag undrar vad regeringen skulle ha gjort annat än vidta
              åtgärder i detta kaos.
            </seg>
            <seg n="733767fd">
              Att regeringen inte agerade tidigare när det kom så tydliga signaler
              från Försäkringskassan tycks inte bekymra Margareta Cederfelt
              ett dugg.
            </seg>
            <seg n="8a9b2d44">
              Att regeringen inte brydde sig om signalerna kan ju direkt kopplas
              till att det uppstod ett sådant kaos sommaren 2008. Margareta
              Cederfelt och hennes kamrater i alliansen vill ju inte se den
              kopplingen. Då undrar jag vad det var som orsakade kaoset på Försäkringskassan
              2008. Kan Margareta Cederfelt svara på det?
            </seg>
          </u>
          <note type="speaker" n="176a7fe8">
            Anf. 145 MARGARETA CEDERFELT (m) replik:
          </note>
          <u who="unknown" xml:id="i-40dc1f5dff3fa9d8-3" n="3cf7b492">
            <seg n="9668ee5e">
              Fru talman! Jag sade inte att jag var glad över det. Jag sade
              att det är bra att det har vidtagits åtgärder.
            </seg>
            <seg n="eb416cce">
              Jag tycker att det är viktigt att betona vad det är som ligger
              till grund för det som har blivit fel. Det har varit en långt
              utdragen förändringsprocess som initierades av den tidigare regeringen
              och som har genomförts. Det har också varit förändringar i samband
              med att det blev en ny majoritet.
            </seg>
            <seg n="3ad71ba6">
              För att en minister ska kunna utföra sitt uppdrag krävs information
              som är korrekt.
            </seg>
            <seg n="33fef3ea">
              Nu talar jag om 2008, och ministern har inte fått en redovisning
              som är baserad på hur situationen såg ut. Jag vill inte uttala
              mer kritik mot den tidigare ledningen. Det är ju precis detta
              som JO har tagit fram. Det är också precis detta som Statskontoret
              har tagit fram. Det har varit en bristande samordning mellan dem
              som arbetar inom förnyelseprogrammet och dem som leder delar av
              huvudkontoret. Det handlar inte om ministern. Det är på förvaltningsnivå.
              Det handlar om myndigheten.
            </seg>
            <seg n="ab2c61d6">
              Det handlar om att Försäkringskassans redogörelser inte har tagit
              hänsyn till de kostnader som förändringsarbetet har medfört, att
              myndighetens ordinarie budget inte har samordnats med förnyelseprogrammet
              och så vidare. Detta ligger på myndighetsnivå. Så fort problemen
              har blivit kända har ministern därför vidtagit åtgärder som regelbundna
              återrapporteringstillfällen och en inspektion som ska följa upp
              vad som sker på Försäkringskassan.
            </seg>
            <seg n="effc7f71">
              Situationen har varit allvarlig för de personer som drabbades
              negativt under sommaren 2008. Men nu har ju åtgärder vidtagits.
            </seg>
          </u>
          <note type="speaker" n="56c38085">
            Anf. 146 MARIANNE BERG (v) replik:
          </note>
          <u who="marianne_berg_455b30" xml:id="i-81e290c87eb778be-4" n="0333066c">
            <seg n="b2c00ccd">
              Fru talman! Min fråga var: Om det nu inte var regeringens icke-agerande
              som orsakade kaoset på Försäkringskassan, vad var det då?
            </seg>
            <seg n="58e4bf7a">
              Jag fick svaret från Margareta Cederfelt att det har sin grund
              2005. Jag får inte ihop det. För mig verkar det helt horribelt.
            </seg>
            <seg n="0fd7387f">
              Signalerna från Försäkringskassan gick fram jättetydligt. Regeringen,
              med statsrådet Cristina Husmark Pehrsson i spetsen, valde att
              inte agera. Därför uppstod kaoset.
            </seg>
            <seg n="a81e2939">
              Vad var det annat än regeringens och Cristina Husmark Pehrssons
              icke-agerande som gjorde att kaoset uppstod? Vad berodde det annars
              på?
            </seg>
            <seg n="72c701b6">
              Utskottsmajoriteten vill inte komma med någon som helst kritik
              mot regeringen eller specifikt mot statsrådet Cristina Husmark
              Pehrsson. De har fått total ansvarsbefrielse.
            </seg>
            <seg n="62c7b5e1">
              Vem anser Margareta Cederfelt bär ansvaret för den uppkomna situationen?
            </seg>
          </u>
          <note type="speaker" n="9b8c9509">
            Anf. 147 MARGARETA CEDERFELT (m) replik:
          </note>
          <u who="unknown" xml:id="i-40dc1f5dff3fa9d8-4" n="3cf7b492">
            <seg n="9fd2f0f8">
              Fru talman! Jag vill än en gång gå tillbaka till att ärendet
              handlar om några sommarmånader. Ministern har klart och tydligt
              redovisat den föregående kommunikationen med Försäkringskassan,
              med myndighetens ledning, och redovisat svårigheterna att få korrekt
              information.
            </seg>
            <seg n="c70494da">
              Ministern har redovisat åtgärder som har vidtagits för att situationen
              ska fungera vid Försäkringskassan, att människor ska kunna lita
              på att utbetalningar sker i tid och att besluten är korrekta.
            </seg>
            <seg n="d69f9094">
              Detta har den statistik vi har fått presenterad visat. Det har
              skett en förändring. Sjukpenningen har förbättrats. År 2008 gjordes
              det en handläggning inom 30 dagar i 85 procent av ärendena. År
              2005 där kom 2005 in var det 71 procent. För sjukersättningen
              var det 46 procent år 2005 år 2008 var det 70 procent. Det är
              fakta som talar om att situationen har förbättrats vid Försäkringskassan.
              Människor ska åter kunna få sina utbetalningar i tid och på ett
              bra sätt.
            </seg>
          </u>
          <note type="speaker" n="a90e8f46">
            Anf. 148 ULF NILSSON (fp):
          </note>
          <u who="ulf_nilsson_b08371" xml:id="i-735e5f494512429e-0" n="ff666423">
            <seg n="4c057cec">
              Fru talman! Som vi har hört kom det under 2008 en mängd uppgifter
              om hur många som for illa i kontakten med Försäkringskassan. Vi
              fick läsa i tidningarna om föräldralediga som fick vänta i månader
              på ersättningen. Vi fick läsa om sjuka människor som också fick
              vänta länge. Ibland fick man vänta länge på att få besked om att
              man fyllt i en blankett felaktigt.
            </seg>
            <seg n="3f53db95">
              Det finns ett antal granskningar av den här perioden. Dels har
              vi Statskontorets rapporter, dels har vi JO:s stora granskning
              som följer enskilda ärenden. Socialförsäkringsutskottet hade också
              en utfrågning av JO där jag själv deltog. Där fick vi läsa en
              hel del detaljer med olika konkreta exempel på människor som fått
              vänta i månader på besked och så vidare. JO talade också om att
              Försäkringskassan brutit mot förvaltningslagen. Människor har
              inte fått reda på vem som är handläggare i deras ärende och har
              heller inte kommit i kontakt med dem.
            </seg>
            <seg n="c12ec0dc">
              Det här är naturligtvis, fru talman, helt oacceptabelt. Det tyckte
              vi när vi hörde talas om det i alliansen, det tyckte ministern
              och det tyckte naturligtvis fler. Det minsta man kan begära är
              att en berättigad ersättning betalas ut till rätt person i rätt
              tid och att en sjuk person inte ska behöva sitta timmar i telefon.
            </seg>
            <seg n="0b5d681c">
              Det är en lång historia, det här. År 2005 inrättades den nya
              mer centraliserade myndigheten Försäkringskassan. Följden blev
              den omorganisation som vi har hört talas om. År 2007 beslutade
              den dåvarande ledningen att öka tempot i omorganiseringen. Omorganiseringen
              var alltså en logisk följd av att den nya myndigheten inrättades
              2005.
            </seg>
            <seg n="6e5ffc82">
              Slutsatserna man får av bland annat JO:s beskrivning är att Försäkringskassan
              uppenbarligen försummat att i tillräcklig utsträckning beakta
              de olika förvaltningsrättsliga kraven på ärendehandläggningen.
              Det är tydligt att de underskattade svårigheterna när det gällde
              att genomföra omorganisationen.
            </seg>
            <seg n="3dd1447e">
              Statskontoret, som också på regeringens uppdrag har granskat
              Försäkringskassan, redovisade att omorganisationen genomfördes
              utan att man analyserade förutsättningarna tillräckligt mycket.
              Man konstaterar också att 2008 var 60 procent av handläggarna
              antingen utan erfarenhet av sina ärendetyper eller nyanställda
              med nya arbetsuppgifter.
            </seg>
            <seg n="b860cc7d">
              Ett antal reformer har genomförts av alliansregeringen: tandvårdsstödet,
              rehabiliteringskedjan, jämställdhetsbonusen. Varken Statskontoret
              eller Justitieombudsmannen anser att regeringens reformer har
              varit någon huvudorsak till problemen i organisationen. En myndighet
              ska klara av att genomföra reformer. Regeringen tog dessutom,
              som vi har hört, hänsyn till synpunkter från myndigheterna när
              reformerna genomfördes, bland annat genom att senarelägga vissa
              tidpunkter för genomförande och skjuta till medel till administrationen.
            </seg>
            <seg n="684f7923">
              Nu försöker oppositionen göra väldigt mycket politik av det här.
              De försöker blanda ihop detta. De kritiserar de nödvändiga reformerna
              för snabbare rehabilitering och för att komma ifrån passiva sjukskrivningar
              men menar samtidigt att det delvis är en orsak. Själva anmälan
              av Sven-Erik Österberg inleds med en väldigt politiserande skrivning.
              Han skriver att många av de försämringar som genomfördes har lett
              till ökad arbetsbörda på Försäkringskassan. Det finns inget stöd
              för den typen av slutsatser när vi följer Statskontoret eller
              Justitieombudsmannen. I stället framtonar en bild av en mindre
              lyckat genomförd omorganisation på myndigheten.
            </seg>
            <seg n="fb31c7e8">
              Nu verkar det som att Försäkringskassan är på väg att förbättra
              sina rutiner. Handläggningstiderna har sjunkit. Vi får naturligtvis
              aktivt följa att den utvecklingen fortsätter. De allra senaste
              siffrorna visar att nio av tio nu får ersättning, beslut och handläggning
              inom en månad. Det är bättre än 2006, när alliansregeringen tillträdde.
              Men det är inte tillräckligt bra än.
            </seg>
            <seg n="16523ef0">
              Vi i Folkpartiet och vi i alliansen tar vårt ansvar. Men förra
              regeringen hade det politiska ansvaret när den nya myndigheten
              beslutades. Den förra regeringen hade tillsatt ledningsorganisationen,
              och den förra regeringen beslutade om att inrätta den nya myndigheten
              Försäkringskassan. Därför borde naturligtvis även Socialdemokraterna
              fråga sig vilket ansvar den förra regeringen haft för problem
              på Försäkringskassan genom åren.
            </seg>
            <seg n="025638b3">
              Alliansregeringen och ansvarigt statsråd har vidtagit ett antal
              välkomna åtgärder. Man har gett Försäkringskassan ett uppdrag
              att lämna fördjupade underlag regelbundet till regeringen. Vi
              inrättar en inspektion för socialförsäkringen den 1 juli. Ett
              serviceåtagande har formulerats: rätt ersättning till rätt person
              i rätt tid. Det är också glädjande att regeringen nu har beslutat
              att snabbutreda ett system för kompensation till människor som
              blir illa behandlade av myndigheten. Det innebär ekonomisk ersättning
              vid försenad handläggning. Försäkringskassan ska vara en rättssäker
              myndighet med ett bra bemötande mot allmänheten.
            </seg>
            <seg n="3a083a7a">
              Fru talman! Konstitutionsutskottet säger i sitt ställningstagande
              att regeringen och ansvarigt statsråd ansvarar för myndigheters
              verksamhet. Utskottet säger samtidigt att granskningen inte visar
              annat än att socialförsäkringsminister Cristina Husmark Pehrsson
              medverkat till att åtgärder vidtagits för att genomföra reformerna
              och omorganisationen vid Försäkringskassan. Jag menar att fakta
              talar för att konstitutionsutskottets ställningstagande är väl
              avvägt.
            </seg>
          </u>
          <note type="speaker" n="44ae1dc9">
            Anf. 149 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-9cb7506c806ee62b-3" n="dafd1ae7">
            <seg n="af915d22">
              Fru talman! Jag vill bemöta det som Ulf Nilsson tog upp på slutet.
              Som jag uppfattade det var hans uppfattning att problemen 2008
              berodde på bristande hantering av regeringen 2003. Det är ett
              alldeles eget ärende. Vi har granskat om förstatligandet av Försäkringskassan
              ledde till eller hade något samband med de problem som uppstått
              2008. Vi var överens. Ett enigt utskott har slagit fast att de
              sambanden inte fanns. Det fanns ingen anledning till klander av
              den tidigare regeringen.
            </seg>
            <seg n="22d9310f">
              Står ni inte längre för det vi kom fram till i den granskningen?
              Jag kommer inte ihåg vad det är för nummer på ärendet. Det går
              att ta reda på, så att vi inte blandar ihop det.
            </seg>
            <seg n="649cf1a1">
              Jag uppfattade att Ulf Nilsson antydde att det som hände 2008
              var den socialdemokratiska regeringens fel, och var det inte den
              socialdemokratiska regeringens fel så var det Försäkringskassans
              fel. Däremot är nuvarande regering totalt utan ansvar. Det finns
              inget som helst samband med vad man där har beslutat om och kommit
              med vad gäller anslag och förändringar i verksamheten.
            </seg>
            <seg n="715c0fce">
              Jag vill passa på att säga att jag inte vare sig i någon replik
              eller i mitt anförande nämnt om synpunkter på eller min uppfattning
              om innehållet i de förändringar ni gjorde i försäkringssammanhang.
              Det har jag över huvud taget inte uttalat mig om.
            </seg>
            <seg n="cd73f084">
              Eftersom ni i majoriteten skriver att ni anser att Husmark Pehrsson
              medverkat till att åtgärder vidtagits för att reformerna och omorganisationen
              skulle kunna genomföras vid kassan måste jag fråga: Tycker Ulf
              Nilsson att det blev bra?
            </seg>
          </u>
          <note type="speaker" n="728bc34f">
            Anf. 150 ULF NILSSON (fp) replik:
          </note>
          <u who="ulf_nilsson_b08371" xml:id="i-735e5f494512429e-1" n="ff666423">
            <seg n="f74646d7">
              Fru talman! Jag tror att Försäkringskassan är på rätt väg, men
              jag har ingen konstitutionell synpunkt på om den gamla regeringen
              på något sätt borde prickas. Däremot menar jag att vi alla, inte
              minst den gamla regeringen, har ett ansvar för de olika typer
              av brister som funnits vid Försäkringskassan.
            </seg>
            <seg n="33bf469e">
              Riksrevisionen gjorde till exempel en utvärdering av hur besluten
              gått till under 2007 när det uteslutande, till hundra procent,
              var gamla regler som gällde. Det var mycket kritik mot det, men
              det har inget med konstitutionella synpunkter att göra. Jag tycker
              att vi ska vara lite ödmjuka. Det går inte att falla för frestelsen
              att säga att så fort Socialdemokraterna kommer i opposition har
              de inget ansvar för de myndigheter som i åratal byggts.
            </seg>
            <seg n="c9c546e6">
              Jag håller med om att Billy Gustafsson inte alls har tagit upp
              frågan om reforminnehållet. Men det är intressant att det i själva
              inledningen till den KU-anmälan som är grunden för den här diskussionen
              talas om försämringar, om försämrande reformer alltså ett politiskt
              angrepp.
            </seg>
            <seg n="9a9c2df4">
              Det är också intressant att läsa era ganska hårt skruvade formuleringar
              i er reservation. Det är som att ni inte riktigt vågar stå för
              den kritik som jag menar i grunden är mer politisk än konstitutionell.
              I er gemensamma reservation har ni följande formuleringar:
            </seg>
            <seg n="5c74db77">
              Det kan emellertid inte bortses från Vidare kan det inte helt
              uteslutas att socialförsäkringsminister Cristina Husmark Pehrsson
              hade kunnat vidta åtgärder Det kan inte heller uteslutas att
            </seg>
            <seg n="0e239288">
              Det är väldigt försiktiga formuleringar, och sådana tycker jag
              att ni har all anledning att hålla er till. Man ska vara väldigt
              försiktig med att peka ut syndabockar. Jämfört med tonfallet hos
              bland annat Billy Gustafsson här är det inte så mycket sakligt
              som kommer fram i er reservation.
            </seg>
          </u>
          <note type="speaker" n="632e7206">
            Anf. 151 BILLY GUSTAFSSON (s) replik:
          </note>
          <u who="billy_gustafsson_83b08d" xml:id="i-9cb7506c806ee62b-4" n="dafd1ae7">
            <seg n="9408511c">
              Fru talman! Det är väl bra att vi fick utklarat att det som Ulf
              Nilsson tog upp i sitt anförande angående den socialdemokratiska
              regeringen inte har en konstitutionell bäring. Vad vi skulle pröva
              var väl om det fanns. Därmed kan vi lämna det och vara överens
              om att det inte finns grund för en konstitutionell kritik mot
              den socialdemokratiska regeringen för hur detta sköttes.
            </seg>
            <seg n="b84c38e5">
              Jag kan inte erinra mig att jag någon gång uttalat att vi när
              vi hade regeringsmakten inte hade ansvaret för hur myndigheter
              fungerade självklart hade vi det! Ulf Nilsson kan vara helt övertygad
              om att jag aldrig någonsin förnekat att det fanns brister i samhället,
              att det fanns brister i hur vi kunde ta hand om människor som
              behövde stöd. Det fanns alltså brister när vi styrde. Jag har
              aldrig påstått att vi levde i det perfekta samhället.
            </seg>
            <seg n="52cf3784">
              Ett uttryck för att vi såg brister var just detta med att vi
              2005 medverkade till att förstatliga Försäkringskassan. Vi insåg
              att det fanns brister. Det var alltså precis tvärtom; vi såg och
              erkände att det fanns brister, och därför gjorde vi något åt dem.
            </seg>
            <seg n="a9adf3a3">
              Jag skulle vilja återkomma till min fråga även ställd till Margareta
              Cederfelt: Är ni stolta och tycker ni att det blev bra sommaren
              2008? Ni säger att statsrådet har medverkat till att det gick
              att genomföra reformer och omorganisationer. Det har hon medverkat
              till. Blev resultatet bra?
            </seg>
            <seg n="67c5556f">
              Att man efteråt gjort saker som har lett till förbättringar hos
              Försäkringskassan är väl bra. Jag angriper er inte för det. Det
              intressanta och det som är uppdraget nu är att försöka slå fast
              vem som bär ansvaret för det icke önskvärda som hände vid kassan
              2008.
            </seg>
          </u>
          <note type="speaker" n="adee8c9e">
            Anf. 152 ULF NILSSON (fp) replik:
          </note>
          <u who="ulf_nilsson_b08371" xml:id="i-735e5f494512429e-2" n="ff666423">
            <seg n="8879d7a3">
              Fru talman! Det blir lite grann så att politiska, praktiska och
              konstitutionella frågor med nödvändighet blir sammanblandade.
              Till och med Sven-Erik Österberg har gjort en sådan sammanblandning
              i sin anmälan.
            </seg>
            <seg n="2c90e356">
              Jag uttalar mig inte om historien i konstitutionella frågor.
              När det däremot gäller problemen med massjukskrivningar, passivisering
              och en bristande rehabilitering menar jag att den socialdemokratiska
              regeringen måste känna ett väldigt stort ansvar. Vi har tagit
              ett mycket stort ansvar för att vända den utvecklingen.
            </seg>
            <seg n="5d74c8d1">
              Naturligtvis är det vår regerings ansvar att rätta till de brister
              som visade sig finnas bland annat sommaren 2008. Jag tycker att
              det utifrån de faktaunderlag vi har är ganska uppenbart att regeringen
              tar det ansvaret. Dessutom konstaterar jag att det är oacceptabelt
              att inte vidta åtgärder för att slippa en upprepning.
            </seg>
            <seg n="57d163ac">
              Som ett exempel vill jag nämna att det inte alltid var så lätt
              att få information om vad som var på gång. Vi i socialförsäkringsutskottet
              fick i oktobernovember 2008 information om att det ekonomiska
              läget var under kontroll och att det mesta skulle fungera bra
              efter nyåret. Men bara några veckor därefter kom det besked om
              att det var ett underskott på en halv miljard kronor och att det
              hela inte alls var under kontroll. Utan att kunna redogöra för
              detaljerna kan jag säga att det även för oss i utskottet är helt
              uppenbart att informationen inte alltid var glasklar.
            </seg>
            <seg n="a059fe10">
              Avslutningsvis: Självfallet har ministern det avgörande och övergripande
              ansvaret. Jag menar att hon och alliansregeringen har tagit det
              ansvaret.
            </seg>
          </u>
          <note type="speaker" n="b4dd10e4">
            Anf. 153 INGVAR SVENSSON (kd):
          </note>
          <u who="ingvar_svensson_8d7de2" xml:id="i-28817249cacdcfb2-4" n="e8ff0cf2">
            <seg n="e16038ed">
              Fru talman! Det är en intressant debatt. Tidigare i den här KU-debatten
              har det talats om vikten av självständiga myndigheter. Men här
              finns det en känsla av att man på regeringen försöker övervältra
              ansvaret för vad självständiga myndigheter har vidtagit.
            </seg>
            <seg n="e4eba728">
              Min bedömning är att regeringen när man väl blev informerad har
              agerat på ett förtjänstfullt sätt i det här sammanhanget. Problemet
              är att man inte informerades under sommaren, utan först i oktober
              framstod det att det var stora problem. Inte ens styrelsen var
              informerad.
            </seg>
            <seg n="624545c1">
              Det intressanta är det som Billy Gustafsson här tar upp. Han
              vänder sig mot ett antal debattdeltagare här och mot vad majoriteten
              skriver i sin slutsats.
            </seg>
            <seg n="eb9fdd4a">
              På s. 313 står det så här i reservationen från oppositionen:
              Granskningen visar inte annat än att socialförsäkringsminister
              Cristina Husmark Pehrsson medverkat till att åtgärder vidtagits
              för att reformerna skulle kunna genomföras utan problem vid Försäkringskassan.
              Har vi inte samma upplaga?
            </seg>
            <seg n="853097e7">
              Jo, det fattas ett ord i fråga om majoritetens text, nämligen
              ordet omorganisation.
            </seg>
            <seg n="079fc270">
              Det är det här som man går in för när man tittar på den interna
              omorganisationen och försöker övervältra på regeringen ansvaret
              för de problem som uppstod i samband med omorganisationen. Det
              intressanta är vad som sedan står i reservationen. Ulf Nilsson
              stal en del av mina synpunkter i den delen, vilket han naturligtvis
              inte visste att han gjorde. Det gäller då sättet att resonera
              i övriga delen av reservationen där man skriver: inte bortses
              från, inte helt uteslutas, hade kunnat uppfatta tidiga tecken,
              inte heller uteslutas och hade kunnat uppfatta tidiga tecken på
              problem och kunnat vidta kraftfullare åtgärder. Det här är hypoteser,
              inte fakta. Det är alltså ett hypotetiskt resonemang.
            </seg>
            <seg n="c7f03a4e">
              Hade oppositionen utgjort en domstol skulle det här inte ha hållit
              eftersom det då handlar om att det ska vara ställt utom allt rimligt
              tvivel.
            </seg>
            <seg n="8ecfc4c9">
              Det går inte att bygga en slutsats i konstitutionella sammanhang
              på hypoteser, utan vi måste ha fakta. I slutet av reservationen
              står det att allt detta alla dessa spekulationer sammantaget leder
              fram till att regeringen bär ansvaret för att omorganisationen
              gick snett.
            </seg>
            <seg n="1d84cb0a">
              Regeringens agerande i ett ärende om avvisning av en marockansk
              medborgare (avsnitt 4.2)
            </seg>
          </u>
          <note type="speaker" n="2870939a">
            Anf. 154 MARIANNE BERG (v):
          </note>
          <u who="marianne_berg_455b30" xml:id="i-721ae33cb70e7057-2" n="0333066c" next="i-738a5397b7641715-2">
            <seg n="d06353e3">
              Fru talman! I världen finns det i dag miljontals och åter miljontals
              människor som far illa, blir förföljda, svälter, torteras, våldtas,
              mördas, dör i sjukdomar, blir fängslade för sina åsikter, religiösa
              som politiska, eller blir stämplade som terrorister. Listan kan
              göras lång.
            </seg>
            <seg n="18329f3d">
              Vi med många andra länder har undertecknat FN:s tortyrkonvention.
              Vi har undertecknat Europakonventionen om mänskliga rättigheter.
              Detta förpliktar till att respektera tortyrförbudet. I klartext
              betyder detta att vi i Sverige aldrig får avvisa någon som riskerar
              tortyr, trakasserier eller annan omänsklig behandling i hemlandet.
            </seg>
            <seg n="8f3a65d0">
              Detta borde vara en självklarhet, men så är det tyvärr inte.
              Inte mindre än tio gånger har Sverige fällts av FN:s kommitté
              mot tortyr för brott mot tortyrkonventionen. Detta är tio gånger
              för mycket. Jag bara undrar: Lär sig inte regeringen, oavsett
              vilken färg, någon gång av sina enorma misstag? Svaret är tydligen
              nej. Jag kan bara med stor sorg beklaga detta.
            </seg>
            <seg n="63de7f3f">
              Fru talman! Den 4 augusti 2008 avvisades 29-årige Abderazzak
              Jabri från Sverige till Marocko. Jabri fördes efter avvisningen
              till fängelset Salé i närheten av Rabat. Han hade då inte fått
              någon som helst information om vad han var anklagad för och fick
              inte heller någon möjlighet att tala med en advokat.
            </seg>
            <seg n="f89f0992">
              Det är inte okänt för den svenska regeringen att tortyr och annan
              omänsklig behandling är vanligt förekommande i Marocko. Men det
              låtsas man inte känna till. Det är inte bara pinsamt utan också
              sorgligt att Sverige inte står rakryggat i frågor som rör mänskliga
              rättigheter. Det får inte vara så att det är endast läpparnas
              bekännelser eller en signatur på ett papper som ska vara det rådande.
            </seg>
            <seg n="f956da31">
              Inte heller får det finnas godtycklighet, som jag tycker mig
              se alltmer av. Vi måste vara ett av världens länder som verkligen
              går i bräschen för mänskliga rättigheter. Något annat ska inte
              få förekomma.
            </seg>
            <seg n="273d1011">
              Fru talman! I domen från domstolen i Marocko står det att Jabri
              överlämnades till Marocko den 15 augusti. Men i Säpos verkställighetsrapport
              framgår att överlämnandet skedde till gränspolisen i Casablanca
              den 4 augusti, det vill säga elva dagar tidigare. Var fanns då
              Jabri under dessa elva dagar? Hade han gått upp i rök? Nej, det
              hade han naturligtvis inte.
            </seg>
            <seg n="9a97e3b3">
              Att uppge felaktiga datum från Marockos sida är inget ovanligt.
              Men varför gör man det? Jo, under dessa dagar då Jabri enligt
              marockanska myndigheter inte fanns där kan de mörklägga vad som
              egentligen händer. Vad som händer är att det under dessa dagar
              är mycket vanligt att fångar torteras, detta för att tvinga fram
              information eller bekännelser. Detta är känt i många av de organisationer
              som jobbar med mänskliga rättigheter.
            </seg>
            <seg n="e1b4a0a6">
              Enligt UD förekommer tortyr särskilt av terroristmisstänkta.
              Flertalet källor berättar om att flera fångar under de senaste
              åren torterats till döds, trots att det är förbjudet i landet.
              Detta är ingen nyhet för Sveriges regering, men ändå lät man verkställa
              utvisningen.
            </seg>
            <seg n="ada4c15c">
              Den 23 november 2008, fru talman, gjorde tv-programmet Kalla
              fakta ett reportage om Jabris situation. Han berättar via telefon:
              De slog sig trötta. De tvingade oss att ta av oss kläderna och
              förde upp glasflaskor i anus. De torterade oss. Det är ett rent
              helvete på jorden.
            </seg>
            <seg n="b4c4a952">
              Hans advokat i Marocko skriver att Jabris trötthet, hans minnesluckor
              och hans brist på koncentration bevisar tortyr.
            </seg>
            <seg n="73547a58">
              En svensk ambassadanställd som av en tillfällighet var på besök
              i fängelset såg Jabri. Han skriver i sin tjänsteanteckning: Han
              gick med krum rygg. Enligt Jabris vänner här i Sverige hade han
              inga ryggproblem.
            </seg>
            <seg n="713366f8">
              I juni 2007 fann Migrationsverket mot bakgrund av nya uppgifter
              från Säpo att det fanns skälig anledning att anta att Jabri riskerade
              att utsättas för tortyr vid ett återsändande till Marocko. Migrationsverkets
              uppgifter tog inte regeringen på allvar. Eller rättare sagt: De
              struntade totalt i informationen och verkställde avvisningen.
            </seg>
            <seg n="bdc7e4a6">
              I en interpellation fick statsrådet Tobias Billström frågan hur
              han avsåg att gå vidare med fallet Jabri och hur han avsåg att
              säkerställa att ingen människa utlämnas från Sverige till ett
              land där denne riskerar tortyr. I sitt svar den 13 januari i år
              svarar statsrådet: Jag avser inte för närvarande att vidta ytterligare
              åtgärder.
            </seg>
            <seg n="b4879b24">
              Utskottets ställningstagande, som alliansen, Socialdemokraterna
              och Miljöpartiet står bakom, är under all kritik. De lutar sig
              mot Migrationsöverdomstolens utlåtande och Europadomstolens. De
              struntar totalt i att Migrationsverket funnit att risken för tortyr
              förelåg. Att risken finns, och med de fakta och den information
              vi har från olika organisationer om förhållandena i Marocko, är
              det en skam att se hur utskottet hanterat ärendet.
            </seg>
            <seg n="ce4bdef9">
              Jag upprepar vad jag sade i min inledning: Tio gånger har Sverige
              fällts av FN:s kommitté mot tortyr för brott mot tortyrkonventionen.
              Detta är tio gånger för mycket.
            </seg>
            <seg n="b2c36f17">
              Min tro var att Sveriges regering nu lärt sig något, att dessa
              brott mot mänskliga rättigheter inte skulle ske igen, men jag
              hade fel. Det är med stor sorg i hjärtat jag konstaterar det.
            </seg>
          </u>
          <note n="af29ade1">
            Fru talman! Jag yrkar på godkännande av anmälan i reservation
            10.
          </note>
          <note n="ab81e783">
            Anf. 155 ANDREAS NORLÉN (m):
          </note>
          <u who="marianne_berg_455b30" xml:id="i-738a5397b7641715-2" n="0333066c" prev="i-721ae33cb70e7057-2">
            <seg n="5b0e507c">
              Fru talman! Sverige ska utgöra en fristad för människor som flyr
              från förtryck och förföljelser i sina hemländer. Rätten att söka
              och få asyl i vårt land är av stor betydelse. Det är också viktigt
              att vi har ett system för asylprövning som tillgodoser högt ställda
              krav på rättssäkerhet. Efter den stora asylprövningsreformen för
              några år sedan bygger vårt system på att Migrationsverkets beslut
              kan överklagas till en migrationsdomstol, vars beslut i sin tur
              kan överklagas till Migrationsöverdomstolen. Regeringen är således
              i flertalet asylärenden inte längre högsta instans. Det råder
              bred enighet i denna kammare om att den nu rådande ordningen med
              domstolsprövning i asylärenden tillgodoser kravet på rättssäkerhet
              bättre än den gamla ordningen.
            </seg>
            <seg n="c0b2c81e">
              Vanligen är regeringen således inte inblandad i asylärenden.
              Det fall vi nu debatterar är ett undantag, ett så kallat säkerhetsärende.
              Säkerhetsärenden är ärenden där Säkerhetspolisen förordar att
              en ansökan om uppehållstillstånd ska avslås med hänvisning till
              skäl som rör rikets säkerhet eller som annars har betydelse för
              allmän säkerhet. Säkerhetsärenden avgörs i första instans av Migrationsverket.
              Verkets beslut kan överklagas till regeringen. Innan regeringen
              fattar beslut ska Migrationsöverdomstolen, normalt efter muntlig
              förhandling med både sökanden och Säpo närvarande, överlämna ett
              yttrande i ärendet till regeringen.
            </seg>
            <seg n="344e5839">
              Alla som fattar beslut i asylärenden Migrationsverket, migrationsdomstolarna,
              Migrationsöverdomstolen och regeringen är bundna av Sveriges åtaganden
              enligt artikel 3 i Europakonventionen om de mänskliga rättigheterna.
              Den stadgar att ingen får utsättas för tortyr eller omänsklig
              eller förnedrande behandling eller bestraffning. Av artikeln följer
              också att ingen får utvisas till ett land där han eller hon riskerar
              tortyr eller omänsklig eller förnedrande behandling eller bestraffning.
            </seg>
            <seg n="ee95d3d4">
              Den här debatten rör om regeringen har haft grundad anledning
              att anta att Abderazzak Jabri riskerade att utsättas för tortyr
              om han utvisades till sitt hemland Marocko. Samtliga partier i
              KU utom Vänsterpartiet anser att regeringen har levt upp till
              Sveriges åtaganden enligt Europakonventionen. Regeringen har inte
              haft anledning att tro att Jabri riskerar att utsättas för tortyr
              om han utvisas till Marocko. Det är värt att notera att den här
              utvisningen inte har kritiserats av FN:s tortyrkommitté.
            </seg>
            <seg n="33af2b87">
              Låt mig kort redogöra för vad som har hänt i ärendet. Det tog
              sin början den 24 oktober 2002 när Jabri ansökte om asyl och uppehållstillstånd
              i Sverige. Han blev då kallad till förhör med Migrationsverket
              men infann sig aldrig. Ett förhör kom dock till stånd i juli 2003.
              I mars 2004 förhördes Jabri av Säpo angående en svensk-marockan
              som han hade hyrt rum av i Brandbergen. I april 2004 uppgav Säpo
              till Migrationsverket att man hade en del upplysningar om Jabri
              som indikerade att han kunde bli inblandad i aktiviteter som hotade
              rikets säkerhet. Den 9 november 2005 avslog Migrationsverket hans
              ansökan, huvudsakligen på grund av att han inte hade deltagit
              i asylutredningen och att han inte hade uppgett att han riskerade
              att bli förföljd eller trakasserad i sitt hemland. Han kunde dock
              inte få del av beslutet eftersom han hade försvunnit.
            </seg>
            <seg n="a55d960a">
              I augusti 2006, knappt ett år senare alltså, greps Jabri av den
              österrikiska polisen när han försökte komma in i Österrike med
              hjälp av ett falskt franskt pass och en flygbiljett till Syrien.
              Han skickades sedermera av österrikiska myndigheter tillbaka till
              Sverige i november 2006. Då delgavs han beslutet om avvisning
              och togs i förvar eftersom man bedömde att det fanns risk för
              att han skulle försöka undgå verkställigheten av utvisningen.
              Han ingav då en ny ansökan om uppehålls- och arbetstillstånd och
              flyktingförklaring i november 2006. Migrationsverket beslutade
              den 4 december 2006 att avslå denna ansökan. Jabri överklagade
              beslutet, och eftersom det var ett säkerhetsärende var det regeringen
              som skulle pröva överklagandet, och Migrationsöverdomstolen skulle
              avge ett yttrande.
            </seg>
            <seg n="c983da5f">
              Jabri inlämnade då ett klagomål till Europadomstolen för de mänskliga
              rättigheterna. Med anledning av det begärde regeringen in ytterligare
              information, bland annat från Säkerhetspolisen. Man gjorde då
              i Regeringskansliet en anteckning om kontakterna med Säpo, och
              där noterades att Säpo säger att det finns anledning att tro att
              marockanska myndigheter vet vem klaganden är och vilka han umgås
              med. Det är den tjänsteanteckningen som det refererades till i
              det tidigare inlägget här.
            </seg>
            <seg n="d55fe25a">
              Migrationsverket menade att denna tjänsteanteckning och denna
              upplysning från Säpo gav skälig anledning att anta att Jabri riskerade
              tortyr om han återvände till sitt hemland.
            </seg>
            <seg n="624ac0fb">
              Därefter var frågan åter uppe i Migrationsöverdomstolen, som
              skulle avge ett ytterligare yttrande till regeringen. Migrationsöverdomstolen
              fann att det inte var troligt att de marockanska myndigheterna
              hade något intresse av Jabri och att han därför inte riskerade
              tortyr eller omänsklig behandling. Den 19 september 2007 fann
              regeringen vid ett nytt beslut att det inte förelåg något hinder
              mot verkställighet men att man avvaktade Europadomstolens prövning
              och att man dessförinnan inte skulle verkställa utvisningsbeslutet.
            </seg>
            <seg n="62e84dab">
              Vad sade då Europadomstolen? Jo, domstolen konstaterade att Jabri
              i de första kontakterna med svenska myndigheter inte åberopade
              några som helst grunder för asyl och lämnade mycket begränsade
              uppgifter om sin bakgrund. Han har inte förklarat varför han hade
              ett falskt franskt pass när han försökte resa in i Österrike eller
              varför han hade en flygbiljett till Syrien om han nu skulle åka
              till Spanien, som han uppgav. Det fanns därför, menade Europadomstolen,
              goda skäl att ifrågasätta hans berättelse.
            </seg>
            <seg n="f252c201">
              När det sedan gällde att Säpo ansåg att han var en säkerhetsrisk
              noterade Europadomstolen att frågan i målet inte gällde om han
              riskerade att bli förhörd av marockanska myndigheter utan om han
              riskerade att bli torterad eller misshandlad i strid med Europakonventionen.
              Domstolen noterade att förhållandena i Marocko har förbättrats
              de senaste åren. Man har antagit antitortyrlagstiftning. Poliser
              och säkerhetspoliser som har misstänkts för tortyr har åtalats
              och i några fall dömts till långa fängelsestraff. Marocko har
              alltså vidtagit betydande åtgärder för att förbättra situationen.
              Även om det fortfarande förekommer misshandel och tortyr har det
              inte visats att det sker rutinmässigt.
            </seg>
            <seg n="3cec1230">
              Europadomstolen påpekar också att det ankommer på Jabri att lägga
              fram bevisning för att det finns skälig grund att tro att han
              kommer att utsättas för tortyr om han utvisas. Han har inte anklagats
              för något brott i Sverige, och han har inte påstått att han är
              efterlyst av marockanska myndigheter eller anklagad för brott
              i Marocko. Han har påstått att han inte har haft kontakt med marockanska
              myndigheter, och han har uppgett att han aldrig har varit politiskt
              aktiv.
            </seg>
            <seg n="0aae3d35">
              Enligt domstolen har han alltså inte anfört något till stöd för
              sina påståenden att de marockanska myndigheterna skulle vara intresserade
              av honom. Mot den bakgrunden ansåg Europadomstolen att hans klagomål
              var uppenbart ogrundat och skulle avvisas.
            </seg>
            <seg n="27724690">
              Det är viktigt att konstatera att beslut i asylärenden är av
              stor betydelse för de enskilda människor som berörs och att de
              inte sällan är resultatet av svåra avvägningar. Det här fallet
              har dock prövats vid flera tillfällen av olika instanser och måste
              anses ha fått en grundlig behandling.
            </seg>
            <seg n="a118ce23">
              Migrationsöverdomstolen fann, som jag nyss sade, att Jabri inte
              riskerade tortyr eller annan omänsklig behandling om han skulle
              utvisas. Europadomstolen fann det inte visat att det fanns anledning
              att tro att han skulle utsättas för tortyr om han återvände till
              Marocko, och på den grunden fattade regeringen sitt beslut.
            </seg>
            <seg n="e44e4111">
              I det omfattande utredningsmaterial som utskottet har fått del
              av finns det endast en omständighet som pekar i motsatt riktning,
              och det var den uppgift från Säpo till Regeringskansliet att det
              fanns anledning att tro att marockanska myndigheter vet vem Jabri
              är och vilka han umgås med. Men och det är viktigt att betona
              detta den uppgiften hade både Migrationsöverdomstolen och Europadomstolen
              tillgång till. De har inte tillmätt den uppgiften avgörande betydelse.
              Europadomstolen påpekar, som jag nämnde, att frågan inte gällde
              om han riskerade att bli förhörd utan om han riskerade att bli
              utsatt för tortyr.
            </seg>
            <seg n="81f4eacc">
              Sammanfattningsvis kan man konstatera att Abderazzak Jabris fall
              har utretts och prövats grundligt av Migrationsverket, Migrationsöverdomstolen,
              Europadomstolen och regeringen. Mot bakgrund av det material som
              regeringen hade tillgång till när man beslutade om avvisningen
              delar utskottsmajoriteten regeringens och domstolarnas uppfattning
              att det inte fanns skälig anledning att befara att han skulle
              bli utsatt för tortyr i Marocko.
            </seg>
          </u>
          <note n="4544352d">
            Migrationsöverdomstolen förordade den 2 februari 2007 att Migrationsverkets
            beslut skulle fastställas av regeringen och att utvisningen alltså
            skulle verkställas. Migrationsöverdomstolen menade att han inte
            var att anse som flykting eller skyddsbehövande i övrigt. Regeringen
            avslog också i enlighet med Migrationsöverdomstolens förslag hans
            överklagande den 22 mars 2007.
          </note>
          <note n="7a6f2a77">
            Med anledning av ställningstagandet från Europadomstolen upphävde
            Migrationsverket sitt beslut att inte verkställa utvisningen,
            och den verkställdes den 4 augusti 2008.
          </note>
          <note type="speaker" n="34c79d99">
            Anf. 156 MARIANNE BERG (v) replik:
          </note>
          <u who="marianne_berg_455b30" xml:id="i-721ae33cb70e7057-3" n="0333066c" next="i-738a5397b7641715-3">
            <seg n="8b88a705">
              Fru talman! I Andreas Norléns anförande hörde jag vid ett flertal
              tillfällen att Jabri utgjorde en säkerhetsrisk. Att Andreas Norlén
              upprepade detta så många gånger tolkar jag som att han ville ge
              en legitimitet för Sveriges agerande i detta ärende.
            </seg>
            <seg n="8853de04">
              I början av anförandet sade Andreas Norlén att regeringen lever
              upp till vad som står i Europakonventionen. Jag kan inte se det
              i det här ärendet. Jabri blev ju faktiskt utvisad, fängslad och
              torterad.
            </seg>
            <seg n="736839ba">
              Andreas! Kan du på något sätt redogöra för mig hur du ser på
              detta? Lever Sverige verkligen upp till vad vi en gång har undertecknat?
              Eller är det, som jag sade i mitt anförande, bara läpparnas bekännelse
              och en signatur på ett papper?
            </seg>
          </u>
          <note n="9263c58d">
            Anf. 157 ANDREAS NORLÉN (m) replik:
          </note>
          <u who="marianne_berg_455b30" xml:id="i-738a5397b7641715-3" n="0333066c" prev="i-721ae33cb70e7057-3">
            <seg n="5ae24610">
              Fru talman! Skälet till att jag återgav de uppgifter som fanns
              om att Jabri ansågs vara en säkerhetsrisk av Säkerhetspolisen
              var just att jag ville ge en fullständig beskrivning av hur det
              här ärendet har handlagts och vilka bevekelsegrunder som har funnits
              när olika ställningstaganden har gjorts.
            </seg>
            <seg n="bf96b106">
              Jag tycker att det är viktigt att man har en fullständig bild
              av ärendet för att kunna bilda sig en uppfattning om regeringens
              och domstolarnas agerande har varit rimligt och korrekt eller
              inte.
            </seg>
            <seg n="cd6833e0">
              Frågan om varför Jabri har blivit gripen i Marocko och vad han
              där har blivit utsatt för har inte blivit klarlagd genom utskottets
              utredning.
            </seg>
            <seg n="34fa4775">
              Det är naturligtvis av avgörande betydelse för Jabri personligen
              självfallet är det så men det är inte av avgörande betydelse för
              konstitutionsutskottets bedömning av regeringens agerande. Avgörande
              för KU:s bedömning är om det underlag som regeringen hade när
              beslutet om utvisning fattades gav vid handen att han riskerade
              tortyr om han skulle utvisas.
            </seg>
            <seg n="c95da741">
              Det var det jag försökte utveckla i mitt anförande.
            </seg>
            <seg n="3da38c66">
              Den frågan har prövats av Migrationsöverdomstolen, av Europadomstolen
              och slutligen av regeringen. Man fann då att det inte fanns skälig
              grund att anta att han riskerade tortyr.
            </seg>
            <seg n="41580ab2">
              Det har också att göra med det som Europadomstolen framhöll.
              Han har inte anklagats för något brott i Sverige. Han har inte
              påstått att han varit politiskt aktiv i Marocko när han bodde
              där. Han har inte haft någon kontakt med Polisario Front, den
              väpnade motståndsrörelsen i Västsahara.
            </seg>
            <seg n="a5336cfe">
              Han kunde alltså inte anföra något som visade varför han skulle
              vara intressant för marockanska myndigheter. Det var det som jag
              ville påpeka.
            </seg>
            <seg n="83b09782">
              Jag menar att Sverige lever upp till de konventioner som vi har
              åtagit oss att leva upp till, och det är utskottsmajoritetens
              uppfattning.
            </seg>
          </u>
          <note type="speaker" n="f1d7ea08">
            Anf. 158 MARIANNE BERG (v) replik:
          </note>
          <u who="marianne_berg_455b30" xml:id="i-721ae33cb70e7057-4" n="0333066c" next="i-738a5397b7641715-4">
            <seg n="09eaf886">
              Fru talman! Ja, det är naturligtvis jätteviktigt med en fullständig
              bild. Vi hade faktiskt en ganska bra bild av Jabris situation
              och vad som skulle kunna komma att hända om han blev avvisad.
            </seg>
            <seg n="8e995f21">
              När en myndighet, Migrationsverket, ändrar sig från ett beslut
              till ett annat jag må säga att det inte händer ofta tycker jag
              att det är av väldigt stor vikt. Migrationsverket ändrade sig
              och sade: Om en avvisning sker finns risk för att Jabri utsätts
              för tortyr.
            </seg>
            <seg n="6a5244d8">
              För mig är det helt horribelt att detta inte skulle räcka för
              att förhindra avvisning av Jabri.
            </seg>
            <seg n="94dc4e90">
              Nu har vi facit i hand. Vi vet att han i dag sitter fängslad
              och att han har blivit torterad. Vi fick information före avvisningen
              om att detta kunde ske, och det har skett.
            </seg>
            <seg n="2ee63572">
              Men min undran är: Varför tog man inte hänsyn till Migrationsverkets
              sista utlåtande, att det fanns risk att han skulle bli fängslad
              och torterad?
            </seg>
            <seg n="58e7e402">
              För mig är det helt obegripligt att utskottets majoritet, tillsammans
              med Miljöpartiet och Socialdemokraterna, inte tog detta på allvar
              och kunde kritisera regeringens beslut.
            </seg>
          </u>
          <note n="c40464d3">
            Anf. 159 ANDREAS NORLÉN (m) replik:
          </note>
          <u who="marianne_berg_455b30" xml:id="i-738a5397b7641715-4" n="0333066c" prev="i-721ae33cb70e7057-4">
            <seg n="dbda90d9">
              Fru talman! Jag tycker att det är intressant i debatten att Marianne
              Berg lutar sig så tungt på just Migrationsverkets ställningstagande.
              I en mängd andra sammanhang när det gäller asylfrågor utsätts
              Migrationsverket för väldigt stark kritik för sitt agerande inte
              minst av Vänsterpartiets företrädare och många andra.
            </seg>
            <seg n="894d5059">
              Men just i det här fallet, när Migrationsverket gör ett ställningstagande
              som Marianne Berg tycker är korrekt, är det Migrationsverkets
              bedömning som ska gälla och vara den yttersta sanningen, inte
              den prövning som högre instans, Migrationsöverdomstolen eller
              Europadomstolen, gör på basis av samma information som Migrationsverket
              hade.
            </seg>
            <seg n="cfcbaf4a">
              Vi har en instansordning, som jag redogjorde för. Den säger att
              Migrationsverkets beslut i säkerhetsärenden kan överklagas till
              regeringen. Migrationsöverdomstolen ska då lämna ett yttrande
              till regeringen, och det är precis vad som har skett här. Migrationsöverdomstolen
              gjorde en annan bedömning än Migrationsverket beträffande risken
              för tortyr.
            </seg>
            <seg n="ae962ab7">
              Migrationsöverdomstolens bedömning delades av Europadomstolen,
              det vill säga två mycket tunga juridiska instanser gjorde en annan
              bedömning än Migrationsverket gjorde. Regeringen lade då Migrationsöverdomstolens
              och Europadomstolens ställningstagande till grund för sitt beslut.
            </seg>
            <seg n="59cbd7c1">
              Jag kan föreställa mig vad som hade hänt om det hade varit ett
              annat ärende och det hade varit på ett annat sätt, att Migrationsverket
              hade förordat utvisning och Migrationsöverdomstolen och Europadomstolen
              hade varit av motsatt uppfattning.
            </seg>
            <seg n="b03cc8d0">
              Om regeringen då hade gått på Migrationsverkets linje det hade
              i och för sig varit enligt lagen felaktigt, men man kan ju leka
              med tanken undrar jag: Hur hade Marianne Berg då argumenterat?
            </seg>
            <seg n="d01b91a3">
              Vi har en instansordning, och regeringen hade god grund för sitt
              beslut. Det är vi överens om, allianspartierna, Socialdemokraterna
              och Miljöpartiet.
            </seg>
          </u>
          <note n="f3ecac0d">
            Överläggningen var härmed avslutad.
          </note>
          <note n="c7146134">
            12 § Redogörelse för behandlingen av riksdagens skrivelser till
            regeringen
          </note>
          <note n="4a3561e3">
            Föredrogs
          </note>
          <note type="speaker" n="cd44a112">
            Anf. 160 MARGARETA CEDERFELT (m):
          </note>
          <u who="unknown" xml:id="i-40dc1f5dff3fa9d8-5" n="3cf7b492">
            <seg n="bd2f5496">
              Fru talman! Detta är ett litet, tunt betänkande. Det är också
              ett betänkande där vi är eniga och där det finns ett särskilt
              yttrande från Socialdemokraterna, Vänsterpartiet och Miljöpartiet.
            </seg>
            <seg n="4a91fc22">
              Att jag väljer att gå upp och säga några ord om detta betänkande
              beror på att jag tycker att ärendet är viktigt.
            </seg>
            <seg n="f407b66c">
              Det handlar om en redogörelse för behandlingen av riksdagens
              skrivelser till regeringen.
            </seg>
            <seg n="7533edba">
              Samtliga utskott här i riksdagen har fått möjlighet att inkomma
              till konstitutionsutskottets kansli med synpunkter eller, rättare
              sagt, en sammanställning av hur det ser ut när det gäller skrivelser
              som är lämnade till regeringen och behandlingen av dessa.
            </seg>
            <seg n="74eb0a8f">
              Tyvärr kan jag konstatera att det endast är fem utskott som har
              lämnat yttranden. Ett utskott har svarat att det saknas anledning
              att lämna information. Ett annat utskott har sagt att det saknas
              skäl att yttra sig. Och ett tredje utskott finner ingen anledning
              att framföra synpunkter. Övriga har beslutat att inte yttra sig.
            </seg>
            <seg n="7857cf7a">
              Jag tycker att detta är synd därför att konstitutionsutskottet
              har, om samtliga utskott svarar, en möjlighet att göra en sammanställning
              av hur regeringen bereder och behandlar riksdagens skrivelser.
              Det är en viktig fråga med tanke på riksdagens uppgift att granska
              och utvärdera regeringen men också att stifta lagar.
            </seg>
            <seg n="affbe02d">
              När jag läser konstitutionsutskottets betänkande kan jag konstatera
              att den äldsta skrivelsen är från 1994/95. Den handlar om att
              återinföra det statliga fritidsbåtsregistret.
            </seg>
            <seg n="41e8f733">
              Om det finns äldre skrivelser från riksdagen tycker jag att det
              är oerhört angeläget att dessa antingen avslutas, och att riksdagen
              informeras om detta, eller behandlas på något annat sätt, så att
              de inte bara lämnas liggande hos regeringen utan åtgärder.
            </seg>
            <seg n="6d827048">
              I utskottets ställningstagande står det att det har blivit bättre
              när det gäller regeringens hantering av skrivelser från riksdagen
              men att det fortfarande finns förbättringspotential. Det finns
              stora möjligheter för regeringen att faktiskt meddela riksdagen
              huruvida skrivelserna är behandlade, under pågående behandling,
              eller rent av expedierade.
            </seg>
          </u>
          <note n="f3ecac0d">
            Överläggningen var härmed avslutad.
          </note>
          <note n="cb0b76b2">
            13 § Ekonomiska villkor för ledamöter av Europaparlamentet
          </note>
          <note n="4a3561e3">
            Föredrogs
          </note>
          <note type="speaker" n="f0e6726b">
            Anf. 161 MARIANNE BERG (v):
          </note>
          <u who="marianne_berg_455b30" xml:id="i-81e290c87eb778be-5" n="0333066c">
            <seg n="d966fb5e">
              Fru talman! Att inneha ett förtroendeuppdrag är inte bara roligt
              och spännande, utan i första hand är det en ära att ha fått förtroendet
              att föra folkets talan i stort som i smått.
            </seg>
            <seg n="b23cc072">
              I dag gäller i stort sett samma ekonomiska villkor för de svenska
              ledamöterna av Europaparlamentet som för riksdagsledamöterna,
              även om EU-parlamentet står för vissa kostnadsersättningar som
              är väl tilltagna, må jag säga. Det är med andra ord Sverige som
              i dag betalar ut arvoden och pensioner till de svenska EU-parlamentarikerna.
            </seg>
            <seg n="d887061b">
              Regeringen anser att vi nu ska genomföra EU-stadgan, vilket innebär
              att EU-parlamentet kommer att stå för alla ekonomiska utbetalningar
              som görs till parlamentarikerna. Detta medför en betydande inkomstökning
              för de svenska EU-parlamentarikerna.
            </seg>
            <seg n="5ef4cb91">
              Vänsterpartiet delar inte regeringens åsikt utan anser att riksdagsledamöterna
              och våra EU-parlamentariker ska ha samma ekonomiska villkor. Denna
              åsikt är vi som sagt var nästan ensamma om att ha i denna riksdag.
              Det här är en demokratifråga. Det är viktigt att Sveriges riksdag
              och EU-parlamentet som är valda i förtroende av folket får sina
              arvoden utbetalade från statsbudgeten.
            </seg>
            <seg n="ac7efdf9">
              En annan otroligt viktig aspekt, kanske den viktigaste, är att
              nivåerna på arvodena är rimliga i syfte att just skapa förtroende
              och legitimitet mellan väljare och förtroendevalda.
            </seg>
            <seg n="c5f2698a">
              Vänsterpartiet röstade emot förslaget till ledamotsstadgan när
              den våren 2005 hamnade på EU-nämndens bord. Den dåvarande socialdemokratiska
              regeringen, med stöd av de borgerliga partierna, stödde förslaget.
              Även i EU-parlamentet har socialdemokrater och de borgerliga partierna
              varit överens om att godkänna stadgan.
            </seg>
            <seg n="e100bcb3">
              I dag har riksdagsledamöter och svenska EU-parlamentariker samma
              arvoden 54 500 kronor i månaden. Men när de svenska EU-parlamentarikerna
              startar sitt uppdrag i Bryssel nästa månad kommer de att ha ett
              månadsarvode på 86 000 kronor. Det är en höjning med 58 procent
              inte dåligt!
            </seg>
            <seg n="6041c455">
              Fru talman! Vänsterpartiet anser att detta är en fullkomligt
              orimlig höjning. Det är just detta som urholkar förtroendet mellan
              väljare och förtroendevalda och är antagligen en bidragande orsak
              till det politikerförakt vi i dag kan se.
            </seg>
            <seg n="e529a717">
              Vänsterpartiet har flera gånger motionerat om att riksdagsarvodena
              ska sänkas. Vi anser att arvodet både för EU-parlamentariker och
              riksdagsledamöter till hundra procent ska knytas till ett prisbasbelopp,
              vilket är 42 800 kronor för 2009. Detta har vi aldrig fått gehör
              för. Mot denna bakgrund vänder vi oss naturligtvis starkt emot
              denna enorma höjning av EU-parlamentarikernas arvoden.
            </seg>
            <seg n="a87f52dc">
              Vi måste eftersträva en tydlig koppling mellan väljare och förtroendevalda.
              I vårt demokratiska system utgår all offentlig makt från folket.
              Just därför är det viktigt att de svenska EU-parlamentarikerna
              är väljarnas företrädare och representanter i EU och inte EU:s
              representanter i Sverige.
            </seg>
            <seg n="e2e1248c">
              Nu dröjer det väl inte länge förrän våra arvoden här i riksdagen
              ska harmoniseras med EU-parlamentarikernas orimligt höga arvoden.
              Denna farhåga bekräftas av Johan Hirschfeldt, ordförande för riksdagens
              arvodesnämnd. Han anser i en artikel i Svenska Dagbladet från
              den 10 mars i år att arvodesnämnden nu måste förhålla sig till
              de svenska EU-parlamentarikernas höjning.
            </seg>
            <seg n="59e5da64">
              Fru talman! Det är inte nog med en höjning på 58 procent till
              86 000 kronor i månaden. Till detta tillkommer dessutom andra
              ersättningar, till exempel reseersättningar, traktamenten och
              allmänna utgifter. Det är inget konstigt, men de är väl tilltagna.
              Summan av kardemumman av hela det här kalaset är att en svensk
              EU-parlamentariker varje månad i princip kan stoppa 145 000 kronor
              rakt ned i fickan.
            </seg>
            <seg n="7a146d4b">
              Detta är inte rimligt utan horribelt. Hur kan alliansen och Socialdemokraterna
              tycka att detta är okej? Ser ni inte det orimliga i detta? Politiker
              ska inte bli en klass för sig med levnadsvillkor som på ett så
              markant sätt skiljer sig från vanligt folks. Har vi fått ett förtroende
              ska vi förvalta det och vara den röst vi blev valda att framföra.
              Inte ska vi vara förtroendevalda så att vissa av oss kan bli miljonärer.
            </seg>
            <seg n="3b4d90d5">
              Fru talman! Att arbetarepartiet Socialdemokraterna anser att
              det är okej med dessa otroligt höga arvoden förvånar mig, och
              jag tror inte att jag är ensam om att vara förvånad. Många väljare
              som jag har träffat ute, speciellt under förra veckan, anser liksom
              Vänsterpartiet att det är en skam att driva igenom dessa höjningar.
              Det är också både pinsamt och skamligt att stå upp för dessa höjningar
              i det Sverige vi ser i dag, i den kris vi ser i världen.
            </seg>
            <seg n="dfdc288a">
              Det är just detta agerande, det vill säga att medverka till höjda
              arvoden, som jag tidigare har sagt många gånger bidrar till politikerförakt.
              Men vi är som sagt inte många i denna kammare som förstår det.
              Däremot finns det många som inte vill se, inte vill lyssna utan
              bara viftar bort det som nonsens.
            </seg>
            <seg n="c6275bd5">
              Fru talman! Det finns övergångsbestämmelser som säger att EU:s
              medlemsstater har rätt att själva bestämma när arvodeshöjningen
              ska träda i kraft. Det går för Sveriges del att vänta med genomförandet
              till 2019, men se denna möjlighet vill regeringen inte utnyttja.
              De höjda arvodena kommer för de svenska EU-parlamentarikerna att
              börja gälla med start nästa månad.
            </seg>
            <seg n="9afeaa91">
              Riksdagsledamöternas och EU-parlamentarikernas arvoden handlar,
              som jag tidigare har varit inne på, om trovärdighet. Förtroendevalda
              ska representera sitt parti och dess ståndpunkter och inte minst
              representera folket. Om vi ser till väljarkåren i stort har vi
              höga månadsersättningar. Nu ska EU-parlamentarikernas arvoden
              höjas ännu mer. Detta riskerar inte bara att skapa en förtroendeklyfta
              mellan förtroendevalda och dem som har valt oss att representera
              dem, utan det skapar också ett politikerförakt. Att högerns ledamöter,
              socialdemokraterna här i riksdagen och EU-parlamentet inte inser
              detta är verkligen att beklaga.
            </seg>
            <seg n="fdc7dfa5">
              Fru talman! Med detta sagt yrkar jag avslag på förslaget i propositionen,
              vilket betyder att jag yrkar bifall till reservation 1.
            </seg>
          </u>
          <note type="speaker" n="a76841b1">
            Anf. 162 BJÖRN LEIVIK (m):
          </note>
          <note n="dd5b1db8">
            Fru talman! Regeringens proposition om ekonomiska villkor för
            ledamöter av Europaparlamentet är föranledd av ett beslut i parlamentet
            den 28 september 2005.
          </note>
          <note n="0ac8d67b">
            Redan 2003 antog parlamentet ett förslag till beslut om ledamotsstadga.
            Någon politisk överenskommelse nåddes dock inte, och först 2005
            blev parlamentet och rådet överens om innehållet. Inför rådets
            beslut samrådde regeringen med EU-nämnden som då godtog regeringens
            bedömning att fördelarna med det nya förslaget övervägde dess
            nackdelar.
          </note>
          <note n="bd35ccf9">
            Stadgan, som är bindande, innehåller bestämmelser och allmänna
            villkor för hur ledamöterna ska fullgöra sina åligganden. I den
            stadgan finns också bestämmelser om ledamöternas arvoden, övergångsersättningar,
            ålderspensioner, invaliditetspensioner och efterlevandepensioner.
          </note>
          <u who="bjorn_leivik_e11682" xml:id="i-f3e8d5037de84dd1-1" n="e5d3f043" prev="i-3b96f3b95e750334-1">
            <seg n="b6266955">
              Det övergripande syftet med stadgan är att få till stånd enhetliga
              villkor för ledamöterna, såväl ekonomiska som andra. Tanken är
              alltså att ledamöterna på sikt ska fullgöra sina uppdrag under
              samma ekonomiska förutsättningar.
            </seg>
            <seg n="30b3b842">
              Som också har nämnts innehåller stadgan vissa övergångsbestämmelser.
              Nuvarande ledamöter som blir omvalda har rätt att själva avgöra
              om de ska omfattas av bestämmelserna i stadgan eller fortsätta
              att omfattas av de nationella ersättningssystemen. Artikel 29
              ger varje medlemsstat rätt att själv bestämma att de ledamöter
              som blir valda ska omfattas av bestämmelserna som avviker från
              stadgan. Detta får, som också har nämnts, inte vara längre än
              två mandatperioder.
            </seg>
            <seg n="e298b79f">
              Fru talman! Som regeringen konstaterar har Sverige redan i samband
              med rådsbehandlingen i juli 2005 förklarat att överenskommelsen
              vid en samlad bedömning utgjorde en godtagbar kompromiss som bör
              respekteras. KU har inte gjort någon annan bedömning. Mot bakgrund
              av detta och med hänsyn till att det grundläggande syftet är att
              åstadkomma en önskvärd likabehandling av ledamöterna i parlamentet
              anser vi i likhet med regeringen att avvikande övergångsbestämmelser
              inte ska införas.
            </seg>
            <seg n="fe5172da">
              Av stadgans 30 artiklar är det artikel 10 som har fått mest uppmärksamhet.
              I artikel 10 anges ledamotsarvodet till 38,5 procent av grundlönen
              för en domare vid EG-domstolen. Det motsvarar för närvarande 7
              442 euro.
            </seg>
            <seg n="cecf1f09">
              Man kan naturligtvis ha synpunkter på storleken på arvodet. Det
              hade också regeringen under rådsmötena, och det bidrog bland annat
              till den långa handläggningstiden och också till att arvodet hamnade
              något lägre. Men efter den kompromiss som nationerna slutligen
              antog anser vi att det vore oanständigt att nu frångå uppgörelsen.
              Vår utgångspunkt är att Sverige ska respektera de överenskommelser
              som ingås i EU och därför vidhåller vi den ståndpunkt som Göran
              Perssons regering godkände för Sveriges del.
            </seg>
            <seg n="f7384f9e">
              I dag får en svensk ledamot 4 980 euro, en italiensk 11 703.
              Ledamöterna från Bulgarien får lägst arvode, 860 euro. Det motsvarar
              lönen för sommararbetande skolungdom. Principen om att det ska
              utgå samma ersättning för samma jobb borde inte vara svår att
              acceptera.
            </seg>
            <seg n="d19af6ef">
              Ledamotsstadgan är ju mer än arvoden och ersättningar. Den föreskriver
              bland annat att ledamöterna ska rösta individuellt och personligen
              och inte vara bundna av instruktioner eller uppdrag. Den behandlar
              initiativrätten, handlingars tillgänglighet, officiella språk,
              bildande av politiska grupper med mera.
            </seg>
            <seg n="d7a14589">
              Fru talman! Avslutningsvis vill jag yrka bifall till förslagen
              i betänkandet.
            </seg>
          </u>
          <note n="9f2c0e24">
            I dag står Europaparlamentet i huvudsak, som sades nyss, för
            vissa kostnadsersättningar till ledamöterna, medan bland annat
            arvoden och pensioner betalas av medlemsstaterna. I fortsättningen
            kommer parlamentet att stå för alla ekonomiska förmåner som utgår
            till ledamöter och före detta ledamöter.
          </note>
          <note type="speaker" n="a7f82162">
            Anf. 163 MARIANNE BERG (v) replik:
          </note>
          <u who="marianne_berg_455b30" xml:id="i-81e290c87eb778be-6" n="0333066c">
            <seg n="65f2bce2">
              Fru talman! Björn Leivik tog i sitt anförande upp att grunden
              för detta är att ledamöterna ska ha samma ersättningsnivå i hela
              parlamentet. Så lär det ju bli. Det rimmar ändå illa, för levnadsnivåerna
              ser olika ut i olika länder. Det blir ändå en stor skillnad mellan
              parlamentarikernas pengar i fickan så att säga.
            </seg>
            <seg n="8d767a16">
              Jag undrar: Hur ser du på det faktum att det ändå kvarstår en
              skillnad, och hur ser du på det jag tidigare tog upp, att 145
              000 rakt ned i fickan kan vara en bidragande orsak till det politikerförakt
              vi ser i dag? Ser du någon koppling där?
            </seg>
          </u>
          <note type="speaker" n="9ad80c50">
            Anf. 164 BJÖRN LEIVIK (m) replik:
          </note>
          <u who="bjorn_leivik_e11682" xml:id="i-1b319477c9010201-2" n="e5d3f043">
            <seg n="114afd26">
              Fru talman! Det är klart att om man ständigt och jämt för debatt
              på det sättet är det klart att man kan få en reaktion som motsvarar
              det som Marianne Berg vill uppnå. Det kan jag tänka mig.
            </seg>
            <seg n="1a4a6ce7">
              Samtidigt handlar det här om att vi ska ha samma ersättningar
              för samma jobb. Det har ju Marianne Berg i alla andra sammanhang
              eftersträvat. Det ska inte vara någon skillnad om man utför samma
              arbetsuppgift.
            </seg>
            <seg n="93b2ceb9">
              Detta är som sagt en överenskommelse som man har gjort. Det är
              alltså en kompromiss. Sverige har inte drivit att vi ska höja
              arvodena till de nivåer som det nu blir. Tvärtom har vi försökt
              att få en balanserad arvodering. Nu hamnar vi här. Detta är en
              kompromiss, och det var den förra regeringen som genomförde de
              förhandlingarna. Majoriteten i KU står nu bakom detta. Jag har
              inga synpunkter i övrigt. Vi kan alltid, som sagt, diskutera nivåer,
              men nu har vi hamnat här och vi står bakom denna uppgörelse.
            </seg>
          </u>
          <note type="speaker" n="f567e183">
            Anf. 165 MARIANNE BERG (v) replik:
          </note>
          <u who="marianne_berg_455b30" xml:id="i-81e290c87eb778be-7" n="0333066c">
            <seg n="db55fd26">
              Fru talman! I den kris som världen befinner sig i, som vi även
              har diskuterat här och i tidigare debatter, och den kris som EU
              befinner sig i, och naturligtvis också Sverige, vore det då inte
              mer smakligt att ni inom alliansen sade att ni ställer er bakom
              att höjningen inte ska ske nu? Vi kan trots allt bestämma detta
              själva enligt övergångsbestämmelserna.
            </seg>
            <seg n="3ac09aa2">
              Har alliansen över huvud taget diskuterat att säga nej? Eftersom
              vi kan vänta med införandet så väntar vi till 2019 i stället för
              att genomföra detta direkt. Har det aldrig någonsin varit på tapeten
              eller uppe vid era gruppmöten? Jag bara undrar. Detta är ju ett
              slag i ansiktet på många, speciellt, som jag sade, i de tider
              vi upplever nu.
            </seg>
            <seg n="96f6767f">
              Min fråga igen: Har det aldrig varit uppe till diskussion inom
              alliansen att utnyttja övergångsbestämmelserna?
            </seg>
          </u>
          <note type="speaker" n="e5aff24d">
            Anf. 166 BJÖRN LEIVIK (m) replik:
          </note>
          <u who="bjorn_leivik_e11682" xml:id="i-3b96f3b95e750334-2" n="e5d3f043" next="i-f3e8d5037de84dd1-2">
            <seg n="174ab9ae">
              Fru talman! Jag kan inte svara på vad som har diskuterats i de
              andra grupperna, men säkerligen har de frågorna lyfts. Det är
              ju ett aktivt ställningstagande att inte utnyttja övergångsbestämmelserna,
              utan här får våra svenska parlamentariker samma ersättningar när
              de kommer ned till Bryssel som alla andra får. De nya italienare,
              fransmän och tyskar som kommer in får gå ned. De andra kommer
              förmodligen att använda sig av övergångsbestämmelserna och behålla
              de nuvarande ersättningarna som är ännu högre. De ersättningar
              som italienarna får ligger i nivå med en generaldirektör ungefär.
              Det är naturligtvis mer än dubbelt så mycket som vi får i svenska
              riksdagen.
            </seg>
            <seg n="2ffb1eb4">
              Ersättningar och nivåer kan man alltid diskutera. Det handlar
              i regel om vilka referenser man har. En arbetslös skolungdom som
              kommer in i riksdagen sådant inträffar ju faktiskt och får de
              löner och arvoden som vi har tycker att det är fantastiskt bra.
              Det finns de som tjänar väldigt mycket och som får gå ned i lön.
              Allting handlar ju om vad man refererar till.
            </seg>
            <seg n="5b2423b9">
              Jag kan hålla med om att detta är mycket höga ersättningar. Men
              vi har förhandlat. Vi har kommit fram till en kompromiss och vi
              står bakom den.
            </seg>
          </u>
          <note n="f3ecac0d">
            Överläggningen var härmed avslutad.
          </note>
          <note n="5e5367bd">
            14 § Bordläggning och beslut om förlängd motionstid
          </note>
          <note n="68896500">
            Anmäldes och bordlades
          </note>
          <note n="ca8c4458">
            Kammaren biföll talmannens förslag att motionstiden för denna
            proposition skulle förlängas till fredagen den 18 september .
          </note>
          <note n="9125dc59">
            15 § Anmälan om skriftliga svar på frågor
          </note>
          <note n="88129c37">
            Anmäldes att skriftliga svar på följande frågor inkommit
          </note>
          <note n="b1aa9d1e">
            den 10 juni
          </note>
          <note n="c6ada075">
            Ameer Sachet
          </note>
          <note n="c6ada075">
            Ameer Sachet
          </note>
          <note n="c6ada075">
            Ameer Sachet
          </note>
          <note n="95f33e6e">
            Per Åsling
          </note>
          <note n="631b5cd7">
            Lennart Axelsson
          </note>
          <note n="d96874ae">
            Christin Hagberg
          </note>
          <u who="bjorn_leivik_e11682" xml:id="i-f3e8d5037de84dd1-2" n="e5d3f043" prev="i-3b96f3b95e750334-2">
            <seg n="f2eb6c0b">
              Luciano Astudillo
            </seg>
            <seg n="f2eb6c0b">
              Luciano Astudillo
            </seg>
          </u>
          <note n="5fd6348a">
            Raimo Pärssinen
          </note>
          <note n="99b9b19e">
            Kalle Larsson
          </note>
          <note n="26eea293">
            Marina Pettersson
          </note>
          <note n="090d75b5">
            Yvonne Andersson
          </note>
          <note n="ae5dcba6">
            Hans Olsson
          </note>
          <note n="ae5dcba6">
            Hans Olsson
          </note>
          <note n="1ca91534">
            Svaren redovisas i bilaga som fogats till riksdagens snabbprotokoll
            tisdagen den 16 juni.
          </note>
          <note n="173926ab">
            16 § Kammaren åtskildes kl. 19.09.
          </note>
          <note n="f0f481e2">
            Förhandlingarna leddes
          </note>
          <note n="af41394f">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
