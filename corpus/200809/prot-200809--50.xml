<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--50</head>
          <docDate when="2008-12-16">2008-12-16</docDate>
        </div>
      </front>
      <body>
        <div>
          <note n="0343ae7d">
            ﻿
          </note>
          <note n="6c0906bf">
            Riksdagens protokoll
          </note>
          <note n="1713db5f">
            2008/09:50
          </note>
          <note type="date" n="069e1f78">
            Tisdagen den 16 december
          </note>
          <note n="25e32b7f">
            Kl. 10:00 - 22:13
          </note>
          <note n="11949a14">
            1 § Justering av protokoll
          </note>
          <note n="0b620be1">
            Justerades protokollet för den 10 december.
          </note>
          <note n="88c9f1cd">
            2 § Anmälan om kompletteringsval till justitieutskottet
          </note>
          <note n="706d033a">
            Andre vice talmannen meddelade att Socialdemokraternas riksdagsgrupp
            anmält Jan Emanuel Johansson som suppleant i justitieutskottet
            under Maryam Yazdanfars ledighet.
          </note>
          <note n="52c81d07">
            Andre vice talmannen förklarade vald under tiden den 16 december
            20081 februari 2009 till
          </note>
          <note n="ecf95e71">
            suppleant i justitieutskottet
          </note>
          <note n="63c694ef">
            3 § Anmälan om fördröjda svar på interpellationer
          </note>
          <note n="1e0b04bb">
            Till riksdagen hade inkommit följande skrivelser:
          </note>
          <note n="6f14bdb5">
            Interpellation 2008/09:176
          </note>
          <note n="ff1acbd5">
            Interpellation 2008/09:176 Nedläggning av bensinmackar och servicen
            på landsbygden
          </note>
          <note n="cd0905be">
            Interpellationen kommer att besvaras torsdagen den 15 januari
            2009.
          </note>
          <note n="154f07b7">
            Skälet till dröjsmålet är sedan tidigare inbokade engagemang.
          </note>
          <note n="12c250de">
            Fredrik Ahlén
          </note>
          <note n="65766779">
            Interpellation 2008/09:197
          </note>
          <note n="da43ae3b">
            Interpellation 2008/09:197 Långsiktig energipolitik
          </note>
          <note n="cd0905be">
            Interpellationen kommer att besvaras torsdagen den 15 januari
            2009.
          </note>
          <note n="154f07b7">
            Skälet till dröjsmålet är sedan tidigare inbokade engagemang.
          </note>
          <note n="318d8b78">
            Dag Ekman
          </note>
          <note n="655acfb0">
            4 § Svar på interpellation 2008/09:161 om översyn av preskriptionstiden
          </note>
          <note type="speaker" n="950ba651">
            Anf. 1 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-4ef4f691f114a1f4-0" n="3f4ca54f">
            <seg n="695848c5">
              Fru talman! Christina Axelsson har frågat integrations- och jämställdhetsminister
              Nyamko Sabuni vilka krav som kunderna kan ställa på elleverantörernas
              information och huruvida hon avser att vidta åtgärder så att efterfakturering
              inte kan ske upp till tio år bakåt i tiden. Arbetet inom regeringen
              är så fördelat att det är jag som ska besvara frågan.
            </seg>
            <seg n="a9bfebd1">
              Jag anser att vi ska ställa mycket höga krav på elbranschen att
              informera sina kunder. Grundläggande informationsbehov regleras,
              till exempel kundens rätt till jämförpriser, förbrukningsuppgifter
              eller information till grund för byte av elhandelsföretag. Sådan
              information är viktig för att kunderna ska kunna agera på elmarknaden.
            </seg>
            <seg n="d0e09290">
              Konsumentverket och Energimarknadsinspektionen har också en viktig
              uppgift i att bevaka att dessa regler följs, och branschen måste
              ta sitt ansvar för informationsfrågorna och skapa förståelse för
              hur elmarknaden fungerar.
            </seg>
            <seg n="9625bcde">
              Som kunder måste vi också utnyttja vår kundmakt och byta till
              ett annat elhandelsföretag om vi är missnöjda med tjänsten eller
              kvaliteten på informationen vi får.
            </seg>
            <seg n="4769cd7a">
              Jag tycker att det är otillfredsställande och oprofessionellt
              att det förekommer eftersläpande fakturering. Bolagen måste ta
              sitt ansvar för att mäta förbrukningen i tid liksom att hitta
              lämpliga former för avbetalning när detta behövs.
            </seg>
            <seg n="4b0e8143">
              När det gäller preskriptionstid är min inställning däremot att
              elfordringar bör ha samma preskriptionstid som gäller för fordringar
              i allmänhet, i dag tio respektive tre år.
            </seg>
            <seg n="e466fbda">
              För att åtgärda bland annat problemet med efterfakturering ska
              från och med den 1 juli 2009 elmätare läsas av minst en gång i
              månaden och inte som i dag minst en gång per år.
            </seg>
            <seg n="889af8da">
              Jag vill också nämna att Energieffektiviseringsutredningen, som
              redovisade sitt slutbetänkande i november i år, har lämnat ett
              lagförslag som går ut på att debitering av el i normalfallet ska
              ske utifrån faktiskt uppmätt elanvändning. Utredningens förslag
              är för närvarande föremål för remissbehandling.
            </seg>
            <seg n="9aed1ae2">
              Sammantaget bedömer jag att det saknas behov av översyn av preskriptionsreglerna.
            </seg>
          </u>
          <note type="speaker" n="938ac832">
            Anf. 2 CHRISTINA AXELSSON (s):
          </note>
          <u who="christina_axelsson_dbffdb" xml:id="i-a3fa33fc8a775d5a-0" n="feeae82a">
            <seg n="892e6e6d">
              Fru talman! Jag tackar statsrådet för svaret. Anledningen till
              att jag ställde denna interpellation var det som uppmärksammades
              i medierna om att ungefär 1 000 elabonnenter på grund av ett datakommunikationsproblem
              hade blivit drabbade så att elbolaget tog betalt bara för distributionen
              och inte för förbrukningen. Detta var alltså ett fel som man upptäckte
              hos det stora företaget som levererade el. Bolaget gjorde sedan
              en genomgång av detta, och privatpersonerna har en kundgaranti,
              men kundgarantin gäller inte företag. Företagarna blev därför
              hårt drabbade.
            </seg>
            <seg n="7fae6ef8">
              Ett företag som slogs upp ganska stort i en av Helsingforss mest
              lästa tidningar fick en räkning på över 200 000 kronor. Då hade
              elbolaget ändå varit generöst och bara tagit med de fyra senaste
              åren, även om det i lagen sägs att man kan ta de tio senaste åren.
            </seg>
            <seg n="430cd5ee">
              Det var detta som föranledde mig att skriva denna interpellation.
              Jag tycker att det är viktigt att vi får belyst vilka rättigheter
              som stora företag har gentemot små, i detta fall att kräva dem
              på pengar.
            </seg>
            <seg n="4cc7b831">
              Ministern svarar här att vi som kunder också företagare är kunder
              måste utnyttja vår kundmakt och byta till ett annat elhandelsföretag.
              Det låter ju bra. Men man kanske inte vet vad det är man betalar,
              utan man får varje månad en räkning och betalar. Man gör sina
              kalkyler, och man sätter priser utifrån de kostnader som man kalkylerar
              med. Sedan visar det sig efter flera år att det var fel, och man
              får en så hög räkning i efterhand.
            </seg>
            <seg n="9f9d1ee2">
              Även om det stora elhandelsföretaget säger till detta företag
              att det kan betala detta på 12 månader handlar det om väldigt
              mycket pengar 200 000 på 12 månader.
            </seg>
            <seg n="a955801f">
              Jag undrar därför vad ministern kan göra åt detta, och vad vi
              kan göra för att se över den lagstiftning som finns, så att småföretagare
              inte drabbas på detta sätt.
            </seg>
            <seg n="bd427043">
              Jag läste faktiskt preskriptionslagen, som bygger på en lag från
              1862 som ändrades 1980. Det står: På regeringens vägnar Thorbjörn
              Fälldin. Det var 1980 som lagen ändrades och det infördes en preskriptionstid
              för privatpersoner på tre år. Men är det inte dags att vi faktiskt
              ser över denna lagstiftning också vad gäller småföretagare för
              att se hur detta används mellan stora företag och små företag?
            </seg>
          </u>
          <note type="speaker" n="02b72148">
            Anf. 3 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-4ef4f691f114a1f4-1" n="3f4ca54f">
            <seg n="b07aaea3">
              Fru talman! Jag tycker att Christina Axelsson tar upp en viktig
              fråga i sin interpellation. Det är också därför som jag försöker
              svara så korrekt som det bara går. Jag känner verkligen med dessa
              företag eftersom jag inte tycker att det är acceptabelt att elföretag
              beter sig på detta sätt. Det vittnar inte om en särskilt god ordning
              om man måste efterdebitera på det sätt som man gör.
            </seg>
            <seg n="3c9cb4f2">
              Jag förstår fuller väl vad som drabbar de enskilda företagen.
              Precis som Christina Axelsson säger har de utgått från dessa kostnader
              när de har satt priser på sina produkter. Att i efterhand göra
              någonting åt det är omöjligt för den enskilde företagaren. Jag
              tycker alltså inte att detta är acceptabelt.
            </seg>
            <seg n="393968b8">
              Jag vet inte vilket företag det handlar om. Men vi har fört en
              dialog med elföretagen om just dessa saker för att det ska bli
              en bättre ordning från deras sida. Detta är inte särskilt god
              reklam för dem.
            </seg>
            <seg n="1e9fff8b">
              Det som jag försöker beskriva är att vi nu förändrar detta genom
              att det ska ske månadsvis avläsning. Då kan man som kund följa
              sin egen förbrukning. Det är lite grann det som är poängen. Många
              säger att de inte förstår avläsningen och att de inte förstår
              fakturan. Det är ett bekymmer som vi har diskuterat med elbolagen,
              eftersom kunderna måste förstå prissättningen, fakturan och hur
              man läser av. Med en månadsvis avläsning finns det möjligheter
              för både kunden och företaget att jämföra de uppgifter som finns
              här. Det innebär också att man som kund hela tiden kan ha kontroll
              på detta.
            </seg>
            <seg n="7c0b8d6a">
              Jag tror att det är viktigare att vi siktar in oss på den delen
              och de förslag som Energieffektiviseringsutredningen har lagt
              fram för att ytterligare säkra detta än att tala om preskriptionstider.
              Preskriptionstiden är aktuell just i detta fall, men genom att
              vi åtgärdar det som egentligen är grundproblemet ska detta inte
              behöva vara ett problem framöver. Det är där som jag tror att
              vi måste vidta åtgärder, och det gör vi också.
            </seg>
          </u>
          <note type="speaker" n="24c284cf">
            Anf. 4 CHRISTINA AXELSSON (s):
          </note>
          <u who="christina_axelsson_dbffdb" xml:id="i-a3fa33fc8a775d5a-1" n="feeae82a">
            <seg n="b369529d">
              Fru talman! Det är bra att man säger att man rättar till detta
              för framtiden. Det är viktigt att man gör, och jag är tacksam
              för att det kommer att ske. Jag tror säkert att både privatpersoner
              och småföretagare kommer att vara väldigt tacksamma för det.
            </seg>
            <seg n="b027fc4d">
              Frågan kvarstår ändå, för det här kan hända också på andra områden.
              Det kan gälla andra tjänster som vi prenumererar på. Just för
              att allt är så uppsplittrat kan det vara svårt att förstå. Det
              kan också vara svårt att se vad jag verkligen betalar för, särskilt
              som man från det stora företagets sida, från leverantörens sida,
              säger: Det är jag som har gjort fel. Vi har i vår datakommunikation
              inte gjort rätt gentemot vår kund.
            </seg>
            <seg n="0de643a6">
              Skulle man kunna hävda god tro förvisso en annan lagstiftning
              men ändå? Ibland när en vara eller en prenumeration säljs till
              ett visst pris kan köparen hävda att om ett pris sagts även om
              det sagts av misstag kan köparen få varan till det priset när
              man tror att det gäller.
            </seg>
            <seg n="6b15b28c">
              Skulle man i just det här specifika fallet, för att gå tillbaka,
              kunna hävda god tro? Och skulle man kunna använda begreppet god
              tro när det gäller dem som nu drabbats så hårt? Eller skulle någon
              annan typ av lagstiftning kunna användas? Det går ju inte att
              ta ut högre priser på det man redan har sålt priser som bygger
              på de kalkyler som gjorts utifrån de uppgifter som lämnats av
              det elföretag som valts. Därför tycker jag att man från samhällets
              sida borde kunna gå in och säga: Det här är fel, så ni får ändra
              på detta.
            </seg>
            <seg n="d367027d">
              Skulle man alltså kunna hävda principen om god tro?
            </seg>
          </u>
          <note type="speaker" n="37bdb4a6">
            Anf. 5 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-4ef4f691f114a1f4-2" n="3f4ca54f">
            <seg n="99ab9ff9">
              Fru talman! Den månatliga avläsningen kommer att gälla från den
              1 juli 2009, så det är redan åtgärdat.
            </seg>
            <seg n="60a1f622">
              Den juridiska delen av detta är inte mitt specialistområde för
              att nu uttrycka det så utan det är snarare justitieministern som
              i så fall ska besvara den typen av frågor. Men rent allmänt kan
              jag säga att tvister i konsumentförhållandet kan prövas hos Allmänna
              reklamationsnämnden. Fakturor som överstiger 2 000 kronor kan
              prövas av Allmänna reklamationsnämnden. Nämndens prövning är gratis,
              så där finns en möjlighet.
            </seg>
            <seg n="82866127">
              Det jag kan svara på är det som gäller elsidan och energisidan
              och hur man betraktar detta. Det pågår en förbättring det ska
              jag också säga. Det har funnits ett kund- och konsumenttryck på
              elbolagen, vilket gjort att fakturorna har blivit bättre. Det
              har blivit en bättre kontakt med kunderna och så vidare.
            </seg>
            <seg n="2fc217ae">
              Jag tror att det är viktigt att hävda att kunderna med egna val
              faktiskt kan påverka hur de här företagen agerar. Man måste markera
              när man är missnöjd med en elleverantör. Det kan man göra genom
              att byta till en annan leverantör, genom att klaga eller genom
              att föra en offentlig debatt. På det sättet är den här debatten
              väldigt viktig.
            </seg>
            <seg n="8abdd6bf">
              Jag för min del vill ha ett system som gör det möjligt för kunder
              att själva ha kontroll över elförbrukningen både av kostnadsskäl
              och av energieffektiviseringsskäl. Ju mer du vet om hur mycket
              du förbrukar, desto större möjligheter har du att påverka din
              egen förbrukning.
            </seg>
            <seg n="2f76eb87">
              För att ta mitt ansvarsområde kan jag säga att jag tycker att
              vi åtgärdar problemen. Om det sedan gäller allmän preskriptionstid
              och att man ska fundera på det är mitt råd att ställa en sådan
              fråga till justitieministern.
            </seg>
          </u>
          <note type="speaker" n="55e9e7e2">
            Anf. 6 CHRISTINA AXELSSON (s):
          </note>
          <u who="christina_axelsson_dbffdb" xml:id="i-a3fa33fc8a775d5a-2" n="feeae82a">
            <seg n="1bad4805">
              Fru talman! Jag får tacka för det. Men för att som kund kunna
              använda sin kundmakt det var därför jag ställde min interpellation
              till Nyamko Sabuni; jag trodde att kundrelationer föll under hennes
              kompetensområde är det, tror jag, oerhört viktigt att få all den
              information som behövs för att kunna göra egna kalkyler över hur
              mycket en vara faktiskt kostar. Om man inte får det kan man inte
              bara, tycker jag, gå efter preskriptionslagen när företagarna
              kommer. Återigen vill jag hävda det, för jag är orolig för att
              sådana här saker händer igen.
            </seg>
            <seg n="4b0630d1">
              Även om det är en avläsning månadsvis av elförbrukningen är jag
              rädd för att det kan uppstå situationer där mindre företag på
              grund av de stora företagens makt, om jag får säga så, hamnar
              i underläge. Det kan vara annat än just eldistributionen som gör
              att de mindre företagen kan hamna i underläge. Därför tror jag
              att det är viktigt att också titta på preskriptionslagstiftningen
              utifrån ett småföretagarperspektiv. Jag skulle vilja uppmana ministern
              att läsa igenom preskriptionslagen och att se över om det inte
              går att göra det.
            </seg>
            <seg n="f132bec8">
              Jag vet att det finns en utredning om återkrav om man har fått
              för mycket i bostadsbidrag och sådant. Det skulle nog också behövas
              en utredning om preskriptionstidslagen just med tanke på småföretagarna
              och deras villkor.
            </seg>
          </u>
          <note type="speaker" n="7d008eb9">
            Anf. 7 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-4ef4f691f114a1f4-3" n="3f4ca54f">
            <seg n="89f513f2">
              Fru talman! Jag vill återigen tacka för att vi får ha den här
              diskussionen. Christina Axelsson tar upp en sak som verkligen
              är ett bekymmer. Det är framför allt småföretagen som drabbas
              i det här sammanhanget. De stora företagen kan klara den här delen,
              så det gäller de små företagen.
            </seg>
            <seg n="5ccfcc4a">
              Låt mig också få upplysa om att i en proposition år 2005 behandlade
              den förra regeringen frågan om sänkt preskriptionsgräns. Man fann
              då att man inte var beredd att ändra preskriptionsgränsen, så
              den frågan är rätt nyligen prövad. Man sade: Det finns inget bärande
              motiv till att konsumenter av el behöver skyddas från processer
              och bevisföring om förbrukning eller överföring i högre utsträckning
              än konsumenter av andra nyttigheter.
            </seg>
            <seg n="17922168">
              Det var den prövning som den förra regeringen gjorde. Vi har
              inte haft anledning att ändra där. Jag har inriktat mig på att
              öka möjligheterna för kunderna och konsumenterna att ha en större
              makt över förbrukningen och över hur man mäter. Då kan man ha
              en bättre kontroll.
            </seg>
            <seg n="b2ef4ab6">
              Sedan kommer vi att ha Effektiviseringsutredningens förslag att
              behandla. Det förslaget ska ju nu ut på remiss, så också det kommer
              in i den här processen. Vi gör allt vi kan för att försöka förstärka
              det som Christina Axelsson vill komma åt, nämligen detta med kundernas
              och konsumenternas önskemål och behovet av att ha kontroll över
              allt detta.
            </seg>
            <seg n="68580bc8">
              Dessutom vill jag återigen säga att det på en väl fungerande
              elmarknad inte är okej att vi har företag som inte förmår att
              mäta ordentligt. Jag tycker inte att det är okej att ha en kundrelation
              som gör att sådana här efterkrav kommer. Jag hoppas verkligen
              att det aktuella elföretaget tar sig en funderare över hur man
              framöver ska hantera detta.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="29396f2b">
            5 § Svar på interpellation 2008/09:163 om transportstödet till
            Volvo Lastvagnar i Umeå
          </note>
          <note type="speaker" n="1028cf91">
            Anf. 8 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-4ef4f691f114a1f4-4" n="3f4ca54f">
            <seg n="4a6b9b9f">
              Fru talman! Ibrahim Baylan har frågat mig varför jag och regeringen
              valde att minska transportbidraget till Volvo Lastvagnars hyttfabrik
              i Umeå samt vilka åtgärder jag avser att vidta för att transportbidraget
              till denna verksamhet ska höjas.
            </seg>
            <seg n="8547a957">
              Låt mig först erinra om att när regeringen tillträdde fanns inget
              förslag till nytt transportbidrag framtaget trots att tiden för
              den europeiska kommissionens godkännande av det tidigare var på
              väg att gå ut. Vi fick därför lägga ned mycket arbete på att säkerställa
              att de norrländska företagen även i fortsättningen skulle få tillgång
              till detta för dem viktiga och effektiva stöd i samma omfattning
              som tidigare.
            </seg>
            <seg n="5a03240b">
              Vid den revidering av transportbidraget som skedde i samband
              härmed valde regeringen att följa tre principer: mer till små
              än till stora företag, mer till norr än till söder samt mer till
              inlandet än till kustregionerna. I samband härmed infördes ett
              högsta bidragsbelopp på 15 miljoner kronor per år för ett produktionsställe.
            </seg>
            <seg n="cc2abc24">
              Anslaget för transportbidrag har sedan successivt tillförts de
              ytterligare medel som behövts, bland annat för att möta den höga
              efterfrågan under högkonjunkturen. Senast tillfördes ytterligare
              50 miljoner kronor i samband med årets vårproposition, och i budgetpropositionen
              har regeringen föreslagit att det höjda anslaget, närmare 500
              miljoner kronor, ska kvarstå även under åren 2009 och 2010.
            </seg>
            <seg n="7dc60605">
              Volvo Lastvagnar AB har sedan lång tid varit den största mottagaren
              av transportbidrag. Sedan 2003 har bolaget beviljats sammanlagt
              135 miljoner kronor, inklusive två års retroaktiva bidrag. Även
              med de nya bestämmelserna får bolaget bidrag för en stor del av
              transportkostnaderna. I en lågkonjunktur stiger också denna andel.
            </seg>
            <seg n="65ebe78b">
              I detta sammanhang bör det också påpekas att bolaget för sin
              verksamhet i Umeå under senare år även beviljats olika företagsstöd
              för investeringar med sammanlagt 175 miljoner kronor. Så stora
              belopp har inte någon annat företag fått, åtminstone inte i Västerbottens
              län.
            </seg>
            <seg n="c8b5cd42">
              För att förbättra företagsklimatet i Sverige och möta de utmaningar
              som kreditkrisen och lågkonjunkturen för med sig har regeringen
              vidtagit en mängd kraftfulla åtgärder.
            </seg>
            <seg n="fedd5144">
              Regeringen har bland annat sänkt skatterna för landets företagare
              med 50 miljarder kronor på två år. I årets budgetproposition föreslås
              också rejält med resurser till infrastrukturen. Det innebär bland
              annat att utlovade investeringar i Umeå äntligen kan fullföljas,
              till gagn inte minst för Volvo. 15 miljarder kronor till forskning
              och utveckling är stora resurser som syftar till att förbättra
              innovationsklimatet i Sverige. Regeringen föreslår också betydande
              resurser till yrkesutbildningar, både på gymnasial nivå och i
              eftergymnasiala utbildningar. Nyligen har också presenterats åtgärder
              om sammanlagt 8,3 miljarder kronor för jobb och omställning. Och
              så sent som i förra veckan presenterades stora insatser för att
              möta utmaningarna för svensk fordonsindustri.
            </seg>
            <seg n="ed8e9ccd">
              Vi är också beredda att om nödvändigt göra fler insatser för
              att möta de utmaningar vi står inför.
            </seg>
          </u>
          <note type="speaker" n="dffdcb0f">
            Anf. 9 IBRAHIM BAYLAN (s):
          </note>
          <u who="ibrahim_baylan_097896" xml:id="i-310dbeefe4418d46-0" n="d2fff932">
            <seg n="7f2e86c4">
              Fru talman! Tack, näringsministern, för svaret, även om jag i
              sak är lite missnöjd med svaret på den ena frågan. Men det säger
              sig självt svaret är att näringsministern inte avser att vidta
              några åtgärder för att höja eller stärka stödet till, i det här
              fallet, Volvo Lastvagnar i Umeå.
            </seg>
            <seg n="27f4681b">
              Fru talman! För ungefär två veckor sedan var jag på besök och
              träffade företrädare för de anställda vid Volvo Lastvagnar i Umeå.
              Det var med anledning av de många varslen. Senare har det visat
              sig att en alltför stor del av dessa varsel har resulterat i uppsägningar.
              Av de ca 520 som varslades har nu 485 personer vid fabriken i
              Umeå fått besked om att de kommer att bli uppsagda eller är uppsagda.
              Till detta kan man lägga ett hundratal som har haft visstidsanställningar
              och som får sina anställningar avslutade.
            </seg>
            <seg n="4e416a79">
              Dessa kommer att möta en bister verklighet, en verklighet där
              varslen ökar och där antalet lediga platser ständigt minskar.
              För många kan detta innebära mer eller mindre en ekonomisk katastrof
              därför att den borgerliga regeringen har gjort sitt yttersta för
              att nedmontera och försvaga den a-kassa vi har haft och som ska
              fungera som en bro från ett jobb till ett annat. Under tiden ska
              man inte behöva känna oro för att behöva gå från hus och hem.
            </seg>
            <seg n="33f0066e">
              Under mitt besök fick jag höra om unga familjer där båda jobbar
              vid Umeåfabriken och som nyligen försökt etablera sig på bostadsmarknaden
              genom att köpa ett hus, ett radhus eller en bostadsrätt. Som Maud
              Olofsson säkert känner till är det inte någon billig affär heller
              i Umeå att köpa sig en egen bostad. Det går på ett par tre miljoner
              kronor även där.
            </seg>
            <seg n="5aa40287">
              De frågar sig nu: Vad ska vi göra? Inte nog med att de kommer
              att få ungefär en drygt 50-procentig a-kassa när de blir arbetslösa.
              Som lök på laxen får de också, naturligtvis genom Maud Olofssons
              försorg, betala högre skatt på denna arbetslöshetsersättning än
              den skatt de betalade när de arbetade.
            </seg>
            <seg n="a5f16cb0">
              En fråga som de också tog upp med mig, och det är därför jag
              har ställt min interpellation, var att de ville ha reda på bevekelsegrunderna
              för regeringens försämring av transportstödet till Volvo Lastvagnar
              i Umeå. Transportstödet finns inte specifikt som ett stöd till
              ett företag. Det finns specifikt som ett stöd för att man ska
              kunna konkurrera på lika villkor, för att kompensera för de långa
              avstånd som det ändå innebär att ha en fabrik i Umeå och sina
              huvudmarknader nere på kontinenten.
            </seg>
            <seg n="0370bb3b">
              Det här stödet är, menade de, oerhört viktigt för att Volvo Lastvagnar
              ska kunna finnas kvar i Umeå. Skulle frågan bli aktuell att lägga
              ned fabriken skulle det handla om ytterligare 2 000 arbetstillfällen
              som försvinner direkt. Ytterligare 2 000 människor skulle alltså
              bli arbetslösa. Vi är tack och lov långt därifrån, men nu när
              lågkonjunkturen slår till med full kraft och varje krona och öre
              räknas finns risken att sådana här saker som kanske är marginella
              kan spela roll när det handlar om att kunna konkurrera på lika
              villkor.
            </seg>
            <seg n="4f554187">
              Därför är min fråga till Maud Olofsson: Är du beredd att omvärdera
              detta ansvarslösa beslut?
            </seg>
          </u>
          <note type="speaker" n="a51d3149">
            Anf. 10 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-4ef4f691f114a1f4-5" n="3f4ca54f">
            <seg n="95107e83">
              Fru talman! Det här är en mycket angelägen fråga att diskutera.
              Det är väldigt många människor både på Volvo Lastvagnar och på
              många andra ställen som är oroliga i dag. Den finansiella krisen
              skapar mycket stor oro inte bara här i Sverige utan runt om i
              världen. För att vi ska få en vändning i det här måste de finansiella
              systemen fungera därför att de är blodomloppet i hela ekonomin.
            </seg>
            <seg n="34bcf413">
              När jag pratar med till exempel ledarna för Volvo Lastvagnar
              beskriver de att bekymret för dem är att de har kunder som inte
              får låna pengar i bank. Många av deras kunder vill kunna köpa,
              vill kunna byta lastbil eller vad det är för någonting, men de
              har inga krediter. Så länge banksystemet inte funkar kommer vi
              inte att få ordning på detta.
            </seg>
            <seg n="642f2f74">
              Volvo Lastvagnar är ett sunt företag, ett starkt företag, världsledande
              och har mycket goda förutsättningar, men om de finansiella systemen
              inte fungerar kommer man inte få se kunderna komma tillbaka. Det
              är därför regeringen lägger ned så mycket energi på att få ordning
              på de finansiella systemen, inte bara här hemma utan också på
              europeisk nivå. Jag hoppas verkligen att vi ska komma framåt där.
            </seg>
            <seg n="cf7938a0">
              Väldigt mycket har gjorts för att underlätta för Volvo Lastvagnar,
              inte minst i Umeå. Jag nämnde infrastruktursatsningen. Man hade
              väntat i åratal på att den förra regeringen skulle anslå pengar,
              men ingenting hade hänt. Efter två år kan vi ge besked att vi
              nu gör stora investeringar. Det tycker jag är mycket glädjande,
              och det är man också på Volvo Lastvagnar mycket tacksam för.
            </seg>
            <seg n="18bc248b">
              Vi har i dialog med fordonsindustrin pekat ut ett åtgärdsprogram
              för att med kreditgarantier och med forskning och utveckling snabba
              på utvecklingen och omställningen till hållbara transporter. Där
              gör vi tillsammans med EU-kommissionen kraftfulla insatser. Sverige
              är det land som är först ut med att införa ett sådant åtgärdsprogram
              för fordonsindustrin. Det kommer att komma också Volvo Lastvagnar
              till del.
            </seg>
            <seg n="d9c0b470">
              När jag tillträdde visade det sig att det inte var gjort någonting
              för att få behålla det transportstöd som då fanns. Det var en
              öppen fråga gentemot kommissionen. Jag fick börja med, Ibrahim
              Baylan, att övertyga kommissionen om att vi skulle fortsätta att
              ha transportstöd. Det var inte självklart. Min företrädare på
              posten, som var socialdemokrat och hette Ulrica Messing, hade
              inte försäkrat sig om detta. Det andra jag fick göra var att tillföra
              50 miljoner kronor därför att det fattades pengar i budgeten.
              Det var rätt många småföretag som väntade på att de skulle kunna
              få ut transportstödet. Jag var tvungen att tillföra pengar i tilläggsbudgeten.
            </seg>
            <seg n="aab0b14c">
              Det här fick jag mycket frågor om. Förklaringen var att min företrädare
              på posten inte hade gjort det nödvändiga grundarbetet. I våra
              dialoger med kommissionen sade man att transportstödet kan vi
              få ha men att det inte är rimligt att stora företag har en så
              stor andel av transportstödsanslagen. Då ändrade vi transportstödet
              så att det var fler småföretag som fick komma med.
            </seg>
            <seg n="58c2895e">
              När jag tittar på värderingen bakom detta tycker jag att de små
              ska ha mer än de stora, jag tycker att inlandet ska ha mer än
              kusten och jag tycker att norr ska ha mer än söder. Vi hade en
              utredning i grunden som stärkte den inställningen. När man har
              den här typen av stöd är det viktigt att man följer vissa principer
              så att det är tydligt för alla vad som gäller.
            </seg>
            <seg n="2b7c8154">
              Med tanke på det som Volvo Lastvagnar ändå har fått i form av
              statligt stöd i jämförelse med många småföretag i Västerbotten
              har man anledning att vara tacksam. Det är inte något fattigt
              bolag. Det har gjort rejäla vinster under de senaste åren. Nu
              kan äntligen en hel del nya små företag också få ta del av transportstödet.
              Vi har ett transportstöd som följer av de avstånd som man har
              till marknaden. Det är grunden för transportstödet.
            </seg>
          </u>
          <note type="speaker" n="6ccd827d">
            Anf. 11 IBRAHIM BAYLAN (s):
          </note>
          <u who="ibrahim_baylan_097896" xml:id="i-310dbeefe4418d46-1" n="d2fff932">
            <seg n="8d856ac7">
              Fru talman! Skyll inte ifrån dig, Maud Olofsson. Det är en typisk
              ovana som den här regeringen har att så fort man har tagit ett
              impopulärt beslut, så fort man har gjort någonting som inte är
              bra försöker man skylla ifrån sig på den förra socialdemokratiska
              regeringen. Ta ansvar för den politik som du för! Du argumenterar
              stenhårt här på slutet för att detta beslut var riktigt. Man skulle
              mer än halvera stödet till, i det här fallet, Volvo Lastvagnar
              i Umeå.
            </seg>
            <seg n="232219b4">
              Jag har ingen annan syn på Volvo Lastvagnar i allmänhet. Det
              är ett sunt företag som tjänar väldigt mycket pengar. Det är inte
              det detta handlar om. Det här handlar inte om ett allmänt stöd.
              Det här handlar om ett stöd för att kunna behålla ett antal, i
              det här fallet över 2 000, arbetstillfällen i norra Sverige. Det
              är ingen självklarhet att man har en fabrik så långt ifrån huvudmarknaderna.
              Stödet infördes för att kompensera för avstånden.
            </seg>
            <seg n="f8709be7">
              Maud Olofsson påstår att stödet täcker stora delar av transportkostnaderna.
              Jag kan utifrån de uppgifter som jag har konstatera att det är
              ungefär en femtedel av transportkostnaderna som stödet täcker,
              så det är långt ifrån en stor del av transportkostnaderna.
            </seg>
            <seg n="ca8fe7b5">
              Jag tar illa vid mig av att man ställer de här företagen mot
              de små företagen, i det här fallet i Västerbotten. Det är ett
              faktum, Maud Olofsson, och det borde du som näringsminister veta,
              att det är väldigt många små företag som är beroende av en sådan
              här stor näringsidkare, en stor fabrik. Om inte detta företag
              funnits skulle väldigt många småföretagare i Umeå och Västerbotten
              tappa sin kundkrets och därmed sitt levebröd, så ställ inte dessa
              emot varandra!
            </seg>
            <seg n="511d3ad3">
              Jag delar Maud Olofssons uppfattning att A och O i detta naturligtvis
              är att tina upp de finansiella marknaderna. Mot den bakgrunden
              lade regeringen fram en proposition som vi över blockgränserna
              röstade igenom på rekordtid. På tre dagar röstade denna riksdag
              igenom ett garantisystem för bankerna för att på det viset kunna
              få bättre flyt i de finansiella systemen.
            </seg>
            <seg n="17e04f1e">
              Men vad har hänt sedan dess, Maud Olofsson? Ingenting! En enda
              bank har gått med. Under tiden drar regeringen benen efter sig.
              Vad händer nu? Jag frågar, för jag vet inte. Det enda jag hör
              från regeringens företrädare, Anders Borg eller Fredrik Reinfeldt,
              är att man å ena sidan skyller på direktörerna, å andra sidan
              skyller på kommissionen. Alla andra gör fel, men inte den svenska
              regeringen. Den är nämligen perfekt. Nej, jag tror att det är
              viktigt att regeringen inte drar benen efter sig utan ser till
              att hitta ett sätt att få in bankerna i det här systemet, att
              få bättre flyt, så att de i det här specifika fallet småföretagare
              och åkerier som behöver köpa lastbilar kan få lån till att göra
              det för att kunna bedriva sin verksamhet, så att man inte späder
              på den oro och den arbetslöshet som håller på att drabba vårt
              land.
            </seg>
            <seg n="dacb25fb">
              Jag återkommer till min grundfråga, fru talman. Det här handlar
              inte om särskilt mycket pengar för staten. Det handlar om ca 1520
              miljoner som man har dragit in. Men för denna fabrik som ligger
              långt från sina marknader kan det vara A och O i ett läge när
              kronor och ören ska gå ihop. Ser inte Maud Olofsson att denna
              lilla åtgärd på längre sikt skulle kunna garantera väldigt många
              arbetstillfällen i Sverige? För det handlar om Sverige. Alternativet
              om den här fabriken skulle flyttas är inte att den flyttas till
              något annat ställe i Sverige, utan vad jag har fått höra från
              de anställda och också från Volvoledningen är att det i så fall
              handlar om kontinenten, Belgien antagligen. Då är min fråga till
              dig: Kan inte regeringen tänka sig denna lilla åtgärd, att återställa
              det stöd som ni skar ned förra året, för att garantera att vi
              har kvar den här verksamheten i Umeå och Sverige.
            </seg>
          </u>
          <note type="speaker" n="7a6940b6">
            Anf. 12 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-4ef4f691f114a1f4-6" n="3f4ca54f">
            <seg n="df511e4b">
              Fru talman! Låt mig först säga att det är klart att vi måste
              få ordning på det finansiella systemet, och det gäller i hela
              Europa. Jag vill påminna om att så länge vi inte får en ordning
              i Europa som gör att de finansiella systemen fungerar är det många
              av våra stora företag som kommer tillbaka till Sverige och behöver
              lån här hemma. Då är det en tuff situation för svenska banker
              att klara det. Det är viktigt att hålla i minnet.
            </seg>
            <seg n="51876990">
              Sedan ska man komma ihåg att regeringen har satsat 32 miljarder
              i budgeten, 8,3 miljarder i åtgärdsplan, 3 miljarder till fordonsindustrin,
              5 miljarder som vi tillfört det finansiella systemet. Det är betydande
              resurser, men Ibrahim Baylan menar att vi drar benen efter oss.
              Jag vill upplysa om att vi är bäst i hela Europa. Det finns inget
              annat land som i förhållande till befolkningsmängden satsar så
              mycket framåt. Men jag säger att det är viktigt att få ordning
              på de finansiella systemen för att de andra åtgärderna ska verka
              fullt ut.
            </seg>
            <seg n="46b3d279">
              Jag kan bara konstatera att när det bland annat gäller fordonsindustrin
              ligger Socialdemokraterna långt efter i sina satsningar jämfört
              med det som regeringen presenterade förra veckan.
            </seg>
            <seg n="dead80b7">
              Ibrahim Baylan säger: Skyll inte ifrån er! Nej, jag skyller inte
              ifrån mig. Jag talar bara om att Ulrica Messing inte hade försvarat
              transportstödet. Det blev jag varse när jag tillträdde. Det är
              inte att skylla ifrån mig. Jag beskriver bara hur det är. Det
              fattades 50 miljoner kronor som jag fick ta från länsanslagen
              och andra delar för att kunna fylla upp när det gällde transportstödet.
              Det är bara fakta. Om Ibrahim Baylan sedan vill höra det eller
              inte kan inte jag ta ansvar för, men det är fakta.
            </seg>
            <seg n="2732d2b8">
              Jag har studerat Socialdemokraternas budget. Och den är intressant
              att läsa, för ni ligger på samma nivå som regeringen när det gäller
              de regionalpolitiska anslagen. Det står ingenting om transportstödet.
              Jag undrar bara om Ibrahim Baylan inte har något stöd i sitt parti
              för det som han står och säger här. I så fall är det bra för oss
              att få reda på det. I er budget finns det nämligen ingenting nämnt
              om transportstöd, och det finns inga ytterligare pengar.
            </seg>
            <seg n="8ae3a81e">
              Om det är så att Ibrahim Baylan tänker sig att göra en omfördelning
              inom transportstödets ram tycker jag att Ibrahim Baylan ska tala
              om för de här småföretagen för det är väl i så fall de som inte
              ska få transportstöd vilka småföretag som Ibrahim Baylan och Socialdemokraterna
              tänker ta pengar ifrån och ge till Volvo. Med vilka argument kan
              man i så fall kan göra en sådan prioritering? Det är ju samma
              pengar och samma regelverk vi pratar om, men Ibrahim Baylan verkar
              vara mer beredd att ge till Volvo än till de små. Tala om för
              mig: Vilka småföretag är det som inte ska få transportstöd?
            </seg>
          </u>
          <note type="speaker" n="a3d991c3">
            Anf. 13 IBRAHIM BAYLAN (s):
          </note>
          <u who="ibrahim_baylan_097896" xml:id="i-310dbeefe4418d46-2" n="d2fff932">
            <seg n="71f8632c">
              Fru talman! Det är en vanlig taktik från den nuvarande regeringen
              att så fort man blir trängd försöka gå i opposition. Med tanke
              på Maud Olofssons inlägg här påminns jag om ett citat från Bibeln:
              Högmod går före fall. Jag hör ofta regeringens företrädare säga
              att de är bäst, men medborgarna tycks inte hålla med om den saken.
            </seg>
            <seg n="a89181af">
              Maud Olofsson säger att man har gjort mest i hela Europa. Jag
              såg nyligen en opinionsundersökning som visar att medborgarna
              tycker att regeringen gör alldeles för lite för att möta den lågkonjunktur
              vi är inne i. Det kan vara väldigt svårt att ta till sig, Maud
              Olofsson, men högmod kan gå före fall. Kom ihåg det! Om du så
              gärna vill gå i opposition finns det ju möjlighet för väljarna
              att tillmötesgå ditt önskemål vid nästa val.
            </seg>
            <seg n="1e26cdc2">
              Vad Socialdemokraterna tycker eller inte tycker om transportstödet
              ja, vi har ju haft socialdemokratiska regeringar i det här landet.
              Till så sent som 2006 hade vi en socialdemokratisk regering. Och
              de företag som det här handlar om vet vad de fick i transportstöd
              då. För Volvo Lastvagnar handlade det om 3035 miljoner. Så fort
              vi fick en borgerlig regering skars det ned till 15 miljoner.
              Det är det som är faktum, det är det som är verklighet. Det är
              du som är näringsminister, Maud Olofsson. Försök inte springa
              ifrån ditt ansvar!
            </seg>
            <seg n="b12a9c0b">
              Nej, jag tror tyvärr att en del av den hätska argumentationen
              från Maud Olofsson mot Socialdemokraterna egentligen handlar om
              att försöka dölja det faktum att det största partiet i regeringen,
              Moderaterna, under många år har argumenterat emot den här typen
              av transportstöd, som handlar om att kompensera för långa avstånd
              och försöka se till att företagen kan konkurrera på lika villkor.
              I det här fallet handlar det om att bevara och utveckla arbetstillfällen
              i norra Sverige, arbetstillfällen som inte bara handlar om dem
              som direkt jobbar på Volvo Lastvagnar utan också om många småföretagare
              som har Volvo Lastvagnar som sin största kund och som skulle gå
              omkull om detta inte fanns.
            </seg>
          </u>
          <note n="a2a77802">
            Omvärdera, Maud Olofsson, omvärdera!
          </note>
          <note type="speaker" n="772c3b19">
            Anf. 14 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-4ef4f691f114a1f4-7" n="3f4ca54f">
            <seg n="563ecb53">
              Fru talman! Nej, jag tror inte att vi har drabbats av högmod,
              men vi är stolta över den politik som vi genomför därför att den
              ger rätt resultat. Och jag hoppas att Ibrahim Baylan är stolt
              över sin egen politik.
            </seg>
            <seg n="5cbd5aa5">
              Det som är viktigt i sådana här lägen är att jämföra våra förslag.
              Det var därför jag tog upp Socialdemokraternas budget. Jag är
              medveten om att ni inte sitter i regeringsställning, och tack
              och lov för det. Men ni har inte gett några mer pengar till transportstödet.
              Låtsas inte om någonting annat! Ska du ge mer pengar till Volvo
              måste du ta pengar från något annat håll. I så fall är det från
              de mindre företagen du tänker ta pengarna, men tala då om det!
              Jag tror inte att det är något populärt besked som du ger till
              länets småföretagare i Västerbotten om du säger att Volvo har
              rätt till mer pengar men inte småföretagen. Du kan inte blanda
              bort korten, för du har inte mer pengar än vad jag har.
            </seg>
            <seg n="5a664c6f">
              Det intressanta är att jag har tillfört resurser till transportstödet.
              Centerpartiet har naturligtvis drivit den frågan därför att den
              är viktig för oss för att hålla regional balans, för att hålla
              ihop Sverige och för att ge också norrländska företag möjligheter
              att sälja på den europeiska och den internationella marknaden.
              Vi har lyckats öka anslaget till skillnad från den förra regeringen.
            </seg>
            <seg n="583f20ab">
              När jag säger att vi är bäst i Europa är det bara att titta på
              siffrorna. Det ligger ingen värdering i det, utan jag tittar bara
              på de siffror som vi har föreslagit och jämför med vad andra europeiska
              länder gör. Då kan jag konstatera att tack vare att vi har minskat
              utanförskapet har vi en god ekonomi som gör att vi kan satsa framåt.
              Har man minskat utanförskapet och sett till att fler människor
              är i arbete, då har man mer resurser att fördela. Det är därför
              jag är stolt och glad över att vara minister i Sverige.
            </seg>
            <seg n="bfbf34b2">
              I en svår situation där människor och företag är oroliga har
              vi möjlighet att möta med utbildningsinsatser, med arbetsmarknadspolitik,
              med näringspolitik, med infrastruktursatsningar, med ROT-avdrag,
              med forskning och utveckling. Allt detta kan vi göra nu så att
              vi rustar oss för den högkonjunktur som vi vet kommer.
            </seg>
            <seg n="6434c193">
              Men det är klart att vi måste kraftsamla. Vi måste också se till
              att vi hjälps åt i hela landet för att åstadkomma det här.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="fec5d522">
            6 § Svar på interpellation 2008/09:175 om sms-lån
          </note>
          <note type="speaker" n="2a7a790b">
            Anf. 15 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-0" n="9419a1a4">
            <seg n="62992c5e">
              Fru talman! Monica Green har frågat mig tre saker: för det första
              vad jag kan göra för att sms-lån ska förhindras, för det andra
              om det enligt mitt ställningstagande går att ställa långivaren
              till ansvar om inte kreditupplysning tagits och för det tredje
              om det enligt mina avsikter går att sätta andra gränser som gör
              att ungdomar skyddas.
            </seg>
            <seg n="3c981b6a">
              Inom departementet pågår ett arbete med att genomföra det konsumentkreditdirektiv
              som antogs inom EU i våras. Arbetet är inriktat på att vi ska
              ha en departementspromemoria klar i början av nästa år. Först
              och främst handlar förslagen om att genomföra direktivet i svensk
              rätt, men även problemen med sms-lånen tas upp i promemorian.
            </seg>
            <seg n="6d8d02ad">
              Det är bra om vi kan göra det regelverk som styr sms-lånen tydligare
              så att färre får problem med ökad skuldsättning. Samtidigt ska
              vi nog inte i onödan hindra dem som trots vetskap om kostnaderna
              för lånen uppskattar att det finns enkla och snabba sätt att låna.
              Svårigheten är att möjliggöra enkla lån och samtidigt skydda dem
              som riskerar att råka illa ut genom överskuldsättning.
            </seg>
            <seg n="9eae3f6b">
              Jag håller med Monica Green om att vi inte kan ha en ordning
              med bristfälliga eller uteblivna kreditprövningar som riskerar
              att försätta människor i skuldfällor. Direktivet kräver också
              att kreditgivarna ska kreditpröva konsumenterna. Ett krav på kreditprövning
              borde vara en verkningsfull åtgärd för att förhindra att lån beviljas
              utan att kreditgivaren först säkerställt att kunden är god för
              krediten. Krediter under 200 euro faller utanför direktivet, men
              det finns möjlighet att inkludera även dessa.
            </seg>
            <seg n="bf3a8422">
              Som svar på Monica Greens fråga om långivaren kan ställas till
              svars vill jag peka på att Konsumentverket utövar tillsyn av att
              konsumentkreditlagen följs. Om man inför ett krav på kreditprövning
              även för de minsta krediterna kommer Konsumentverket att kunna
              ingripa när kreditprövning inte görs. Dessutom har domstol i vissa
              undantagsfall befriat konsumenten från betalningsskyldighet när
              det inte gjorts en fullgod kreditprövning.
            </seg>
            <seg n="98b48af2">
              På flera punkter skärper direktivet kreditgivarnas informationsskyldighet.
              Det finns krav på information vid marknadsföring av kredit i god
              tid innan kreditavtalet ingås och i själva kreditavtalet. En fråga
              som man får ta ställning till i den kommande promemorian är om
              det, till skillnad mot vad som gäller i dag, ska krävas att effektiv
              ränta anges vid marknadsföring av kredit även i de fall där krediten
              understiger 1 500 kronor eller ska återbetalas inom tre månader.
              Det är ett exempel på en möjlighet att sätta andra gränser än
              i dag som gör att ungdomar skyddas bättre.
            </seg>
            <seg n="23c03019">
              Sammanfattningsvis finns det goda skäl att se över formerna för
              denna typ av lån, bland annat därför att vi inte har råd med att
              så många människor, framför allt unga, hamnar i ett utanförskap
              på grund av skuldbörda.
            </seg>
          </u>
          <note type="speaker" n="bd93d33c">
            Anf. 16 MONICA GREEN (s):
          </note>
          <u who="monica_green_30ca1b" xml:id="i-a2e169e484aad364-0" n="1c28fa08">
            <seg n="64cd08d0">
              Fru talman! Jag tackar Beatrice Ask för svaret. Jag uppskattar
              att vi har en liknande ingång, att vi ser ett problem i detta
              och att vi är överens om att vi vill göra något åt problemet med
              sms-lånen. Jag har dock en del invändningar mot svaret som jag
              tänkte återkomma till.
            </seg>
            <seg n="8d61849c">
              Det började med en räddning från en liten skuld på 300 kronor
              till en kompis men slutade med en skuld som växt till 3 000 kronor,
              berättar en 18-årig kille.
            </seg>
            <seg n="e5d89396">
              En ensamstående mamma beskriver paniken när kronofogden knackade
              på dörren för att driva in sms-lånen.
            </seg>
            <seg n="c57cfac2">
              Det finns till och med uppgifter om självmordsförsök i samband
              med indrivning av skulder som bland annat uppkommit genom sms-lån.
              Kronofogden säger att det inte är ovanligt att det flera gånger
              om året sker självmordsförsök. Det är en mycket oroande utveckling.
            </seg>
            <seg n="b2bf7062">
              En undersökning visar att 400 000 personer tror att de inte kommer
              att kunna betala sina räkningar i tid eller inte alls den närmaste
              tiden.
            </seg>
            <seg n="4491bdda">
              Vi måste göra något åt det. Jag är glad att Beatrice Ask är beredd
              att se över det, men när ska det ske? Det går väldigt långsamt.
            </seg>
            <seg n="0789e4ec">
              Ett annat problem är att den borgerliga regeringen gick till
              val på att det är bra med ökade skillnader. Det kallas för incitament.
              Blir man bara tillräckligt fattig när man är sjuk blir man säkert
              frisk. Blir man tillräckligt fattig när man är arbetslös drar
              man land och rike runt och hittar sig ett jobb. Sådan var er politik.
              Vi har dock sett att det inte fungerar i praktiken, särskilt inte
              i lågkonjunktur. Det förvärrar situationen.
            </seg>
            <seg n="81e85d73">
              För varje dag ökar skillnaderna mellan rik och fattig, män och
              kvinnor, ung och gammal. Det gör det inte lättare för människor
              som vill komma snabbt ur en skuldfälla.
            </seg>
            <seg n="c8b00a00">
              På nätet kan man se att det finns 340 000 möjligheter att ta
              ett sms-lån. Till det kommer den aggressiva marknadsföring som
              sker i de kommersiella radio- och tv-kanalerna om att man på 1015
              minuter kan få ett lån via sin mobiltelefon lån som sedan bara
              lavinartat växer. Ungdomar har beskrivit att de mitt i natten
              efter en studentfest har tagit ett lån på 3 000 kronor utan att
              långivaren har tagit någon som helst kreditupplysning på den unge.
            </seg>
            <seg n="a33bdde6">
              Jag anser att de företag som bedriver en sådan aggressiv marknadsföring
              till dessa ungdomar borde få skylla sig själva när ungdomarna
              inte kan betala tillbaka. Har man inte tagit kreditupplysning
              på dessa personer borde man inte heller få möjlighet att driva
              in skulden hos kronofogden.
            </seg>
            <seg n="99e7664e">
              Min poäng är att om sms-företagen är så slarviga och lånar ut
              så lättvindigt borde de få skylla sig själva när de har ställt
              till det för den enskilde individen.
            </seg>
            <seg n="f94bfd7e">
              Jag skulle vilja att Beatrice Ask tog och snabbade på processen.
              Eftersom vi är eniga om att sms-lånen är ett stort problem borde
              det kunna gå snabbare att komma till rätta med problemet.
            </seg>
          </u>
          <note type="speaker" n="03478d5e">
            Anf. 17 AMEER SACHET (s):
          </note>
          <u who="ameer_sachet_6408a6" xml:id="i-782b8f2fe974399d-0" n="5091802c">
            <seg n="1bd3f203">
              Fru talman! Jag tackar statsrådet för svaret. Jag tackar också
              Monica Green som ställt interpellationen. Den är viktig, särskilt
              i jultider då vi vet att många lockas av dessa snabba enkla lån.
            </seg>
            <seg n="c2f58140">
              Vi har flera gånger tidigare debatterat sms-lån här i kammaren,
              ofta på initiativ av Socialdemokraterna. Varje gång har vi frågeställare
              bett om skyndsamt agerande från ministern. Redan 2006 uppmärksammades
              frågan av mina partikolleger Monica Green och Christina Axelsson
              i syfte att komma till rätta med problemen med sms-lån.
            </seg>
            <seg n="44f2c574">
              Svaren har liknat varandra: Vi avvaktar en utredning, vi inväntar
              ett EU-direktiv, vi arbetar med det på departementet.
            </seg>
            <seg n="5c875c81">
              Men snabba besked och konkreta förslag behövs nu, ministern!
              Det är viktigt att agera skyndsamt. Varje dag hamnar någon av
              våra ungdomar i skuldfällan. Varje dag utan ett starkt regelverk
              för sms-lånen är en dag för mycket.
            </seg>
            <seg n="fd1e84cb">
              För att sammanfatta är det allt fler människor i Sverige som
              blir skuldsatta, framför allt ungdomar. Det är tusentals ungdomar
              som råkar illa ut efter att ha tagit snabba lån och sms-lån.
            </seg>
            <seg n="c253d657">
              Fru talman! Antalet ansökningar om betalningsförelägganden som
              rör obetalda sms-lån har ökat lavinartat. Kronofogden menar att
              det är ett växande problem och att det utvecklas till en skuldfälla.
              Antalet obetalda sms-lån fortsätter att öka kraftigt och ungdomsgruppen
              är klart överrepresenterad.
            </seg>
            <seg n="bf8fb2d9">
              I mitt hemlän Örebro är närmare 50 procent av dem som får betalningsförelägganden
              på grund av sms-lån unga människor mellan 18 och 25 år.
            </seg>
            <seg n="27799380">
              Med gällande lagstiftning behöver verksamma mobillåneföretag
              endast registrera verksamheten hos Finansinspektionen. De behöver
              inget tillstånd från Finansinspektionen. Det innebär att Finansinspektionens
              möjligheter att ingripa mot företagen är begränsade.
            </seg>
            <seg n="0ddbd50a">
              Detta måste det bli ändring på. Om tillståndsplikt krävdes skulle
              Finansinspektionen få möjlighet att godkänna mobillåneföretag
              som ska bedriva den tillståndspliktiga verksamheten.
            </seg>
            <seg n="308b0228">
              Det skulle innebära större trygghet för konsumenterna och möjlighet
              att stoppa oseriösa företag. Alltför många människor har redan
              fastnat i lånefällan. Det är alltså ett akut problem som kräver
              snabba och konkreta förslag.
            </seg>
            <seg n="baa14735">
              Varför denna långbänk, ministern? Man frestas att tro att regeringen
              för att slippa ta itu med frågan själv inväntar ett EU-direktiv
              som ska träda i kraft år 2010. Vad svarar ministern på det?
            </seg>
            <seg n="cfcb7e6c">
              Oavsett vilken orsaken är försitter den borgerliga regeringen
              chansen att stoppa livegenskapen. Det är inte bara kortsiktigt
              utan direkt oansvarigt. Varför är regeringen så senfärdig, ministern?
            </seg>
          </u>
          <note type="speaker" n="f7c204c7">
            Anf. 18 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-1" n="9419a1a4">
            <seg n="3b250575">
              Fru talman! Jag ska inte citera Bibeln, som någon efterlyste.
              Däremot ska jag gärna citera en tidigare statsminister: Den som
              är satt i skuld är inte fri.
            </seg>
            <seg n="f5fcbb2b">
              Det är en av de sannaste saker man kan säga. Det är en olycka
              för människor som sätter sig i skuld och inte klarar upp det.
              Jag är väldigt bekymrad över läget.
            </seg>
            <seg n="f0393681">
              Det går för långsamt, det är för sent, säger de socialdemokratiska
              riksdagsledamöterna nu.
            </seg>
            <seg n="f6c852d9">
              Bakgrunden till detta är ju att den lag som gäller ändrades under
              den förra socialdemokratiska regeringen. Jag tror att det var
              2004. Då gjorde man undantag för den här typen av lån. Regeringen
              argumenterade för att man inte trodde att det här skulle vara
              något större bekymmer. Man hade också en diskussion om den här
              typen av lån.
            </seg>
            <seg n="a766c07b">
              Nu har vi sett en annan utveckling. Normalt väntar man ett antal
              år innan man gör något. Jag har sett det här bekymret och sagt
              att vi måste arbeta med det. Vi har gjort ett antal saker. Kronofogdemyndigheten
              och Konsumentverket har gjort informationssatsningar på skolor
              för att upplysa ungdomar om vad som gäller. Man måste också vara
              tydlig på webbsidor och berätta hur man kan klaga och vad det
              är som gäller. Vi arbetar också för att se hur vi ska angripa
              detta i lag. Vi arbetar fram ett förslag någorlunda skyndsamt,
              men jag vet att man alltid är otålig. Vi kommer att ha en typ
              av förslag som vi kan diskutera här efter årsskiftet. Det tror
              jag är väldigt bra.
            </seg>
            <seg n="941a8926">
              Vi diskuterar att få en kreditprövning på de här mindre lånen,
              och vi diskuterar frågor som rör marknadsföringen som ju är mycket
              mer aggressiv än vi kanske kunde drömma om runt 2004.
            </seg>
            <seg n="5097ed1f">
              Inkomstklyftorna ökade väldigt mycket under de socialdemokratiska
              åren. Vi har haft en sådan utveckling i Sverige. När det är ekonomiskt
              besvärliga tider får fler människor ekonomiska problem, och det
              är lättare att man känner att man behöver ta lån för att klara
              vardagen. Så är det alltid. Det som är nytt och det som är problemet
              är det som Monica Green lyfter fram, nämligen att man mycket aggressivt
              marknadsför en typ av snabba lån till ungdomar och andra som kanske
              inte har tänkt efter riktigt. Här kan vi kanske göra något.
            </seg>
            <seg n="9f9029dc">
              Jag vill också säga att det är viktigt att inse att vi inte kommer
              att lösa problemen enbart med lagstiftning. Vi måste också arbeta
              med det som ligger till grund för att den som är satt i skuld
              inte är fri. Det är bra att försöka hushålla med sina pengar och
              försöka tänka efter vad det egentligen kommer att kosta när man
              lånar. Det är något vi måste arbeta med hela tiden.
            </seg>
            <seg n="c891a726">
              Regeringen vilar inte på hanen. Vi har satt i gång arbetet för
              att få en lagstiftning på det här området som är rimlig. Samtidigt
              försöker vi hitta en balans. Vi är naturligtvis inte emot att
              seriösa kreditgivare ger lån enligt nya regelverk, men kreditprövning
              och korrekt information är oerhört centralt.
            </seg>
            <seg n="fcc4f320">
              Det är många av oss som tycker att det är lite besvärligt att
              räkna på vad räntan egentligen kostar när man står i affären.
              Jag tror att många ungdomar skulle behöva mer av det. Till saken
              kommer också att vi vet att ungdomar i dag räknar sämre än tidigare
              generationer. Det kanske ytterligare förvärrar problemen.
            </seg>
            <seg n="806c0089">
              Vi har ett ansvar för information och upplysning och när det
              gäller att få fram regler som är anpassade till hur verkligheten
              ser ut nu.
            </seg>
            <seg n="aa288077">
              Tyvärr gjorde inte riksdagen det man kanske skulle ha gjort för
              ett par år sedan. Det är därför vi står här i dag. Vi arbetar
              med detta, och vi ser det här problemet.
            </seg>
          </u>
          <note type="speaker" n="d72478b8">
            Anf. 19 MONICA GREEN (s):
          </note>
          <u who="monica_green_30ca1b" xml:id="i-a2e169e484aad364-1" n="1c28fa08">
            <seg n="4fb17397">
              Fru talman! Det är jättebra att ministern ser problemet, men
              det räcker inte. Man kan skylla på andra och säga: Ni borde ha
              gjort mer. Ni borde ha haft en annan lagstiftning.
            </seg>
            <seg n="ae5dd3fa">
              Men det är ni som regerar nu. Det är ni som har ansvaret nu.
              Det är ni som får ta itu med problemet. Ni vann valet för att
              ni ska regera landet. Då får ni sätta i gång. När ni ser problemet,
              varför ändrar ni inte lagstiftningen då? Det blir ju ännu värre
              nu i lågkonjunkturen.
            </seg>
            <seg n="81f95e85">
              20 procents arbetslöshet bland ungdomar mellan 20 och 24 år är
              vad Konjunkturinstitutet och Arbetsförmedlingen spår inom en snar
              framtid. Många av dessa ungdomar har inte a-kassa. Det är människor
              som är väldigt utsatta.
            </seg>
            <seg n="73e6eff7">
              Beatrice Ask kan ju säga att de ska lära sig mer och att de ska
              ta eget ansvar. Självfallet ska de ta eget ansvar. Den som är
              satt i skuld är inte fri. Varför ska inte företagen ta något ansvar?
              Varför ska de kunna pungslå de här ungdomarna utan att stå för
              någonting själva? De ska tjäna pengar på människors olycka i dessa
              svåra tider, nu när klyftorna ökar så dramatiskt under den borgerliga
              regeringens tid.
            </seg>
            <seg n="ee969be4">
              Beatrice Ask svarade inte på min fråga. Kan man inte lägga skulden
              på företagen? Om ni lånar ut till en ungdom mitt i natten utan
              att ta kreditupplysning, så skyll er själva. Om det var företagens
              eget ansvar tror jag att de skulle begränsa sig betydligt när
              det gäller att låna ut, och om de inte bara sedan kan säga: Kan
              du inte betala? Då skickar vi räkningen till kronofogden.
            </seg>
            <seg n="6ea56af5">
              De här företagen står utan ansvar. De bedriver en väldigt aggressiv
              marknadsföring på de kommersiella radio- och tv-kanalerna. Ungdomarna
              ser en möjlighet att snabbt komma ur en skuld och sedan växer
              detta gigantiskt med ränta på ränta. Man tar nya lån, och så sitter
              man i skuldfällan. Börjar man så i sin ungdom får man mycket svårt
              att över huvud taget skaffa sig bostad. Det ena följer på det
              andra om man gör så här i början av livet.
            </seg>
            <seg n="e377726d">
              Därför borde företagen ha ett mycket större ansvar när de lånar
              ut. Det är det jag efterlyser ett svar på. Går det att göra så?
              Då skulle marknaden sanera sig själv. Det vore ju mycket bättre
              än att vi ska gå in med lagstiftning. Vi ska självfallet göra
              det också, men jag tycker att man ska lägga ett stort ansvar på
              de företag som försätter de här ungdomarna i en så svår situation.
            </seg>
            <seg n="55078e5c">
              Det vill jag ha svar på i den här interpellationsdebatten.
            </seg>
          </u>
          <note type="speaker" n="60179e24">
            Anf. 20 AMEER SACHET (s):
          </note>
          <u who="ameer_sachet_6408a6" xml:id="i-782b8f2fe974399d-1" n="5091802c">
            <seg n="09c914ce">
              Fru talman! Det är alldeles riktigt som justitieministern sade
              nyss. Undantaget för summor under 1 500 kronor bestämdes under
              den socialdemokratiska regeringens tid. Sms-lånen är en ny företeelse.
              Vi har sett av utvecklingen de senaste tre åren att de ökar hela
              tiden. Det kan bekräftas av våra myndigheter.
            </seg>
            <seg n="9d124c5a">
              Under 2007 fick kronofogden 20 418 ansökningar från låneföretagen
              om obetalda sms-lån. Om det inte regleras snarast är vi uppe i
              60 000 ärenden per år, enligt Kronofogdemyndigheten. Det är en
              ny företeelse som växer hela tiden.
            </seg>
            <seg n="6c4e43d6">
              Snabba krediter med dålig kreditprövning och ockeravgifter är
              en fälla som drabbar tusentals ungdomar. Det är det frågan handlar
              om. Det är ungdomar som drabbas av de snabba lånen.
            </seg>
            <seg n="8c709b48">
              Fru talman! Aktiva informationskampanjer som särskilt riktar
              sig till ungdomar måste prioriteras av regeringen. Jag vet att
              justitieministern jobbar med den frågan. Via information, utbildning
              och upplysning kan vi avvärja om inte hela problematiken så åtminstone
              en stor del av den. Som justitieministern sade räcker inte enbart
              lagstiftning, utan det är viktigt att jobba på bred front och
              på de arenor där ungdomar befinner sig.
            </seg>
            <seg n="39c00a85">
              Slutligen, fru talman, vill jag be statsrådet att kraftfullt
              verka inom EU för att stävja problemen med sms-lånen. Det här
              är lite av ett nordiskt och svenskt fenomen. Det finns inte i
              samma utsträckning i andra EU-länder, till exempel i Sydeuropa.
              Det drabbar främst våra ungdomar.
            </seg>
            <seg n="e653eed2">
              Jag hoppas verkligen att statsrådet tar upp sms-låneproblematiken
              med sina kolleger i kommande möten inom EU och upplyser dem om
              att Sverige har stora bekymmer med sms-lån. Undantaget på 200
              euro, vad gäller förslaget inom EU, skulle vi gärna se antingen
              reducerades eller nollades. På det sättet kunde man stävja problemet.
            </seg>
          </u>
          <note type="speaker" n="63d696db">
            Anf. 21 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-2" n="9419a1a4">
            <seg n="e3a7b34b">
              Fru talman! Nej, jag skyller inte på andra. Från moderat sida
              röstade vi förmodligen på det socialdemokratiska förslag som lades
              fram 2004 om nya regler för kreditprövningen. Jag skulle tro det.
              Det är ett kollektivt ansvar i den meningen.
            </seg>
            <seg n="995f69bd">
              Det jag försökte förklara var varför vi är där vi är, varför
              regelverket inte ser annorlunda ut och varför vi inte har ett
              förslag färdigt. Man måste se hur en ny lagstiftning fungerat
              innan man gör något åt den. Det var alltså en förklaring. Jag
              försökte också beskriva lagförslag som är på gång, det vill säga
              att vi vid årsskiftet får förslag som vi kan arbeta med.
            </seg>
            <seg n="6c637b11">
              Finns det ingenting man kan göra, undrar Monica Green. Kan man
              inte göra något annat? Jag nämnde det inte tidigare men det som
              naturligtvis är viktigt är att det redan med dagens lagstiftning
              finns möjligheter att angripa oseriösa företag och orättfärdiga
              villkor. Den möjligheten finns både när det gäller oskäliga avtalsvillkor
              och förfaranden som innebär ocker.
            </seg>
            <seg n="84600d9e">
              En del typer av aggressiv marknadsföring och att på lösa boliner
              ge lån kan vara att betrakta som ocker. Om man ingått ett avtal
              på grund av lättsinne eller oförstånd kan det alltså prövas i
              domstol. En sådan bestämmelse och möjlighet finns således. Såvitt
              jag vet har man dock inte prövat hur det kan användas, men det
              är ingen tvekan om att företag generellt har ett ansvar enligt
              lagstiftningen.
            </seg>
            <seg n="88255cc7">
              Däremot är de mindre lånen undantagna från kreditprövning, och
              de är ofta också upplagda på ett annat sätt. Där har vi sett att
              man utvecklat former för långivning som marknadsförs mycket aggressivt.
            </seg>
            <seg n="ef880e69">
              En konsument kan, i stället för att gå till domstol, redan i
              dag vända sig till Allmänna reklamationsnämnden om man anser att
              lånet är orimligt. Prövningen hos Allmänna reklamationsnämnden
              är opartisk. Den är enkel, snabb och utan avgifter, vilket ofta
              är en fördel om man är ung. De flesta företag har åtminstone hittills
              visat stor respekt för det som Allmänna reklamationsnämnden kommer
              fram till.
            </seg>
            <seg n="9f82f905">
              Det är inte så att vi lagt ärendet åt sidan, men det vi alltså
              inte har är kreditprövning och möjligen tuffare regler beträffande
              informationsgivningen. Jag tror att vi måste arbeta för att försäkra
              oss om att låntagare vet vad lånet innebär, vad det kommer att
              kosta och under hur lång tid, alltså hur det hela fungerar.
            </seg>
            <seg n="15d28e51">
              I Finland har man fattat en del beslut som gäller detta. Bland
              annat måste man i marknadsföringen av kortfristiga, mindre krediter
              ange effektiv ränta. Det finns också krav på att kreditgivaren
              kontrollerar att den som söker lån verkligen kan betala det. De
              har också en bestämmelse som jag tycker är smått intressant, nämligen
              att man inte får betala ut en beviljad kredit omedelbart. Jag
              har förstått att det finns en hel del som sätter sig i skuld på
              nätterna.
            </seg>
            <seg n="aa3915a6">
              Enligt den finska regeln ska man åtminstone ha vaknat till ordentligt
              och insett vad man gjort innan pengarna får betalas ut. Därmed
              finns det möjligheter till lite bondånger och till att kanske
              reda ut det i efterhand. Jag tror att man i stundens ingivelse
              kan gå på detta, och sedan sitter man där, vilket naturligtvis
              är olyckligt. Och det gäller inte enbart ungdomar. Det finns en
              och annan vuxen som också ramlar dit, vilket är lika illa.
            </seg>
            <seg n="02d6c3ea">
              Vi kommer, som sagt, att försöka åtgärda problemet, och vi får
              fortsätta att gemensamt sprida så mycket information som möjligt
              om reglerna, vad man kan göra i dag och hur man kanske måste resonera.
            </seg>
          </u>
          <note type="speaker" n="d504c4b3">
            Anf. 22 MONICA GREEN (s):
          </note>
          <u who="monica_green_30ca1b" xml:id="i-a2e169e484aad364-2" n="1c28fa08">
            <seg n="d834681c">
              Fru talman! Det är bra att Beatrice Ask förstått att man kan
              sätta sig i skuld på nätterna. Det har jag talat om i båda mina
              tidigare inlägg. Det är bra att hon nu förstått det. Och ja, det
              kan ske i stundens ingivelse, och det kan ske på många andra sätt.
              Det kan röra sig om någon av de 20 procent arbetslösa ungdomar
              som finns; nu ökar ju arbetslösheten dramatiskt.
            </seg>
            <seg n="32e24e63">
              Vem ska angripa dessa företag? Beatrice Ask säger att det finns
              i lagstiftningen, att man kan angripa detta genom lagstiftningen
              om ocker. Vem ska göra det? Är det den självmordsbenägna ensamstående
              mamman som är satt i skuld och inte kommer ur sin skuldfälla?
              Eller är det någon av de 18-åriga ungdomar som satt sig i skuld
              som ska göra det? Vem kan göra det, och vem kommer att göra det
              om den möjligheten redan finns?
            </seg>
            <seg n="3d686459">
              Varför jobbar Finland mycket snabbare med att få fram lagförslag
              än Sverige? Varför har de lyckats ta fram ett sätt att komma åt
              sms-långivningen som just nu är ett mycket stort problem för våra
              ungdomar och även för andra? Dessutom ökar lånen i takt med att
              skillnaderna i samhället blir större.
            </seg>
            <seg n="d10b5802">
              Jag vet att Moderaterna gick till val på att det är bra med större
              skillnader i ett samhälle. Det måste vara större skillnader för
              då får man incitament. Ni sade i era valtal att det var så väldigt
              bra med stora skillnader. Jag tror inte på den människosynen.
              Jag tror på att vi ska hålla ihop grupperna. Jag tror på att alla
              ska försöka hjälpas åt och stötta varandra i stället för att öka
              skillnaderna.
            </seg>
            <seg n="d15198ef">
              Jag har sett länder med ungdomskravaller och annat som kommer
              i kölvattnet på ökade klyftor. Men ni tror på ökade klyftor. Det
              är er politik, och det får ni stå för. Det drabbar dock många
              utsatta ungdomar och andra som fastnar i en lånefälla, och jag
              vill att ni gör någonting åt det nu.
            </seg>
          </u>
          <note type="speaker" n="08e08601">
            Anf. 23 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-3" n="9419a1a4">
            <seg n="92d26c13">
              Fru talman! Låt mig först göra en rättelse. Jag går lite snabbt
              fram ibland. Det finska exemplet som jag tog upp är inte beslutat
              ännu. Det är ett förslag. Likväl är det intressant och relevant
              att berätta om.
            </seg>
            <seg n="b4815d6c">
              Sedan vill jag säga att Monica Green är väldigt snabb med att
              fara i väg och diskutera sin egen upplevelse av vad moderat politik
              ska stå för. Jag tror att jag vet bättre än Monica Green vad vi
              står för. De stora klassklyftorna åstadkoms under det långa socialdemokratiska
              maktinnehavet. Det är en utveckling som skett och det är ett elände.
              Vårt arbete mot utanförskap handlar om att rätta till en del grundläggande
              brister i det svenska samhället.
            </seg>
            <seg n="fc0fffd2">
              När det gäller skuldsättning, som interpellationen handlar om,
              är människor med låga inkomster, eller de som befinner sig i en
              svår situation, extra utsatta för aggressiv marknadsföring och
              kanske också för tendenser att ta lån när man borde avstå. Därför
              är det viktigt att försöka se till att vi har bra regler för kreditprövning
              och att man är tydlig med vad ett beslut om att ta lån innebär.
              Därför finns det behov av förbättringar, vilket vi nu arbetar
              med för att få på plats. Det tror jag är bra.
            </seg>
            <seg n="5a955630">
              Därutöver arbetar vi med information, som jag sade tidigare.
              Vi har redan regelverk i lagstiftningen om ocker och annat. Bland
              annat har Konsumentverket använt den typen av lagstiftning. År
              2006 polisanmälde de till exempel ett mobillåneföretag för ocker
              eller försök eller förberedelse till ocker och drev således ett
              sådant mål. Det händer att man gör det. Det kan vara både enskilda
              och andra som värnar de intressen som låntagare kan stå för. Lagstiftning
              är till för att användas, och olika aktörer kan ta initiativen.
            </seg>
            <seg n="61851057">
              Jag tycker att det var bra att vi kunde ha den här debatten.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="189099a0">
            7 § Svar på interpellation 2008/09:193 om budgetresurser för
            polisen i Skåne
          </note>
          <note type="speaker" n="19b180c7">
            Anf. 24 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-4" n="9419a1a4">
            <seg n="783a9e0b">
              Fru talman! Leif Jakobsson har frågat mig om polisen i Skåne
              kommer att få tilläggsanslag för 2009 eller om de nya poliserna
              ska göra civilanställdas uppgifter.
            </seg>
            <seg n="ee7bd6e4">
              En avgörande förutsättning för att polisen ska kunna bedriva
              en bra verksamhet är att den har tillräckliga resurser. Under
              2007 och 2008 har polisen tillförts en sammanlagd varaktig anslagsökning
              på ca 1,3 miljarder kronor. Den resursförstärkningen möjliggör
              en kraftig ökning av antalet poliser med målet att det 2010 ska
              finnas 20 000 poliser.
            </seg>
            <seg n="cfa92870">
              Regeringen ställer tydliga krav på att det ökade antalet poliser
              ska leda till en bättre verksamhet. För att rättsväsendets myndigheter
              ska kunna svara upp mot regeringens högre krav kommer regeringen
              att återkomma till riksdagen i budgetpropositionen för 2010 och
              närmare redovisa vilka ytterligare resurstillskott och åtgärder
              som krävs. Regeringen kommer i det sammanhanget också ta ställning
              till polisens resursbehov. Den utbyggnad av polisens kapacitet
              och den verksamhetsutveckling som pågår sedan några år tillbaka
              ska fortsätta som planerat.
            </seg>
            <seg n="cce9c68c">
              Regeringens krav på budgetdisciplin inom polisorganisationen
              är höga. Jag har därför tagit initiativ till en effektivitetsöversyn
              av polisen. Arbetet bedrivs i samarbete mellan Justitiedepartementet
              och Finansdepartementet. Vi vill försäkra oss om att de pengar
              regeringen har tillfört rättsväsendets myndigheter används effektivt.
            </seg>
            <seg n="39bec047">
              När det gäller fördelningen av såväl personella som ekonomiska
              resurser har regeringen delegerat det ansvaret till Rikspolisstyrelsen
              och ytterst till polismyndigheterna. Det är också Rikspolisstyrelsen
              som utvecklar och preciserar de mål för polisverksamheten som
              regering och riksdag har lagt fast. Polismyndigheterna beslutar
              i frågor om den lokala verksamheten.
            </seg>
          </u>
          <note type="speaker" n="996553e0">
            Anf. 25 LEIF JAKOBSSON (s):
          </note>
          <u who="leif_jakobsson_04dbae" xml:id="i-64fa7e6d4f03b0b7-0" n="a600fa0e">
            <seg n="adab5525">
              Fru talman! Traditionen bjuder att man tackar för svaret, och
              det gör jag också. Jag måste berätta att när jag fick svaret i
              går satt jag på sammanträde och läste det i min mobiltelefon.
              Då tänkte jag att det måste vara det nya mobilabonnemanget jag
              har i riksdagen som har klippt svaret mitt av. Men när jag väl
              kom till min dator och kunde läsa att det var hela svaret förstod
              jag att statsrådet inte har svarat på de frågor som jag för fram
              som polisstyrelsen i Skåne har rest.
            </seg>
            <seg n="0c309604">
              En enig polisstyrelse med en moderat ordförande i spetsen har
              skrivit till justitieministern och talat om att med de förutsättningar
              som finns kommer man inte att klara situationer. För att det inte
              ska bli någon tveksamhet om att en socialdemokrat övertolkar ska
              jag läsa vad moderaten i Skåne skriver: Det är uteslutet att Polismyndigheten
              i Skåne inom givet anslag ska kunna ta emot ett nettotillskott
              på ca 200 poliser det närmsta året. Det är uttalat i budgetpropositionen
              för 2009 att medel kommer att tillföras polisorganisationen 2010.
              Det är oförståeligt varför en delleverans inte kan ske för 2009
              för att kunna undvika onödiga osäkerheter och risk för ifrågasättande
              av ambitionerna att öka antalet synliga poliser.
            </seg>
            <seg n="35e2f32b">
              Vad polisstyrelsen syftar på är att regeringen har lagt fram
              en budget som inte täcker in de ambitionerna. I stället hänvisar
              man precis som ministern nyss gjorde till att pengar ska komma
              2010. Man behöver inte läsa mellan raderna för att förstå att
              budskapet från Beatrice Ask är: Kör på underskott 2009, och så
              får ni pengarna 2010.
            </seg>
            <seg n="0c3ac07a">
              Fru talman! Det är inte ett seriöst sätt att hantera ekonomi
              och verksamhet. Ska polismyndigheten använda anslagskredit för
              att Justitiedepartementet inte klarar matchen med Finansdepartementet?
              Vad händer 2010? Blir budgeten då så stor att det både täcker
              det underskott som man uppmanas att ha 2009 för att ta hand om
              de tillkommande poliserna och kostnaden för 2010?
            </seg>
            <seg n="53f63de5">
              Jag lyssnade med intresse på den förra interpellationsdebatten.
              Där citerade ministern vad Göran Persson sade om att den som är
              satt i skuld inte är fri. Det gäller också polismyndigheterna
              och polisen som helhet. Därför känns det väldigt olustigt att
              signalerna är att man ska gå in och planera för stora underskott
              för 2009 med något slags underhandslöfte om att det ska komma
              nya pengar 2010.
            </seg>
            <seg n="73f709a0">
              Det enda raka ministern kan göra är att gå fram med en tilläggsbudget
              och ta fram pengarna som behövs så att polisen kan planera sin
              verksamhet. I den socialdemokratiska budgeten finns 100 miljoner
              mer till polisen. Vi ser att justitieministern har skapat ett
              svart hål i ekonomin för de myndigheter hon ansvarar för.
            </seg>
            <seg n="fe17800e">
              Det blir inte bättre av att det de senaste dagarna har delegerats
              till Rikspolisstyrelsen. Men hon kan inte gå från sitt ansvar
              i den här frågan. Man har bara fördelat pengar för halva 2009.
              Hur ska man kunna begära att polismyndigheterna ska kunna planera?
            </seg>
            <seg n="9c2ed266">
              Man har fördelat mer än hälften av anslaget för 2009 för första
              halvåret. Vad är det för signaler? Är det efter oss Ragnarök?
            </seg>
          </u>
          <note type="speaker" n="ff149e6f">
            Anf. 26 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-5" n="9419a1a4">
            <seg n="c6708c80">
              Fru talman! Först och främst vet jag naturligtvis att jag har
              fått brev från Polismyndigheten i Skåne. Det är bra att man har
              en dialog med polisstyrelserna.
            </seg>
            <seg n="70065dd0">
              De prognoser som polismyndigheterna och även den i Skåne har
              lämnat in prognostiserar större underskott och behov av mer pengar
              än den samlade bedömning som Rikspolisstyrelsen gjort. Ordningen
              är den att regeringen har att lita till centrala myndigheter,
              och de brukar oftast ha rätt. Det har jag försökt göra när det
              gäller att bedöma budgetbehoven för det kommande året.
            </seg>
            <seg n="1f08bab9">
              De signaler som kommer från myndigheterna är sådana att vi också
              följer det extra noga. Vi har också bett Rikspolisstyrelsen om
              extra prognostillfällen för att följa med i detta.
            </seg>
            <seg n="65d94f42">
              Om vi nu ska tala om Skåne, även om jag tycker att det är ett
              delegerat ansvar, har man i Skåne varit väldigt framgångsrik under
              budgetsaneringen tidigare år. Man har gjort en hel del effektiviseringar
              som inte andra har gjort. Det är någonting som vi ska vara klara
              över.
            </seg>
            <seg n="5a975e40">
              Det har också gjort att Skåne har fått extra medel förra året.
              Inför nästa år, eller om det var det här året, har man också fått
              ungefär 40 miljoner kronor. Det har haft att göra med att det
              har varit rimligt. Det här med fördelning av resurser till de
              olika myndigheterna är inte helt enkelt.
            </seg>
            <seg n="8773ff78">
              Vad ska man göra framöver? undrar Leif Jakobsson. Man kommer
              förmodligen att behöva använda ett ökat anslagssparande och utnyttja
              möjligheten till anslagskredit som finns hos myndigheterna. Det
              är ingen ovanlig metod att statsmakterna arbetar på det sättet.
              Det har socialdemokratiska regeringar gjort tidigare.
            </seg>
            <seg n="2fdebc2f">
              Vi har tillfört väldigt mycket mer pengar under två år. Nu lägger
              vi också in en kontrollverksamhet för att se till att medlen använts
              effektivt. Vi håller väldigt stramt i det. Det är väldigt lätt
              när man tillför så mycket resurser som alliansregeringen har gjort
              att det lägger sig lite grann som skummet på latten längst upp.
              Vi behöver gå igenom för att se att vi inte har sump i koppen,
              för det är aldrig trevligt. Det gör vi. Det sker med det uttryckliga
              beskedet att när vi har gjort detta är vi också beredda att se
              till att vi fullföljer reformerna som är utlovade med 20 000 poliser
              och högre verksamhetsmål i olika avseenden.
            </seg>
            <seg n="e3ce6ae3">
              Leif Jakobsson ska inte komma och säga till mig att Socialdemokraterna
              har massor av mer pengar. De 100 miljoner som ni har mer inför
              nästa år täcker knappt det ni drog ned åren innan, så ni ligger
              på plus minus noll. Jag håller med om att 100 miljoner är mycket
              pengar. Men i detta budgetsammanhang är det inte mycket att komma
              till skott med.
            </seg>
            <seg n="64291d5f">
              Vad ska man då göra ute i myndigheterna för att få en effektivare
              verksamhet? Det plockas fram i debatten både det ena och det andra
              exemplet. I det enskilda läget kan man fråga sig: Ska verkligen
              polisen göra det där, eller ska man dra ned här?
            </seg>
            <seg n="58a7d1fd">
              Man kan titta på vad som händer ute i myndigheterna. En del av
              den modernisering som sker innebär förändringar. I stället för
              att återbesätta vissa tjänster har man en möjlighet att låta bli
              att göra det.
            </seg>
            <seg n="6927e344">
              Det kan handla om att man samlar service mer än vad man har gjort
              tidigare eller något annat; det är lite olika. Men det är som
              jag säger i Skåne har man gjort en hel del under tidigare år,
              och där är utrymmet kanske något mindre än för vissa andra.
            </seg>
            <seg n="0bf4db29">
              Min grundinställning är att det måste vara Rikspolisstyrelsen
              som i dialog med de olika myndigheterna tar de konkreta budgetdiskussionerna.
              Myndigheterna ska tillsammans solidariskt ta ansvar för verksamheten.
              Kriminaliteten ser inte gränser, och det kan inte polisverksamheten
              göra heller.
            </seg>
          </u>
          <note type="speaker" n="48d465b8">
            Anf. 27 LEIF JAKOBSSON (s):
          </note>
          <u who="leif_jakobsson_04dbae" xml:id="i-64fa7e6d4f03b0b7-1" n="a600fa0e">
            <seg n="68b8b6fe">
              Fru talman! Det är situationen här och nu vi diskuterar. Det
              är alldeles riktigt att polisen i Skåne har genomfört en hel del
              framgångsrika besparingar tidigare. Därför blir det ännu mer belastande
              att höra vad det är polisstyrelsen med en moderat ordförande skriver
              till ministern.
            </seg>
            <seg n="97bdae46">
              Ovanstående innebär sammantaget att man inte får pengar till
              de poliser som skickas ut. Det är själva grundidén, och det är
              där konflikten ligger. Ministern säger att det ska vara 20 000
              poliser men skickar inte med pengar och ser inte till att det
              finns anslag för det.
            </seg>
            <seg n="1cef0303">
              Polisstyrelsen skriver: Ovanstående sammantaget innebär en stor
              risk att äventyra den tydliga viljeinriktningen att de poliser
              som tillförs verksamheten ska vara synliga poliser. Med en otillräcklig
              medelstilldelning är risken att poliser i stället kommer att ersätta
              civilanställd personal, det vill säga att de civilanställda blir
              något av en budgetregulator.
            </seg>
            <seg n="cbb02b0d">
              Anledningen till att vi och den socialdemokratiska regeringen
              utökade polisutbildningen var att vi skulle få fler poliser i
              synlig tjänst i kampen mot organiserad brottslighet och många
              andra prioriterade brott. Vi som bor i Malmö och Skåne för en
              vardaglig diskussion om hur pass mycket polisen finns på plats.
              Det handlar om den oro som människor känner i vardagen för den
              organiserade brottsligheten och gängbrottsligheten. Det är vardagliga
              frågor, och det handlar om att de poliser som kommer till måste
              innebära att fler poliser finns på stan. De måste finnas med i
              polisarbetet.
            </seg>
            <seg n="5aafb67f">
              Nu säger polisstyrelsen att risken är stor att de nya poliserna
              visserligen kommer att anställas, men för att betala lönerna för
              dem måste civilanställda bort. Poliser måste i stället göra de
              civilanställdas arbete. Det var inte för att köra internposten
              som vi utökade polisutbildningen i det här landet. Det var för
              att vi skulle få ut fler poliser i polisarbete.
            </seg>
            <seg n="675291cd">
              Det är alldeles självklart att det alltid måste finnas ett effektivitetstryck
              på alla myndigheter även polisen. Där har vi naturligtvis inga
              olika synpunkter eller ståndpunkter. Men det mest ineffektiva
              jag kan tänka mig inom polisverksamhet och effektivitet är att
              använda utbildade polismän och poliskvinnor till att utföra administrativt
              arbete och sådant arbete som civilanställda annars sköter. Det
              måste verkligen vara slöseri med resurser. Bara för att ministern
              ska kunna säga att det blir 20 000 poliser kommer vi att få se
              en sådan ineffektiv utveckling om inte ministern sätter ned foten
              och säger: Det kommer en tilläggsbudget. Vi kommer att finansiera
              de nya poliserna. Polismyndigheterna kan planera för 2009 för
              att de poliser som kommer ut faktiskt ska arbeta i polisverksamhet.
            </seg>
            <seg n="5c9f40b0">
              Det går att göra. Men det är väl alldeles självklart att landets
              polismyndigheter undrar vad det är som pågår med den halvårsfördelning
              som nu har skett. Man fördelar ju mer än halva anslaget. Normalt
              brukar en hel del av kostnaderna komma på andra halvåret. De tänker:
              Vad händer sedan? Vad får vi för pengar andra halvåret? Hur många
              vågar vi anställa? Hur många måste vi varsla? Hur många måste
              vi säga upp? Hur ska vi kunna planera för det här årets verksamhet
              om vi bara har pengar fram till den 1 juli?
            </seg>
            <seg n="35883308">
              Detta är fullständigt orimligt. Ta fram en tilläggsbudget, finansiera
              de 20 000 poliserna och säg till polismyndigheterna att de kan
              planera för att de nya poliserna får arbeta som poliser!
            </seg>
          </u>
          <note type="speaker" n="42b338d0">
            Anf. 28 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-6" n="9419a1a4">
            <seg n="b7718dd7">
              Fru talman! Leif Jakobsson kan vara helt lugn. Det kommer att
              synas fler poliser ute på gator och torg. Vi är fullt beredda
              att genomföra att de 20 000 poliserna kommer som vi har utlovat,
              och det kommer att vara finansierat. Det är de budgetförslag vi
              har lagt fram. Det är tydligt om man vill läsa det som står budgetpropositioner
              och annat. Men 2009 är ett snävt år; det råder ingen tvekan om
              den saken. Det märks naturligtvis.
            </seg>
            <seg n="798f9c99">
              Det är inte bara nya poliser som ska ut på gatorna. Vi gör också
              en omläggning när det gäller hur polisen ska arbeta. Målet är
              att 50 procent av resurstiden ska förläggas i yttre tjänst. Det
              är viktigt.
            </seg>
            <seg n="700b6e70">
              Jag måste säga att jag tycker att det är en ålderdomlig syn som
              Leif Jakobsson ger uttryck för när han säger att nya poliser nu
              ska göra administrativt arbete. Så här är det egentligen: Det
              finns arbetsuppgifter som i dag utförs av civilanställda som en
              och annan polis kan utföra. Och det finns faktiskt polisarbete
              som en del civilanställda gör mycket bättre. Vi måste sluta med
              den här uppdelningen. Det är viktigt att vi får en annan syn på
              arbetsuppgifterna.
            </seg>
            <seg n="c6151c04">
              Men eftersom riksdagen väljer att tydligt låsa och bestämma antalet
              poliser och alltid har gjort så i modern tid får det en effekt
              ute i myndigheterna som gör att annan verksamhet, lokaler, civilanställda
              och sådana saker snabbt påverkas när budgeten förändras.
            </seg>
            <seg n="7f80f894">
              Det är möjligt att det på ett eller annat håll kan bli så att
              en och annan polis får göra någonting som lika gärna kunde utföras
              av en civilanställd också i framtiden. Så är det redan i dag.
              Däremot gör inte jag som min företrädare gjorde och inför särskilda
              program för tidigare förtidspensionering av fullt arbetsföra äldre
              poliser. Jag har själv suttit i Rikspolisstyrelsen och sett hur
              man för att få pengarna att räcka till skickade ut duktiga, erfarna
              poliser på golfbanor, i skoterspår och annat bara därför att man
              då flyttade kostnaderna från ett konto till ett annat. Det var
              verkligen förödande. Men om vår personal hjälps åt att se till
              att verksamheten fungerar tycker jag att det är helt okej. Människor
              ska behållas i arbete. Vi behöver både de nya och de äldre poliserna.
            </seg>
            <seg n="4a12aebc">
              I jämförelse med hur man under socialdemokratisk regim hanterade
              polisverksamheten tror jag faktiskt att jag vågar påstå att det
              här kommer att fungera mycket bättre, framför allt därför att
              vi har lagt till så otroligt mycket mer av resurser än man hade
              under tidigare skeden. Vi får också nya, väl utbildade poliser
              som kommer ut och kan ge vitamininjektioner i verksamheten. Det
              är klart att de ska användas. Det är viktigt.
            </seg>
            <seg n="d1a3a5bd">
              Leif Jakobsson tar upp halvårsbudgeten. Rikspolischefen, som
              har ansvaret för att lägga ut pengarna, har bestämt att han lägger
              ut en halvårsbudget. Varför och hur han argumenterar för det måste
              han faktiskt svara på själv. Det ska inte regeringen göra.
            </seg>
            <seg n="2e7c61a6">
              Men ett skäl som jag vet finns med i resonemangen är att man
              i stället för att hålla igen och hålla i massor av pengar centralt,
              vilket har hänt tidigare, väljer att lägga ut så mycket som möjligt.
              Därför behöver man veta hur det slår mellan myndigheterna. Det
              är så och har varit så att vissa myndigheter mer än väl går runt
              på den budget de har fått och andra klarar det inte. Då måste
              Rikspolisstyrelsen kunna omfördela. Om man skickar ut alla pengar
              är risken stor att det inte finns några pengar i slutet av året
              för att hjälpa dem där det kanske har hänt något allvarligt och
              där resurser har gått åt.
            </seg>
            <seg n="181f7c6f">
              Man kan använda olika tekniker, och man kan ha uppfattningar
              om det. Men jag föreslår att Leif Jakobsson pratar med de socialdemokrater
              som sitter i Rikspolisstyrelsens styrelse, för det är de som har
              kontakten med myndighetsverksamheten och kan ha synpunkter på
              den. Det är inte Sveriges riksdag.
            </seg>
          </u>
          <note type="speaker" n="652824c7">
            Anf. 29 LEIF JAKOBSSON (s):
          </note>
          <u who="leif_jakobsson_04dbae" xml:id="i-64fa7e6d4f03b0b7-2" n="a600fa0e">
            <seg n="8b48a63b">
              Fru talman! Det måste ändå vara möjligt att i Sveriges riksdag
              diskutera en sådan här högst väsentlig fråga. Över partigränserna
              har det funnits en strävan att öka antalet poliser i synlig tjänst
              och att öka brottsbekämpningen på väsentliga områden.
            </seg>
            <seg n="ade9c52e">
              Återigen: Jag kommer från Malmö, och jag lever med den vardag
              och den oro där folk frågar sig vad det är som händer. Finns det
              inte resurser? Finns det inte poliser nog för att sätta stopp
              för framför allt den organiserade brottsligheten?
            </seg>
            <seg n="8bb77c80">
              Nu får jag höra ministern argumentera för att poliser ska göra
              civilanställdas uppgifter. Jag tror inte att människor i allmänhet
              har uppfattat att ambitionen att öka antalet poliser handlade
              om att man skulle ersätta civilanställda. Jag tror att alla har
              varit överens om, eller i alla fall trott, att det faktiskt ska
              finnas fler poliser i uniform, utan uniform, patrullerande i polisbilar,
              i närpolisverksamhet och i avancerad brottsbekämpning. Det var
              precis det som gjorde att den socialdemokratiska regeringen såg
              till att vi ökade polisutbildningen. Det gjorde man inte för att
              hamna i den här situationen.
            </seg>
            <seg n="fbfd4811">
              Jag har respekt för att man har delegerat detta till Rikspolisstyrelsen,
              men det är ändå ministerns ansvar. Det är alldeles självklart
              att det blir en väldig oro om man skickar ut signalen att nu vågar
              vi bara släppa ut pengar för halva året. Vem kan planera en verksamhet
              ett halvår i taget? Ministern ger själv uttryck för att vi kanske
              efter ett halvår måste omfördela alltihop, och då måste det kanske
              bli en annan fördelning. Det är ju det som man är så orolig för
              ute på polismyndigheterna. Man vill veta hur det här året ska
              se ut. Det minsta man kan begära är väl att man kan ha en planeringshorisont
              på ett år.
            </seg>
          </u>
          <note type="speaker" n="17ba4b06">
            Anf. 30 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-7" n="9419a1a4">
            <seg n="7ebf73ed">
              Fru talman! Det är klart att Sveriges riksdag kan diskutera precis
              vad man vill, Leif Jakobsson. Det är viktigt att vi gör det.
            </seg>
            <seg n="5b46b9ec">
              Ansvarsfördelningen mellan regering, riksdag och myndigheter
              är ändå betydelsefull. Jag tycker att det är svårt att ha bestämda
              synpunkter på vad myndigheterna gör och inte gör i de frågor där
              det finns ett myndighetsansvar. Jag tycker att det är omöjligt
              för en minister att gå in och peka finger och säga exakt hur man
              ska lägga ut budgeten eller vad som ska göras, utan man får lita
              på det.
            </seg>
            <seg n="94af8c83">
              Jag tycker kanske också att det vore klädsamt om Leif Jakobsson
              inte lyfter upp detta med de civilanställda så mycket som han
              gör. När jag läser Skånes egna prognoser kan jag inte se att man
              räknar med de här stora neddragningarna av antalet civilanställda.
              Det var en ökning mellan 2007 och 2008 som var rätt omfattande.
              Den neddragning som man redovisar för 2009 och 2010 är faktiskt
              väldigt liten. Det är inte många. År 2008 har man 914 anställda
              och räknar med att ha 906 civilanställda 2009. Det är inte någon
              stor förändring. Den kan mycket väl vara väldigt små förändringar
              i organisationen som kan motivera det. Det gör väldigt lite totalt
              sett.
            </seg>
            <seg n="087970e5">
              Likväl skulle inte polisstyrelsen ha skrivit till mig om man
              inte var bekymrad. Men efter det att de skickade sitt brev har
              det också varit diskussioner och annat, och länspolismästarna
              har diskuterat. Det är mitt intryck att en och annan pusselbit
              kommer på plats. Vi måste arbeta på det sättet. Regeringen är
              naturligtvis väldigt medveten om de rapporter och de synpunkter
              som kommer. Vi försöker hela tiden följa den ekonomiska utvecklingen
              också. Sedan får man ta ställning till det när vi har fått resultatet
              av de effektivitetsöversyner som görs av polisverksamheten som
              helhet. Skattepengar ska användas effektivt.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="d814b49d">
            8 § Svar på interpellation 2008/09:194 om åtgärder beträffande
            polisens nykterhetskontroller
          </note>
          <note type="speaker" n="4adb442c">
            Anf. 31 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-8" n="9419a1a4">
            <seg n="39adb159">
              Fru talman! Sven-Erik Österberg har frågat mig vilka åtgärder
              jag avser att vidta med anledning av en rapport från polisavdelningen
              vid Rikspolisstyrelsen där det hävdas att polisen inte arbetar
              effektivt för att bekämpa rattfylleribrotten. Han har också frågat
              mig när i tid dessa åtgärder kommer att genomföras och om jag
              har för avsikt att göra några förändringar i syfte att skapa effektivare
              rutiner för kontroll och uppföljning av polisens verksamhet.
            </seg>
            <seg n="4d2aec39">
              Det är Rikspolisstyrelsen som utvecklar och preciserar de mål
              för polisverksamheten som regering och riksdag har lagt fast.
              Polismyndigheterna beslutar i frågor om den lokala verksamheten.
              Det är den ordning vi har i Sverige med myndigheter som agerar
              självständigt inom de ramar som regering och riksdag beslutat.
            </seg>
            <seg n="898608bc">
              Polisens trafiksäkerhetsarbete är en viktig del i ansträngningarna
              för att minska antalet skadade och döda i trafiken. Som ett led
              i arbetet med att utveckla och precisera mål för verksamheten
              har Rikspolisstyrelsen tagit fram en strategi för polismyndigheternas
              trafiksäkerhetsarbete. Av den framgår att hastighet, säkerhetsbältesanvändning,
              nykterhet och beteendeövervakning är prioriterade områden. Strategin
              baseras på bedömningar av trafiksäkerhetsforskare att per 100
              000 nykterhetskontroller räddas fyra personer från att omkomma
              i trafiken. Jag tycker att det är mycket.
            </seg>
            <seg n="86896e3d">
              Jag följer polisens resultat noga. Trafiknykterhetskontroller
              bör polisen självfallet utföra såväl på platser och tider där
              det finns en ökad risk för rattfylleribrott som på tider då man
              inte förväntar sig att bli stoppad. Om det förekommer att polisen
              utför nykterhetskontroller med enda syfte att plocka pinnar är
              det naturligtvis inget bra polisarbete.
            </seg>
            <seg n="fd8d3114">
              Min bedömning är i grund och botten att polisen bedriver ett
              seriöst trafiksäkerhetsarbete men att det i likhet med mycket
              annat kan och behöver utvecklas ytterligare. Kvalitet och kvantitet
              behöver inte vara motsatser. En ökning av antalet trafikkontroller
              har en brottsförebyggande effekt genom att polisen syns mer och
              att risken för upptäckt därmed ökar. Det ökar trafiksäkerheten,
              vilket vi alla har glädje av.
            </seg>
            <seg n="06e68270">
              Jag vill också påminna om att polisens trafiksäkerhetsarbete
              utgör en integrerad del i det brottsbekämpande arbetet. Vid trafikkontroller
              upptäcker man regelmässigt också annan brottslighet och efterlysta
              personer. Ett exempel på det är att under en vecka i november
              genomfördes trafikkontroller i syfte att upptäcka också annan
              brottslighet än trafikrelaterad. Man utförde 30 000 utandningsprov,
              varvid 224 personer rapporterades för rattfylleri. Men dessutom
              upptäckte man 111 fall av stölder och 156 fall av narkotikabrott.
              Det är några exempel på att detta är en integrerad verksamhet
              som är oerhört viktig också för brottsbekämpningen.
            </seg>
          </u>
          <note type="speaker" n="327726e7">
            Anf. 32 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-33667862da11e184-0" n="fcb9a8a4">
            <seg n="88f77d0f">
              Fru talman! Tack för svaret, justitieministern!
            </seg>
            <seg n="f8788388">
              Jag har inte gett mig in i en debatt om polisens arbete och exakt
              vad som är bra att göra eller inte. Jag tror att Beatrice Ask
              och jag är ganska överens om att poliskontroller har ett preventivt
              syfte i många olika fall. Det är inte det som är min poäng. Jag
              har ingen annan uppfattning om detta.
            </seg>
            <seg n="5482959f">
              Anledningen till att jag ställer interpellation är de synnerligen
              uppmärksammade, och till och med upprörande, fakta som kommer
              fram där man tydligen ger gratifikationer för att man är effektiv
              genom att göra så många blåskontroller som möjligt. Systemet har
              anpassat sig på så sätt att man tycker att det viktigaste är att
              tillräckligt många blåser i den där påsen så att man kan pricka
              av dem. Sedan kan man redovisa till sin chef eller till sin myndighet
              att så här duktig har man varit. Man får indikationen att det
              är så det har fungerat.
            </seg>
            <seg n="06613bed">
              Som skattebetalare, svensk medborgare och boende i detta land
              tycker jag att det är ganska upprörande att man har en myndighet
              som agerar på detta sätt. De samlar tydligen gratifikationer i
              den interna kontrollen av hur effektiv man är efter en målbeskrivning
              som ur samhällets synpunkt inte har något värde över huvud taget.
            </seg>
            <seg n="b8e183be">
              Om man inte bryr sig om att se till att nykterheten är god utan
              anser att det viktigaste är antalet nyktra som blåser i påsen
              tror jag inte att man är särskilt effektiv på andra områden heller.
              Jag delar justitieministerns uppfattning att man även kan fånga
              annan brottslighet. Men man har väl inte varit särskilt uppmärksam
              på det i de här fallen eftersom det tydligen bara har varit en
              sak som har varit viktig här.
            </seg>
            <seg n="78f487d1">
              Jag tycker att det är väldigt upprörande. Det är väldigt beklämmande
              för polisen själv att det här kommer fram. Det är Polishögskolan
              som gör den här utredningen. Frågan man ställer sig är naturligtvis:
              Hur mycket mer sådant här finns det inom poliskåren med diverse
              olika system, belöningssystem och utvärderingssystem som fungerar
              så att man kan manipulera så att man får ett resultat?
            </seg>
            <seg n="ef009998">
              Jag tror inte för ett ögonblick att rikspolischefen eller ledningen
              tycker att det här är bra eller att syftet har varit det. Syftet
              har naturligtvis varit ett helt annat. Men så här reagerar organisationen
              längre ned. Jag tycker att det är i högsta grad beklämmande, inte
              minst för skattebetalarna i detta land. Vad betalar man för polisen,
              och vad gör den i det här fallet?
            </seg>
            <seg n="bc85d953">
              Då är min fråga till statsrådet, som är ytterst ansvarig för
              polisen: På vilket sätt är justitieministern beredd att gå in
              och rätta till det här? Jag utgår ifrån att justitieministern
              och jag har samma uppfattning, nämligen att det är beklämmande
              för polisen när något sådant här sker. Då är frågan: Vad gör man
              åt detta, och vad är justitieministern beredd att göra som högsta
              ansvarig för polismyndigheten i detta land, så att man kommer
              till rätta med det här?
            </seg>
            <seg n="33916c49">
              Och vad är justitieministern beredd att göra för att se till
              att det inte förekommer ytterligare sådana här saker som inte
              har uppmärksammats? Det kanske är en slump att det här kommer
              fram och att man kontrollerar det som har hänt. Detta gör mig
              orolig, och jag vill höra justitieministerns synpunkter på det.
            </seg>
          </u>
          <note type="speaker" n="621c61c1">
            Anf. 33 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-9" n="9419a1a4">
            <seg n="eca0ff89">
              Fru talman! Först vill jag säga att det inte är någon slump att
              det här har kommit fram. Den avdelning inom polisen som har ett
              nationellt ansvar för metodutveckling har varit med och beställt
              den här rapporten. Att man dessutom har gått till forskare som
              brukar vara kritiska tycker jag är bra, för man vill få fram exempel
              i sitt arbete med att utveckla verksamheten.
            </seg>
            <seg n="8048c87f">
              Det jag framför allt gör för att förändra ålderdomliga strukturer
              och attityder är att se till att vi driver på metodutvecklingen
              och att vi också försöker få rapporter av olika slag.
            </seg>
            <seg n="37c40199">
              Är det då så det är väl den frågan man ska ställa sig att polisen
              bara räknar pinnar och för statistik? Nej, så är det naturligtvis
              inte. Jag tror att upprördheten kring den här rapporten har varit
              allra störst inom polisen. Vi har väldigt många som arbetar seriöst
              med de här frågorna.
            </seg>
            <seg n="12773526">
              Däremot förekommer det, och det är illa nog. Men skälet är, skulle
              jag vilja påstå, delvis att man stängde polischefsutbildningarna
              under ett par år, vilket gör att vi har haft en dålig utveckling
              av ledare. Det har vi rättat till, och det är bra. Man måste ha
              ett bra ledarskap inom polisen.
            </seg>
            <seg n="748f7be5">
              Det andra är att man i den här verksamheten inte har varit riktigt
              van vid detta att sätta upp mål och mäta vad man får för resultat.
              Det är svårt ibland att åstadkomma kvalitativa mål i verksamheter.
              Där har det uppkommit en diskussion där man ibland lite grann
              vänder sig emot detta att mäta effektiviteten därför att det aldrig
              mäter helheten. Här skickar vi väldigt tydliga direktiv och riktlinjer
              till myndigheterna om att utveckla uppföljningen och utvärderingen
              av verksamheten i förhållande till målen för att vi ska bli duktigare,
              men det sitter naturligtvis kvar mellan varven ändå på en del
              håll. Men jag vågar påstå att det inte är generellt så att man
              gör det.
            </seg>
            <seg n="35e92034">
              När ska man då arbeta med polisverksamhet? Jo, naturligtvis på
              tider och platser där det är relevant. Det är också på det sättet,
              vilket jag tycker är viktigt att berätta här i riksdagen, att
              Rikspolisstyrelsen naturligtvis inte har gett myndigheterna i
              uppdrag att ha ett visst antal blås, som man säger inom polisen,
              utan vad man anger i planeringsförutsättningarna är att andelen
              ertappade rattfyllerister ska öka. Då begriper även jag som inte
              är polis att man rimligen bör arbeta på platser och tider och
              på ett sådant sätt att man faktiskt försöker uppnå målet. Genom
              att få tag i dem som kör berusade kan vi minska antalet dödade
              i trafiken, och det är ju det som är huvuduppgiften. Det är alltså
              väldigt tydligt att riktlinjerna är rätt, och jag påstår nog att
              det blir bättre och bättre.
            </seg>
            <seg n="32e988df">
              Vad kan jag göra ytterligare? Ja, jag tror att vägen framåt är
              att göra som Rikspolisstyrelsen har gjort beställa fram bra rapporter,
              göra olika nedslag i verksamheten och få synpunkter, både sådana
              som är kritiska och andra för att hela tiden försöka förbättra
              utbildningen på Polishögskolan men också fortbildningen av poliser.
              Vi ska fortsätta med en chefsutbildning vi har nu byggt upp en
              ganska bra sådan därför att man måste ha bra ledare om man ska
              få genomslag för de viktiga nationella mål som finns för den här
              verksamheten.
            </seg>
            <seg n="f07d9cb7">
              Vi behöver också arbeta för att se hur man effektivare och bättre
              arbetar ute på markplanet, om man får uttrycka sig så. Där kommer
              naturligtvis regeringens satsning på fler poliser att betyda mycket.
              Dessutom måste vi arbeta för att förlägga arbetstiden mer utifrån
              verksamheten och kanske mindre utifrån traditioner. Det är ju
              med polisen som med andra verksamheter: De flesta vill egentligen
              arbeta på dagarna och helst inte på fredagskvällar. Men vi vet
              ju när poliser behövs väldigt väl.
            </seg>
          </u>
          <note type="speaker" n="3876c54b">
            Anf. 34 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-33667862da11e184-1" n="fcb9a8a4">
            <seg n="365876d0">
              Fru talman! Ja, det senaste, när poliser jobbar och när de inte
              jobbar, har jag sett på min egen ort. Det har ju också fått genomslag
              i praktiken. Det är väl inte så märkvärdigt. Om vi frågar alla
              svenskar när de vill jobba finns det nog en ganska tydlig indikation
              på när man vill göra det och när man vill vara ledig. Men dessvärre
              är inte detta alla förunnat, utan vi har verksamheter som måste
              bedrivas på annan tid. Det är inte bara polisen som har det så
              här, utan det gäller hela vår sjukvård och hela vår servicenäring
              för övrigt. Det finns inget utrymme att välja när det har varit
              så här.
            </seg>
            <seg n="e0e3f37c">
              Däremot har väl kutymen inom polisen varit att man har drivit
              det här väldigt starkt under många år i en viss riktning, som
              jag tycker att det kan finnas åsikter om och som kanske borde
              hanteras tuffare på olika sätt.
            </seg>
            <seg n="453e20b6">
              Om det här inte var en slump utan det fanns en planerad undersökning
              tycker jag att det skulle ge anledning till lite skarpare svar
              från justitieministern om vad man tänker göra åt det här. Det
              är som jag sade tidigare: Jag tycker att det är beklämmande att
              det kommer fram. Inte minst måste det vara fruktansvärt beklämmande
              för polisen själv när det ser ut på det här sättet och man har
              gjort så här.
            </seg>
            <seg n="1df3a57c">
              Jag hör vad justitieministern säger, att det inte är Rikspolisstyrelsens
              mening att man ska ha ett belöningssystem som fungerar på det
              här sättet, men tydligen måste det väl ändå vara så formulerat
              att man har trott att man skulle bli gratifierad om man hade tillräckligt
              många blås i stället för att se till att man hade en preventiv
              insats mot just dem som körde med alkohol i blodet att det belönades
              om man hade tillräckligt många undersökningar. Där finns det väl
              anledning att diskutera med Rikspolisstyrelsen och rikspolischefen
              om hur man faktiskt utformar de här målen om det ute i praktiken
              kan bli så att man tror att man gör rätt. Jag tror inte att polisen
              tror att man gör rätt när man gör så här, men man tror att om
              man gör på det här sättet har man agerat på ett sätt som man bör
              bli belönad för när man visar upp att man har gjort detta tillräckligt
              många gånger, fast det i sak är förödande. Det där finns det anledning
              att fördjupa sig i ordentligt.
            </seg>
            <seg n="765d6789">
              Jag ska inte ha synpunkter på antalet poliser. Det har debatterats
              tidigare. Jag är inte tillräckligt insatt i det där, men däremot
              har jag sett att polismyndigheterna jag har också träffat poliser
              från mitt eget län just nu är uppfångade av de stora budgetunderskott
              som man lägger ned ett väldigt stort arbete på. På många håll
              upplever man det också som väldigt orättvist att de som har hållit
              sin budget nu får vara med och skrapa ihop till andras budgetunderskott.
            </seg>
            <seg n="b9afd3df">
              Det där kan man ha olika uppfattning om. Jag har jobbat länge
              i olika kommunala förvaltningar och sådant. Det finns alltid synpunkter
              på att om man har klarat sig inom sin egen ram har man gjort det
              på ett bra sätt. Men det kan ju finnas andra omfördelningsfaktorer.
              Det där ska jag inte lägga mig i. Men det är klart att det där
              tar mycket kraft just nu inom poliskåren.
            </seg>
            <seg n="9b3c7bd5">
              Jag skulle till sist vilja fråga om en sak. Justitieministern
              har sagt vad hon är beredd att göra för att gå vidare med det
              här. Jag tycker att det här är en trovärdighetsfråga, inte minst
              för polisen själv och för polisens högste ansvarige chef. Man
              måste sätta klackarna i golvet och säga att det är absolut omöjligt
              att bedriva verksamheten på det här sättet så att man får sådana
              här utfall av tendenser där man agerar på det här sättet inom
              myndigheten. Det finns ju möjligheter. Justitieministern behöver
              väl inte vara så rädd för ministerstyre. Det går ju att prata
              med rikspolischefen det kanske justitieministern har gjort och
              tala om att den svenska politiska ledningen inte accepterar att
              det går till på det här sättet. Man får ta ordentligt tag i det.
            </seg>
            <seg n="a7ab8952">
              Jag skulle vilja höra en lite skärpt ton från justitieministern.
            </seg>
          </u>
          <note type="speaker" n="e8f05bd3">
            Anf. 35 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-10" n="9419a1a4">
            <seg n="a7288b1c">
              Fru talman! Skärpt ton och skärpt ton det har stått i en del
              tidningar att jag skriker. Det vet jag inte om jag gör, men jag
              kan säga att jag har träffat alla länspolismästare och tagit upp
              det här. Jag träffade dem ganska snabbt efter att den här rapporten
              kom. Jag kan säga att när jag läste den gick jag i taket, naturligtvis.
            </seg>
            <seg n="6c2e5c17">
              Dock ska man ha klart för sig att rapporten är gjord på ett ganska
              litet underlag. En del uppgifter är från ett par år tillbaka.
              Med en ny rikspolischef och med det omtag som ändå har gjorts
              tycker jag att man har tagit tag i en del av det som kan vara
              skälen till det som finns i rapporten. Man kan se att det har
              hänt en del. När det gäller de värsta uttalandena kan man inte
              veta vem som har gjort dem och med vilka förutsättningar.
            </seg>
            <seg n="21386419">
              Den reaktion jag har mött hos poliser som arbetar med trafiksäkerhet
              säger mig att man har ett seriöst anslag och vill göra ett bra
              jobb. Man ser det som något mycket viktigare än att bidra till
              den officiella statistiken hos Rikspolisstyrelsen. Det tycker
              jag är bra.
            </seg>
            <seg n="b3eff882">
              Det är klart att jag har pratat med länspolismästarna om detta
              och om den attityd som måste prägla arbetet. Jag har vid tidigare
              tillfällen också haft många samtal om hur vi formulerar mål och
              hur vi mäter. Det är något som hela tiden måste utvecklas i en
              verksamhet där detta inte har varit vanligt. Alla som har sysslat
              med olika verksamheter vet ju att det ibland är svårt att fånga
              in både kvantitet och kvalitet och hur man använder det hela.
            </seg>
            <seg n="68e393d4">
              Det finns ibland en ovana vid att jobba med detta i polisverksamheten,
              men man har blivit mycket bättre. Det är otroligt viktigt. Den
              diskussionen har vi också.
            </seg>
            <seg n="e79b830f">
              Jag har träffat poliser som säger att det bara är statistiken
              som räknas och att det inte syns när man till exempel pratar med
              någon människa eller gjort något annat som tar tid. Då har jag
              sagt att om det inte går att markera sådant på rapportlapparna,
              så vänd på bladet och skriv det du gjorde. Jag är säker på att
              den chef som får en rapport och ser att man inte har gjort allt
              det som man skulle pricka i rutorna utan av olika skäl har gjort
              en annan bedömning kommer att tycka att det var klokt. Kvalitet
              får man ju annars oftast inte med.
            </seg>
            <seg n="5e6df58b">
              Skälet till att jag inte går tuffare fram och kräver att man
              ska avskaffa målen är att det skulle innebära att man lätt skickar
              signaler till dem som inte vill att vi ska mäta effektivitet.
              På något sätt måste jag ändå driva på här. Jag tror att det inte
              bara är Sven-Erik Österberg och många socialdemokrater utan medborgare
              i gemen som kräver att vi kan visa att de satsningar vi gör på
              polisen faktiskt ger resultat och att polisen jobbar seriöst.
              Då måste det också finnas olika sätt att mäta och se att man gör
              skillnad.
            </seg>
            <seg n="fd864821">
              Det som är viktigt att se med statistiken över trafikkontroller
              är ju skillnaden mellan olika myndigheter. Man kan bryta ned statistiken
              i förhållande till struktur, befolkning och så vidare och se att
              en del gör mer och andra mindre. En del gör bättre insatser och
              en del kanske är lite sämre. Detta är naturligtvis ett viktigt
              underlag för Rikspolisstyrelsen i att leda olika polismyndigheter
              och att försöka få till stånd att man delar med sig av best practice
              , så att vi får en verksamhet som utvecklas.
            </seg>
            <seg n="c7f4da41">
              Det finns andra typer av statistik som jag inte ska dra in i
              det här. Det gäller utredningsverksamheten. Där ser vi tydligt
              att en del är mycket duktigare än en del andra. Det är klart att
              man då bör lära sig av dem som uppnår bättre resultat.
            </seg>
            <seg n="8303c1ca">
              Detta är alltså skälet till att jag inte ifrågasätter detta med
              att man mäter resultat utan i stället försöker peka på att det
              måste utvecklas så att fler ser nyttan av det och att vi faktiskt
              också mäter det som det är rätt att mäta.
            </seg>
          </u>
          <note type="speaker" n="52f562c5">
            Anf. 36 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-33667862da11e184-2" n="fcb9a8a4">
            <seg n="6d690417">
              Fru talman! Tack, justitieministern, för det senaste inlägget!
              Där kände jag att också hon faktiskt var upprörd över detta, och
              det gläder mig. Det var ungefär så jag och de som har vänt sig
              till mig kände när vi läste om detta. Vi var mycket upprörda.
              Då står vi på samma bok. Det tycker jag är ett friskhetstecken
              som jag tackar särskilt för.
            </seg>
            <seg n="b94e6ebe">
              När det gäller all organisation och myndighetsledning gäller
              väl att i den bästa av världar ska ledarskapet vara så tydligt
              att medarbetare vet mot vilket mål de ska jobba utan att behöva
              fylla i en massa statistik. Så är det i den bästa av världar,
              men vi vet att det naturligtvis finns grader i det hela där man
              inte alltid når detta mål. I alla sammanhang där man ska rapportera
              vad man har gjort och sedan ska bedömas finns alltid en uppenbar
              risk för att det blir en anpassning till vad man väntar sig att
              svaret ska vara. Då kanske man också missar en del. Just detta
              är viktigt att jobba med.
            </seg>
            <seg n="b3ae5c98">
              Man får väl se på den undersökning som låg till grund för interpellationen
              som en illustration av hur snett det kan bli om man inte är uppmärksam
              på detta och när medarbetare inte förstår vad som egentligen är
              syftet med det arbete man gör. Man manipulerar systemet, och så
              får man ett resultat som blir häpnadsväckande.
            </seg>
            <seg n="19693ba4">
              Vi får ta detta som en allvarlig signal om hur det kan bli. Det
              får väl ligga till grund för att alla måste skärpa sig, så att
              man får en myndighet. Ytterst bedöms ju myndigheten utifrån hur
              allmänheten, skattebetalarna, ser att den fungerar när man har
              behov av dess hjälp. Det är denna yttersta bedömning som är viktig.
            </seg>
            <seg n="ea7733bc">
              Jag tackar för den här interpellationsdebatten.
            </seg>
          </u>
          <note type="speaker" n="10aae23f">
            Anf. 37 Justitieminister BEATRICE ASK (m):
          </note>
          <u who="unknown" xml:id="i-9e53125abadd5370-11" n="9419a1a4">
            <seg n="a4e91544">
              Fru talman! Sven-Erik Österberg och jag är nog rätt överens om
              just detta som vi har talat om i dag. Jag delar uppfattningen
              att ledarskapet måste vara tydligt. Därför lyfte jag också fram
              det. Vi har en del att hantera när det gäller polisverksamheten
              eftersom man under lång tid inte har bedrivit den typ av rekrytering
              och chefsutbildning som man rimligen behöver i den typen av organisation,
              vilket har gjort att man får brister i ledarskap, vilket skapar
              otydligheter. Att man dessutom saknade effektiv uppföljning av
              verksamheten gjorde naturligtvis att man inte träffade rätt från
              början.
            </seg>
            <seg n="72887c73">
              Jag vill inte lägga sten på börda för dem som har arbetat med
              detta tidigare, men jag menar ändå att man de senaste fem åren
              har lärt sig en del och att det har blivit bra mycket bättre.
            </seg>
            <seg n="74eb06ab">
              Sedan har vi faktiskt ökat antalet nykterhetskontroller rätt
              ordentligt det senaste året. Det har vi gjort därför att vi har
              höjt målsättningarna. Skälet till det är att Rikspolisstyrelsen
              i forskningen om trafiksäkerhet har sett att nykterhetskontroller
              har oerhört stor betydelse för att rädda liv. Risken för upptäckt
              och att man faktiskt lyfter bort folk som inte ska vara på vägarna
              betyder väldigt mycket.
            </seg>
            <seg n="86278164">
              Jag var tidigare ordförande för polisen i Helsingforss city i
              ett par år. När vi gör trafikkontroller i Helsingfors kan folk
              bli väldigt irriterade och ifrågasätta det. Om de bara visste
              hur många människor som inte borde sitta bakom ratten och som
              man får bort med den verksamheten och hur mycket kriminalitet
              vi åtgärdar bara genom att kontrollera trafiken vid vissa tider
              skulle de vara väldigt glada över den verksamheten.
            </seg>
            <seg n="6a83a69f">
              Men vi har mycket att göra för att förbättra detta. Jag tackar
              så mycket för interpellationen.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="adff0cdd">
            9 § Svar på interpellation 2008/09:172 om villkoren för företag
            och privatpersoner i det så kallade stabiliseringsprogrammet för
            banker och finansinstitut
          </note>
          <note type="speaker" n="de884f2a">
            Anf. 38 Statsrådet MATS ODELL (kd):
          </note>
          <u who="unknown" xml:id="i-9e53125abadd5370-12" n="9419a1a4">
            <seg n="32d375ed">
              Fru talman! Bosse Ringholm har frågat mig på vilket sätt jag
              har försäkrat mig om att villkoren för krediter till företag och
              privatpersoner inte försvåras i anslutning till det så kallade
              stabiliseringsprogrammet.
            </seg>
            <seg n="3e15ee10">
              Jag svarade på en snarlik fråga från Thomas Östros förra veckan.
              Låt mig även denna gång inleda med att betona att regeringen anser
              det vara av fundamental betydelse för den ekonomiska utvecklingen
              att kreditgivningen fungerar på ett tillfredsställande sätt. Hushåll
              och företag måste skyndsamt få tillgång till krediter på rimliga
              villkor för att den ekonomiska aktiviteten ska hållas uppe och
              för att undvika att konjunkturnedgången förstärks.
            </seg>
            <seg n="c6a455c3">
              I den stabilitetsplan som regeringen under hösten har satt i
              verket utgörs en central del av ett statligt garantiprogram för
              kreditinstitutens medelfristiga upplåning. Syftet med programmet
              är att erbjuda institut med finansieringsproblem en möjlighet
              att säkra sin medelfristiga upplåning med statlig garanti. Garantiprogrammet
              utformades helt i enlighet med de riktlinjer som antogs av Europeiska
              rådet den 16 oktober och vars villkor därefter preciserades av
              EU-kommissionen och Europeiska centralbanken.
            </seg>
            <seg n="2b0706ef">
              Garantiprogrammet och övriga åtgärder inom ramen för stabilitetsplanen
              syftar i förlängningen just till att säkerställa att hushållen
              och företagen har tillgång till krediter på rimliga villkor. Regeringen
              har i samband med detta givit Finansinspektionen i uppdrag att
              bevaka att de åtgärder som beslutas inom ramen för stabilitetsplanen
              också kommer hushållen och företagen till del.
            </seg>
            <seg n="1eb2e9c9">
              Till dags dato har få institut i Sverige och i andra EU-länder
              valt att utnyttja garantierna. Efter att Sverige tillsammans med
              ett flertal andra medlemsstater framfört synpunkter på villkorens
              utformning har nu kommissionen i uppdrag att se över dessa. Vi
              har gott hopp om framgång i det arbetet som bedrivs så skyndsamt
              som möjligt.
            </seg>
            <seg n="54621d64">
              När det gäller företagskrediter har det sedan stabilitetsplanen
              presenterades blivit allt tydligare att internationella långivare
              i stor utsträckning försvunnit från den svenska kapitalmarknaden
              och därigenom försvårat för storföretagen att den vägen finansiera
              sin verksamhet. En kompletterande väg för att minska kreditproblemen
              som det nu arbetas på inom EU är att på olika sätt öka kapitalet
              i bankerna och därigenom öka utlåningskapaciteten till bland annat
              företagssektorn.
            </seg>
            <seg n="fab1f17a">
              Regeringen studerar naturligtvis om sådana alternativ kan vara
              lämpliga för svenskt vidkommande. Även här är det viktigt att
              Sverige i tillämpliga delar följer de gemensamma riktlinjer och
              villkor som man enas om inom EU.
            </seg>
            <seg n="d8c07eac">
              Regeringen har under hösten vidtagit flera andra åtgärder för
              att öka tillförseln av kapital till näringslivet. Den 11 november
              begärde regeringen ett bemyndigande att tillföra nytt kapital
              till Svensk Exportkredit och till Almi för att möjliggöra ökad
              exportfinansiering och krediter till småföretag. Den 4 december
              överlämnades en proposition till riksdagen om att bevilja SEK,
              alltså Svensk Exportkredit, en låneram för finansiering av långfristiga
              krediter intill ett belopp om 100 miljarder kronor. Vidare föreslås
              att under 2009 ikläda staten betalningsansvar upp till 350 miljarder
              kronor för exportkreditgarantier genom Exportkreditnämnden.
            </seg>
            <seg n="22bf529e">
              Regeringen ger således arbetet med att normalisera kredittillgången
              i ekonomin högsta prioritet. Sverige bidrar också konstruktivt
              till att lösningar åstadkoms på europeisk nivå för att även internationella
              kreditmarknader ska fungera bättre samtidigt som konkurrensen
              på marknaden bibehålls. Samtidigt ska naturligtvis rättmätiga
              krav ställas på de institut som får del av statens stöd så att
              de medel som skattebetalarna ställer till institutens förfogande
              i största möjliga utsträckning kan värnas.
            </seg>
          </u>
          <note type="speaker" n="786576c7">
            Anf. 39 BOSSE RINGHOLM (s):
          </note>
          <u who="bosse_ringholm_4e5a25" xml:id="i-117693fcc604e956-0" n="d0cb0b5f">
            <seg n="f3959fec">
              Fru talman! Tack för svaret!
            </seg>
            <seg n="aacf2e44">
              Det har nu gått nästan två månader sedan riksdagen i stor endräkt
              beslutade om det så kallade stabiliseringsprogrammet för banker
              och finansinstitut som en konsekvens av det arbete som Europeiska
              unionen har bedrivit. Under två månader har regeringen inte lyckats
              genomföra stabiliseringsprogrammet. När programmet presenterades
              blåste Mats Odell upp sig och sade: Nu finns det bara vinnare.
              Bankerna var vinnare, skattebetalarna var vinnare, och staten
              var vinnare.
            </seg>
            <seg n="4a89dc3e">
              Än så länge, Mats Odell, tycks det bara finnas förlorare. Ingen
              verkar ha vunnit något hittills.
            </seg>
            <seg n="e6415aec">
              Det minsta man kunde ha begärt var ju att regeringen efter två
              månader skulle ha fått en samstämmighet med bankerna och finansinstituten
              och kunnat genomföra programmet. Men precis som Mats Odell säger
              i sitt svar är det få som har anslutit sig till programmet. Då
              måste ju Mats Odell och andra fundera på vad det är som händer
              och varför det inte finns något förtroende mellan regeringen och
              bankerna och finansinstituten.
            </seg>
            <seg n="2e5e05eb">
              Finansmarknadsbranschen är i högsta grad en förtroendebransch,
              och det tycks inte finnas något stort mått av förtroende mellan
              regeringen och de olika instituten.
            </seg>
            <seg n="76008204">
              De där vinnarna som Mats Odell utmålade för ett par månader sedan
              har vi ännu inte sett röken av. Därför har jag ställt den berättigade
              frågan: Hur försäkrar sig regeringen om att det inte blir företag
              och privatpersoner som i praktiken kommer att få betala det här
              kalaset?
            </seg>
            <seg n="3b707da7">
              Det Mats Odell gjorde i går är väl ett uttryck för att regeringen
              inte litar på bankerna, eftersom regeringen nu tvingas skicka
              ut en beställning till en av sina myndigheter, se till att skaffa
              någon form av garantiprogram så att inte människor tvingas lämna
              hus och hem om de inte kan betala sina lån på stört.
            </seg>
            <seg n="416e4148">
              Det var väl det bankerna kanske skulle hjälpa till med i det
              här programmet. Men uppenbarligen litar inte regeringen på bankerna.
              Därför måste jag ställa frågan till Mats Odell: Delar Mats Odell
              den beskrivning av bankernas agerande som arbetsmarknadsminister
              Sven Otto Littorin har framfört? Jag ber att få citera honom.
              Han har beskrivit bankernas agerande som åt helvete. Delar Mats
              Odell sin kollega arbetsmarknadsminister Sven Otto Littorins beskrivning
              av bankerna?
            </seg>
            <seg n="21bd82b5">
              Om det är så förstår jag att det inte finns något förtroende
              mellan bankerna och regeringen, och då förstår jag att Mats Odell
              måste göra den ena brandkårsutryckningen efter den andra för att
              försöka skrapa upp och se till att man kan få ordning på en marknad
              som uppenbarligen inte fungerar.
            </seg>
            <seg n="fc6f0b55">
              De stora räntesänkningar som har skett i världen och som nu senast
              också Sveriges riksbank har varit en av företrädarna för har till
              en del fått ett genomslag på marknaden, men mycket sent. Från
              början var genomslaget mycket ringa, och man kan konstatera att
              konkurrensen på marknaden är utomordentligt begränsad. När man
              sänker gör man det med i stort sett identiska tal.
            </seg>
            <seg n="eb672c1d">
              Det är klart att det inte finns något privat monopol på bankmarknaden
              i Sverige, men det finns definitivt ett oligopol, definitionsmässigt.
            </seg>
            <seg n="b4f96466">
              Mats Odell är från sin tid som kommunikationsminister van vid
              att skapa nya privata monopol jag tänker på Arlandabanan så han
              är kanske inte rätt person att ta itu med oligopol. Men frågan
              kvarstår: Hur går det för företagen, och hur går det för privatpersonerna,
              när programmet inte ens har kunnat genomföras av regeringen på
              två månader?
            </seg>
          </u>
          <note type="speaker" n="fe5ccc54">
            Anf. 40 Statsrådet MATS ODELL (kd):
          </note>
          <u who="unknown" xml:id="i-9e53125abadd5370-13" n="9419a1a4">
            <seg n="2cea99e3">
              Herr talman! Bosse Ringholm säger att det efter två månader bara
              finns förlorare. Han har inte sett röken av några vinnare.
            </seg>
            <seg n="af055430">
              Jag vill rekommendera Bosse Ringholm den rapport som Finansinspektionen
              kom ut med för fyra fem dagar sedan om effekterna av stabilitetsåtgärderna.
              I korthet kan man säga att Finansinspektionen, efter att ha studerat
              hur det här har fungerat, inte alls delar den bild som Bosse Ringholm
              försöker måla upp.
            </seg>
            <seg n="feff70c2">
              Vi uppdrog åt Finansinspektionen att granska de åtgärder som
              har beslutats enligt den lag som antogs här i riksdagen, som Bosse
              Ringholm talar om, om stöd till kreditinstitut, att de verkligen
              kommer hushållen och företagen till del.
            </seg>
            <seg n="f3beed32">
              Det andra var att de skulle utforma en regelbunden och fördjupad
              rapportering när det gäller villkor för de tjänster som bankerna
              tillhandahåller.
            </seg>
            <seg n="c65206f2">
              Det tredje var att de skulle granska att kreditinstituten inte
              utnyttjar statliga garantier på ett otillbörligt sätt.
            </seg>
            <seg n="aac20783">
              Av den här rapporten framgår att bankerna sedan förra rapporteringen,
              som var den 26 november, har sänkt bolåneräntorna mer än vad interbankräntorna
              och räntorna på säkerställda obligationer har fallit.
            </seg>
            <seg n="69bb58fa">
              Finansinspektionen konstaterar att bankerna i dag sannolikt gör
              lägre vinst per utlånad krona på bolån än innan den här turbulensen
              på de finansiella marknaderna började. Bankernas kostnad för likviditet
              har stigit kraftigt.
            </seg>
            <seg n="1e82c39f">
              Dessutom konstaterar Finansinspektionen att utlåningstillväxten
              har varit positiv även om ökningstakten har minskat något de senaste
              månaderna. Man pekar också på den ökade kreditrisken hos allmänheten
              och företag, att det är en faktor som begränsar tillväxten enligt
              bankerna.
            </seg>
            <seg n="9406121d">
              Sedan är det här, som Bosse Ringholm är väl medveten om, ett
              europeiskt program som vi har implementerat exakt enligt den europeiska
              prislistan. Den har visat sig fungera mindre väl i Sverige och
              i de allra flesta andra länder. Därför har kommissionen fått ett
              uppdrag att revidera den här prislistan.
            </seg>
            <seg n="300f93cc">
              I dag uttalar sig en av cheferna för den största banken, Nordea.
              Christian Clausen säger i Dagens Industri att Nordea i dag lånar
              billigare utanför programmet.
            </seg>
            <seg n="43f18b03">
              Det var ingen som kunde förutse detta. Därför har också kommissionen
              fått bakläxa. Vi väntar nu på att det ska komma ett förslag som
              gör att det ska bli billigare för bankerna att vara med i det
              här garantiprogrammet. Jag tror ändå inte att Bosse Ringholm menar
              att bankerna ska tvingas in i ett program om det skulle öka bolånekostnaderna
              för vanliga svenska hushåll.
            </seg>
          </u>
          <note type="speaker" n="7bb94f25">
            Anf. 41 BOSSE RINGHOLM (s):
          </note>
          <u who="bosse_ringholm_4e5a25" xml:id="i-117693fcc604e956-1" n="d0cb0b5f">
            <seg n="309f6948">
              Herr talman! Mats Odell kryper bakom Finansinspektionen och skyller
              ifrån sig på EU och EU-kommissionen. Faktum är att inte ens Finansinspektionen
              kan se annat än att stabiliseringsprogrammet inte har genomförts.
            </seg>
            <seg n="4a6fc45d">
              Mats Odell avslutar sitt anförande med att ställa frågan till
              mig om jag tycker att man borde tvinga bankerna att vara med.
              Det är väl Mats Odell själv som har ställt den frågan tidigare,
              om det inte vore idé, med tanke på att bankerna inte är beredda
              att gå in, att göra det obligatoriskt för alla banker. Den frågan
              har Mats Odell själv ställt. Sedan har jag förstått att han inte
              riktigt fått stöd av sin regeringschef statsministern, som har
              haft en annan uppfattning, så han har fått ge sig i den frågan.
            </seg>
            <seg n="47eb5f0e">
              Min grundläggande fråga handlar om att Mats Odell stod i denna
              kammare för två månader sedan och sade: Här finns bara vinnare.
              Staten är vinnare. Bankerna är vinnare. Låntagarna och skattebetalarna
              är vinnare.
            </seg>
            <seg n="7ba45b00">
              Så är det inte. Man kan naturligtvis starta svensk ekonomisk
              historia den 26 november, som finansmarknadsministern gjorde alldeles
              nyss. Men det började inte den 26 november. Det började långt
              tidigare. Räknar man in de sänkningar av reporäntan som har skett
              under hösten har inte bankerna följt med.
            </seg>
            <seg n="eda24e7a">
              De har kanske följt med den senaste svängen, de 1,75 procenten,
              men de har inte följt med i helheten. Därmed har de ökat sina
              marginaler. Men de har haft andra problem med tanke på oron på
              kreditmarknaden som gör att deras vinster inte kommer att kunna
              öka på det sätt som de har gjort tidigare.
            </seg>
            <seg n="10ba6cb5">
              Kvar står frågan, Mats Odell: Delar finansmarknadsministern sin
              kollega arbetsmarknadsministerns beskrivning av bankernas agerande,
              att det är åt helvete?
            </seg>
            <seg n="3f1d17a9">
              Om Mats Odell har samma uppfattning som arbetsmarknadsministern
              är det svårt att nå en samsyn med bankerna om det här programmet.
              Det är ett nederlag för Mats Odell om det visar sig att det program
              som han en gång beskrev här skulle omfatta hela den svenska finansmarknaden,
              alla banker och alla finansinstitut, bara kommer att omfattas
              av några enstaka.
            </seg>
            <seg n="3ac78046">
              Mats Odell bekräftar själv att det är enklare och billigare att
              låna utanför den ram som han har angett tidigare. Det finns billigare
              pengar på marknaden. Då har Mats Odell slagit undan fötterna för
              sig själv.
            </seg>
            <seg n="42f207e4">
              Det är oroande att regeringen inte har en samtalston och ett
              sätt att resonera med bankerna som leder till att man kan komma
              till ett avslut i den här frågan. Man håller fortfarande på efter
              åtta veckor. Det är klart att arbetsmarknadsministerns uttalande
              om bankernas agerande inte har underlättat den processen.
            </seg>
            <seg n="235df101">
              Mina frågor kvarstår. Jag tycker att de fortfarande är lika berättigade.
              Hur ska företagen och privatpersonerna lita på att det inte är
              de som i sista hand får betala det här, att det inte är de som
              får betala regeringens senfärdighet och bankernas ovilja, rätt
              eller fel, att gå in i det här programmet?
            </seg>
            <seg n="49a38450">
              Det går inte, Mats Odell, att skylla på EU-kommissionen. Det
              är trots allt inte EU-kommissionen som är hela Europeiska unionen.
              Toppmöte efter toppmöte har möjlighet, även om de inte har gjort
              det tillräckligt precist, att säga ifrån om villkoren. Man kan
              inte lägga allt på EU-kommissionen och säga att de lade fel ramar
              och incitament för den här processen.
            </seg>
            <seg n="a85f89e4">
              EU kan tycka något annat. Men då får väl Sverige visa det. Jag
              har inte sett någon sådan handlingskraft, varken förra veckan
              på EU:s toppmöte eller i något annat sammanhang.
            </seg>
            <seg n="b734d7f1">
              Kvar står Mats Odell och ett lätt flagrant påstående att det
              bara finns vinnare i en process som hittills inte visat sig ha
              annat än förlorare. Den största förloraren är uppenbarligen regeringen.
            </seg>
          </u>
          <note type="speaker" n="89f1b43e">
            Anf. 42 Statsrådet MATS ODELL (kd):
          </note>
          <u who="unknown" xml:id="i-9e53125abadd5370-14" n="9419a1a4">
            <seg n="082555ef">
              Herr talman! Bosse Ringholm har en väl inövad förmåga att upprepa
              sina käpphästar utan att lyssna in de svar som ges. Därför ska
              jag be att få överlämna den rapport från Finansinspektionen som
              vederlägger det Bosse Ringholm säger. Hushållen har fått lägre
              bolånekostnader. Företagen har fått lägre kreditkostnader. Bankerna
              har lägre marginaler. Jag går fram och överlämnar den till Bosse
              Ringholm. Varsågod.
            </seg>
            <seg n="dca0c535">
              Studera den gärna, så kan vi återkomma i debatten. Det är meningslöst
              om jag talar om vad som står i rapporten och Bosse Ringholm bara
              bortser från det och fortsätter att upprepa sina käpphästar.
            </seg>
            <seg n="a8bcc647">
              Om han tror att EU-kommissionen och Europeiska centralbankens
              prislista lätt kan frångås av medlemsstaternas regeringar är det
              ganska häpnadsväckande med tanke på att Bosse Ringholm faktiskt
              har varit finansminister i det här landet. Om vi skulle göra det
              skulle vi omedelbart komma i konflikt med EU:s statsstödsregler.
            </seg>
            <seg n="4d51b378">
              Vi gör nu vad vi kan. Det är inte enbart fråga om likviditeten.
              Bankerna får tillgång till likviditet. Man gör det till och med
              billigare, enligt utsagor från olika banker, än i garantisystemet.
              Men vi hoppas att det ska komma ett besked från europeisk nivå,
              från kommissionen, från olika delar av det europeiska beslutsfattandet,
              som gör det möjligt att anpassa garantiprogrammet till den verklighet
              som bankerna lever i för närvarande och som gör att också den
              medelfristiga upplåningskostnaden kan sjunka.
            </seg>
            <seg n="dee4f14a">
              Det är ganska bekymmersamt om Bosse Ringholm inte ser det. Jag
              säger att det i den här rapporten framgår att bankerna har sänkt
              bolåneräntorna mer än vad interbankräntorna och räntorna på säkerställda
              obligationer har fallit. Bankerna gör i dag sannolikt lägre vinst
              per utlånad krona på bolån än före turbulensen på de finansiella
              marknaderna. Det har varit en utlåningstillväxt som är positiv.
            </seg>
            <seg n="e2f80cb4">
              Bankerna lånar i dag ut mer pengar än vad de någonsin har gjort.
              Problemet är att vi har en situation där svenska företag under
              lång tid har finansierat sig utomlands med framför allt syndikerade
              lån och företagsobligationer från amerikanska och andra banker
              som i dag inte finns kvar på marknaden. Några säger att det är
              500 miljarder. Andra säger att det är 1 000 miljarder. Jag har
              sett en siffra på 1 200 miljarder.
            </seg>
            <seg n="f60ce74c">
              Dessa herrelösa krediter söker sig nu till svenska banker. De
              företagen söker desperat efter att få finansiering. Där finns
              nya utmaningar. Men att enbart, som Bosse Ringholm gör, stirra
              på att bankerna ska ta de garantier som kanske skulle fördyra
              upplåningen tycker jag, lindrigt talat, är väldigt kortsynt.
            </seg>
          </u>
          <note type="speaker" n="7b9be392">
            Anf. 43 BOSSE RINGHOLM (s):
          </note>
          <u who="bosse_ringholm_4e5a25" xml:id="i-117693fcc604e956-2" n="d0cb0b5f">
            <seg n="c5286a8d">
              Herr talman! Mats Odell väljer den enkla vägen, nämligen att
              tala om fel saker. Mats Odell talar om vad som har hänt de två
              tre senaste veckorna och hänvisar till en rapport från Finansinspektionen.
              Jag talar om vad som har hänt under hela hösten, under hela processen,
              hela händelseförloppet. Det är inte bara delsträckan som är intressant,
              Mats Odell.
            </seg>
            <seg n="dfa818c0">
              Ser man på hela hösten har inte svenska banker följt med i den
              nedgång av reporäntan som Riksbanken har stått för under hösten.
              Det går inte att bara hänvisa till de tre fyra senaste veckorna.
            </seg>
            <seg n="c84d78d9">
              Det är ännu märkligare när Mats Odell dömer ut det program som
              han har fått riksdagen att godkänna i sin helhet. Han säger att
              om bankerna skulle gå in i det programmet skulle det bli högre
              räntor. Han skyller i och för sig på EU-kommissionen som tvingar
              honom att lägga de högre räntorna.
            </seg>
            <seg n="4ac54bf3">
              Men, Mats Odell, för två månader sedan var det ett program som
              bara skulle få vinnare. Bankerna skulle vara vinnare. Staten skulle
              vara vinnare. Skattebetalarna skulle vara vinnare. Nu är plötsligt
              alla, företagen och privatpersonerna, förlorare om de skulle tillämpa
              bestämmelserna och reglerna i det paket som Mats Odell fick riksdagen
              att besluta om för ett par månader sedan.
            </seg>
            <seg n="ecdcdc97">
              Då har Mats Odell vilselett riksdagen. Då kan jag förstå att
              Mats Odell inte har någon som helst ambition att få bankerna att
              skriva under det dokumentet. Då kan jag förstå att det Mats Odell
              sade för två månader sedan, att han trodde att alla skulle gå
              in i det nya stabiliseringsprogrammet, numera är historia. Han
              har inte ens ambitionen att de ska gå in.
            </seg>
            <seg n="5844d520">
              Jag utgår från att Mats Odell delar sin kollega arbetsmarknadsminister
              Sven Otto Littorins påstående att bankernas agerande är åt helvete.
              Är det en sådan brist på förtroende mellan bankerna och bankministern
              utgår jag från att det inte blir något av det här paketet. Det
              kommer att vara en parentes i svensk ekonomisk historia.
            </seg>
          </u>
          <note type="speaker" n="ab6e0a0e">
            Anf. 44 Statsrådet MATS ODELL (kd):
          </note>
          <u who="unknown" xml:id="i-9e53125abadd5370-15" n="9419a1a4">
            <seg n="30c49240">
              Herr talman! När vi lade fram stabilitetsprogrammet hade inte
              bankräntorna och upplåningskostnaderna för bankerna fyrdubblats.
              Det var en uppgång som skedde efter den 15 september när Lehman
              Brothers gick i konkurs. Nu är interbankräntorna tillbaka på de
              nivåer som gällde före Lehman Brothers konkurs. De är fortfarande
              alldeles för höga, men de är tillbaka på nivån före den 15 september.
            </seg>
            <seg n="60e02227">
              Jag har en kurva här som jag inte tror att Bosse Ringholm ser,
              men jag ska överlämna den sedan. Där kan han se hur det har utvecklat
              sig.
            </seg>
            <seg n="ccd4df41">
              De väldigt svarta bilderna som målas upp stämmer inte. Jag kan
              inte instämma i Sven Otto Littorins något svepande omdöme. Det
              är en mycket mer komplex bild än så. Det finns en utvecklingspotential;
              det gör det ofta. Det handlar om att det finns ett garantiprogram
              som jag hoppas att bankerna ska gå in i. Självklart är det så.
              Men för de banker som lånar upp billigare utanför programmet vore
              det en ganska svag prestation att bara fördyra. Bosse Ringholm
              har inte svarat på detta, men jag hoppas verkligen inte att hans
              mening är att det skulle vara önskvärt att banker gick in och
              det blev dyrare för bolånekunder.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="c21e14b8">
            10 § Svar på interpellation 2008/09:186 om möjlighet att ta ut
            marknadshyra
          </note>
          <note type="speaker" n="603e7290">
            Anf. 45 Statsrådet MATS ODELL (kd):
          </note>
          <u who="unknown" xml:id="i-9e53125abadd5370-16" n="9419a1a4">
            <seg n="4005c9d1">
              Herr talman! Peter Hultqvist har frågat mig om det är min och
              regeringens avsikt med förslagen i propositionen Kommunala kompetensfrågor
              m.m. att det ska vara möjligt för kommunernas bostadsbolag att
              ta ut marknadshyror. Han har också ställt frågan om jag, om detta
              inte är avsikten men det ändå skulle visa sig att domstolar vid
              prövning skulle finna att det är förenligt med den föreslagna
              lagstiftningen att ta ut marknadshyror, i så fall avser att ta
              initiativ till att ändra lagen.
            </seg>
            <seg n="45af1db3">
              Propositionen Kommunala kompetensfrågor m.m. har inte lagts fram
              för att förändra förutsättningarna för de kommunala bostadsföretagen.
              Däremot ägnar sig naturligtvis de kommunala bostadsföretagen åt
              näringsverksamhet och kan därigenom påverkas av förslagen i propositionen,
              liksom övrig kommunal näringsverksamhet.
            </seg>
            <seg n="305b4e73">
              När det gäller de kommunala bostadsföretagens villkor har en
              särskild utredning sett över den frågan, och betänkandet som har
              remissbehandlats bereds nu inom Regeringskansliet. För övrigt
              avgörs fastighetsägares möjligheter att ta ut hyra av hyreslagstiftningen,
              vilket kan illustreras av att för hyresbostäder gäller bruksvärdeshyra
              och för hyreslokaler av olika slag är det marknadshyra som gäller.
            </seg>
            <seg n="ec0fcb3c">
              Svaret på Peter Hultqvists första fråga är således att avsikten
              med propositionens förslag inte är att kommunernas bostadsföretag
              ska kunna ta ut marknadshyror. Förslagen rör över huvud taget
              inte bostadsmarknaden. Däremot utökas kommunernas möjligheter
              att tillhandahålla lokaler, förutsatt att det sker på affärsmässiga
              villkor.
            </seg>
            <seg n="3590b1f0">
              När det gäller Peter Hultqvists andra fråga är det oklart vilken
              lag han menar att jag skulle ta initiativ till att ändra kommunallagen
              eller hyreslagen. När det gäller hyressättningen behandlas de
              frågorna i Allmännytteutredningens betänkande, och regeringen
              kommer att återkomma till dessa frågor. Jag har dock tidigare
              klart uttalat att jag inte kommer att lägga fram något förslag
              om marknadshyror för hyresbostäder.
            </seg>
          </u>
          <note type="speaker" n="b991d7d5">
            Anf. 46 PETER HULTQVIST (s):
          </note>
          <u who="peter_hultqvist_c9866b" xml:id="i-5fa200aec7daa389-0" n="184d0526">
            <seg n="eed0222e">
              Herr talman! Om Hyresgästföreningen i framtiden ska förhandla
              med kommunala bostadsföretag vilkas övergripande mål är vinstmaximering
              står vi inför en helt ny situation. Det kommer att resultera i
              helt nya tyngdpunkter på bostadsmarknaden. Hyror där den så kallade
              lägesfaktorn slår igenom, även kallade marknadshyror, en kommersialisering
              av allmännyttan och förmodligen en utförsäljningsprocess när det
              gäller kommunalt ägda bostäder är det som väntar. Bostadsmarknaden
              kommer successivt att byta skepnad för att bli alltmer lik den
              vi ser i andra länder och i delar av svenska storstäder.
            </seg>
            <seg n="0db32a00">
              Denna hotbild vill Mats Odell inte kännas vid. Av svaret på min
              interpellation att döma kommer inga förändringar att ske.
            </seg>
            <seg n="eba97a7a">
              Jag kan inte hålla med Odell. Jag vill uppmana honom att ta kritiken
              mot lagförslaget på allvar. När en rad så kallade smålagar slås
              ihop i propositionen om så kallade vissa kommunala befogenheter
              finns en rad skrivningar om affärsmässig grund och vinstsyfte
              som är svårtolkade.
            </seg>
            <seg n="982baa73">
              Fastighetsägarna skriver i sitt remissyttrande över den utredning
              som ligger till grund för lagförslaget så här: Fastighetsägarna
              instämmer i huvudsak i utredningens bedömningar och resonemang.
              Den konkurrenssnedvridning som följer av förekommande stöd uppkommer
              i allmänhet i hyressättningen genom att de kommunala bostadsföretagen
              sätter lägre hyror än en objektiv bruksvärdeshyra. Nyckeln till
              problemens lösning ligger därför i hög grad i att kommunala bostadsföretag
              verkligen tillämpar en affärsmässig hyressättning i enlighet med
              hur hushåll i allmänhet värderar lägenheter med olika egenskaper.
              Man bör utgå från den hyressättning och de avkastningskrav, det
              vill säga den syn på affärsmässighet som privata fastighetsägare
              i allmänhet har på den lokala marknaden.
            </seg>
            <seg n="c0383083">
              Det här är vad Fastighetsägarna själva säger. Den proposition
              som nu ligger hos riksdagen för beslut innebär en omtolkning av
              det som kallas affärsmässig grund. Det Fastighetsägarna beskriver
              i sitt yttrande är inget annat än en utveckling där de allmännyttiga
              bostadsföretagen anpassas till den privata sektorn. För hyresgästerna
              innebär detta i praktiken högre hyror på en mer kommersiell bostadsmarknad.
              Begrepp som social bostadspolitik mönstras definitivt och slutligen
              ut.
            </seg>
            <seg n="20ea494c">
              Det Odell måste värdera är att om den här propositionen antas
              blir de begreppsformuleringar som finns i propositionen ledande
              också för andra utredningar som rör allmännyttans villkor. Regeringen
              har aviserat nya utredningar, bland annat om konkurrens på lika
              villkor mellan privat och offentlig sektor. Regeringen planerar
              också, vilket Odell i sitt svar pekar på, förslag om allmännyttans
              villkor. Det Odell nu försöker beskriva som oväsentligt har därför
              betydelse i andra led i utredningar och i lagstiftning.
            </seg>
            <seg n="30712188">
              Handen på hjärtat, Odell: Kan du garantera att det här lagförslaget
              inte innebär någon väsentlig förändring för de kommunala bostadsföretagen
              vare sig på kort eller på lång sikt? Kan Odell garantera att begreppet
              affärsmässig grund i sin nya tappning inte får konsekvenser för
              kommande utredningar?
            </seg>
            <seg n="24ad596f">
              Den sista frågan är mycket viktig. Kan du garantera att det här
              inte får konsekvenser för kommande utredningar? Det är klart att
              riksdagen inte bara kan fatta ett beslut om en princip i en fråga,
              för när man sedan kommer med andra beslut på andra områden är
              det klart att det påverkar och styr. Detta måste ministern reda
              ut.
            </seg>
          </u>
          <note type="speaker" n="2b31499d">
            Anf. 47 Statsrådet MATS ODELL (kd):
          </note>
          <u who="unknown" xml:id="i-9e53125abadd5370-17" n="9419a1a4">
            <seg n="06d0264e">
              Herr talman! Jag tyckte att vi redde ut det här. Det är nämligen
              så att allmännyttan över huvud taget inte hanteras inom ramen
              för den här utredningen. Det sade jag i mitt svar, och det håller
              jag fast vid.
            </seg>
            <seg n="e0583de5">
              Peter Hultqvist står och läser ur Fastighetsägarnas remissvar
              på utredningen. Nu har vi lagt fram en proposition till riksdagen,
              och jag utgår från att Peter Hultqvist och hans parti förhåller
              sig till den propositionen.
            </seg>
            <seg n="e7815641">
              Huvudfrågan är alltså att hyressättningen i hyresbeståndet, såväl
              det privatägda som det allmännyttiga, bestäms av Allbolagen och
              av hyreslagen inte av den kommunala kompetenspropositionens olika
              delar. Det tror jag att Peter Hultqvist måste förhålla sig till.
              Det handlar ju om att rösta någon gång under nästa år, och i värsta
              fall får väl Peter Hultqvist rösta nej till detta.
            </seg>
          </u>
          <note type="speaker" n="5295095c">
            Anf. 48 PETER HULTQVIST (s):
          </note>
          <u who="peter_hultqvist_c9866b" xml:id="i-5fa200aec7daa389-1" n="184d0526">
            <seg n="c7a79fb7">
              Herr talman! Jag tycker att Odell försöker göra livet väldigt
              enkelt för sig. Jag poängterade två gånger hur viktig min sista
              fråga är: Kan Odell garantera att formuleringen om affärsmässig
              grund inte får konsekvenser i kommande utredningar? Det beslut
              vi tar i frågan påverkar naturligtvis i andra led och i kommande
              ställningstaganden, och det är det som är problemet. Det försöker
              dock Odell slingra sig ur.
            </seg>
            <seg n="4776723e">
              Då är det lätt att misstänka att man försöker smyga in en förändring
              bakvägen. Odell måste betänka att både Sabo och SKL i sina remissyttranden
              har varit mycket kritiska. SKL har till och med gått till konstitutionsutskottet
              med detta. De tycker att lagförslaget är oklart och svårtolkat.
              Vad är det som gör att Odell inte skulle kunna tänka sig att i
              all ödmjukhet skjuta upp beslutet och låta de stycken i lagförslaget
              som nu är ifrågasatta och uppfattas som svårtolkade utgå och sätta
              sig ned och reda ut det med Sabo och Sveriges Kommuner och Landsting?
            </seg>
            <seg n="8c64449f">
              Vad är det för poäng med att försöka forcera fram någonting när
              det uppenbarligen är så att tunga organisationer, de allmännyttiga
              företagens ägare säger att de förslag som ni lägger fram inte
              känns rimliga. De vill reda ut vad det här är för någonting. Men
              Odell står här och säger att det här inte har någon påverkan.
              Omvärlden tycker tydligen det.
            </seg>
            <seg n="c4a30264">
              Om Odell till varje pris ska driva igenom det här och det visar
              sig att det blir som jag säger, att det här påverkar i andra led,
              och det i princip visar sig att det kritikerna säger i den här
              frågan i förlängningen blir rätt: Är du beredd att i ett senare
              skede ändra lagstiftningen när det uppenbart har visat sig att
              du har fel? Är du beredd att ta de stegen? Jag tycker naturligtvis
              att det skulle vara enklare att gå till botten med det här innan
              riksdagen har en omröstning.
            </seg>
            <seg n="67a5fb53">
              Jag vill också påminna om en annan sak. När SKL i sitt remissyttrande
              beskriver utredningen skriver man att begreppen om affärsmässig
              grund kom in i ett mycket sent skede, under stor tidspress. Man
              konstaterar att lagförslaget öppnar för en helt ny syn på kommunal
              näringsverksamhet. Man skriver så här: Att genomföra en så dramatisk
              förändring på grund av ett misstag eller i vart fall på grundval
              av bristfälligt beslutsunderlag och dessutom genom en omtolkning
              av gällande förarbeten är inte acceptabelt.
            </seg>
            <seg n="dfd53e38">
              Det här är rätt stabila och hårda ord, Odell. Att då inte göra
              en ordentlig analys och utredning av konsekvensen av vad skrivningarna
              om affärsmässig grund innebär för de kommunala bolagen tycker
              jag är mycket märkligt.
            </seg>
            <seg n="394e6635">
              Odell skulle stärka sin position om han kunde dra tillbaka det
              här och försöka gå till botten med det som av många uppfattas
              som ett ogenomtänkt hafsverk. Det är faktiskt så att en riksdagsmajoritet
              och även en regering kan bli väl övermodig, och man kan också
              begå misstag. Eller är det så att den risken inte finns i Odells
              värld?
            </seg>
            <seg n="dbebb91d">
              Varför är det så svårt att låta de kontroversiella delarna av
              den nya lagen utgå för fördjupad analys och utredning? Det skulle
              inte kosta någonting mer än att man kunde gå till botten med det
              här ordentligt, på ett bra sätt och få fram ett bra beslutsunderlag.
            </seg>
          </u>
          <note type="speaker" n="e29858b2">
            Anf. 49 Statsrådet MATS ODELL (kd):
          </note>
          <u who="unknown" xml:id="i-9e53125abadd5370-18" n="9419a1a4">
            <seg n="06f421f6">
              Herr talman! Det är Peter Hultqvists partikamrat Lorentz Andersson
              som har gjort den här utredningen. Det är en mycket bra utredning.
              Jag kan säga att det inte har varit självklart för alla partier
              i alliansen att gå med på en del av de här förslagen som ju ligger
              Socialdemokraterna ganska nära.
            </seg>
            <seg n="aba9bf19">
              Just den del som Peter Hultqvist nu är inne på handlar ju om
              att kommunerna inte med skattemedel ska konkurrera ut privata
              entreprenörer. Det är det som det här handlar om, att skapa nya
              möjligheter för kommunerna att agera, exempelvis hyra ut lokaler
              på en marknad till privata företag. Reglerna som kringgärdar detta
              tror jag att Peter Hultqvist innerst inne också förstår.
            </seg>
            <seg n="9aee1d9b">
              När det gäller remissinstanserna anser jag att regeringen har
              tagit hand om dem i den här propositionen. Det brinnande engagemang
              som Peter Hultqvist visar upp även i denna fråga är imponerande.
              Det är bara det att det här är fel process. De frågor som Peter
              Hultqvist tar upp hör ju hemma i utredningen om EU och allmännyttan
              av Michaël Koch, och den kommer vi förhoppningsvis att kunna diskutera
              framöver. Där hoppas jag att vi ska kunna hitta en bred uppgörelse
              över blockgränsen. Jag tycker att det finns tecken som ändå pekar
              mot att det ska kunna bli möjligt. Det är ganska onödigt att tro
              att den här lagen skulle medföra förändringar när det gäller just
              bostäder, för de är helt undantagna. De omfattas icke av detta.
            </seg>
            <seg n="305d0217">
              Peter Hultqvist! Kom igen när vi diskuterar frågan om allmännyttan,
              EU och hyresrätten! Det är där de här frågorna hör hemma.
            </seg>
          </u>
          <note type="speaker" n="c3bf252d">
            Anf. 50 PETER HULTQVIST (s):
          </note>
          <u who="peter_hultqvist_c9866b" xml:id="i-5fa200aec7daa389-2" n="184d0526">
            <seg n="f006e7d2">
              Herr talman! Nu säger jag det för tredje gången, Odell: Principer
              i lagstiftningen som det fattas beslut om på ena området kan faktiskt
              påverka hur man agerar i andra utredningar och andra led i lagstiftningen
              i ett senare skede. Just det förhållandet är en sak som Odell
              inte har rett ut i debatten. Det är därför det här är ett problem.
              Det är ju därför jag har ställt den här interpellationen, för
              jag tycker att regeringen har brustit i sina förarbeten på den
              här punkten.
            </seg>
            <seg n="154eed89">
              Att Lorentz Andersson har varit inblandad i det här ändrar väl
              ingenting när det gäller det jag argumenterar för. Det ändrar
              ingenting i sak. Du kunde ha nämnt vem som helst vid namn. Det
              hade inte ändrat ett smack i sammanhanget.
            </seg>
            <seg n="87411b2d">
              SKL säger så här i sitt yttrande till konstitutionsutskottet:
              Bestämmelsen är dock utformad så att det framgår att begreppet
              affärsmässig grund innebär ett undantag från såväl självkostnadsprincipen
              som förbudet mot att driva företag i vinstsyfte. Att begreppet
              affärsmässig grund skulle innebära ett undantag från förbudet
              mot att driva företag i vinstsyfte har emellertid inte stöd i
              några förarbeten till de lagar där begreppet förekommer sedan
              tidigare. Det är dessutom oklart hur undantaget ska tolkas. Innebär
              det ett krav på att kommunen ska bedriva verksamhet i vinstsyfte
              eller får man bara göra det?
            </seg>
            <seg n="ffc661fa">
              Det tycker jag alltså är en sådan fråga som Odell kanske skulle
              reda ut. Det är rätt viktigt när det är en organisation, som i
              det här fallet SKL, som ställer den här typen av frågor men inte
              får några rimliga svar. Då kanske det ändå vore klokt att dra
              tillbaka det här och göra en grundligare analys, sätta sig ned
              med de här organisationerna och diskutera igenom vad det här verkligen
              innebär och också se om det kan påverka i ett senare skede och
              i andra sammanhang. Där tycker jag att Odell har brustit hittills.
            </seg>
          </u>
          <note type="speaker" n="90f01973">
            Anf. 51 Statsrådet MATS ODELL (kd):
          </note>
          <u who="unknown" xml:id="i-9e53125abadd5370-19" n="9419a1a4">
            <seg n="b764036d">
              Herr talman! Det är inte varje dag man skulle kunna få godkänt
              av Peter Hultqvist från den här talarstolen, så jag hade inte
              förväntat mig det heller. Jag vill ändå komma tillbaka till det
              faktum att vad det här handlar om är när kommunala affärsdrivande
              verksamheter får undantag från självkostnadsprincipen. Då ska
              affärsmässighet gälla.
            </seg>
            <seg n="fe7a7182">
              Ett sådant undantag har inte allmännyttan. Det finns inte på
              en skala, Peter Hultqvist.
            </seg>
            <seg n="a6f35fd9">
              Däremot är de här frågorna högst relevanta att ställa i anslutning
              till den diskussion som vi senare ska ha om hyressättningssystemen.
              Där hoppas jag att vi ska hitta och vi har kommit långt i den
              delen en gemensam syn på hur vi ska kunna förbättra funktionen.
              Det är nämligen så att nuvarande system har lett till att vi har
              bostadsbrist i 135 kommuner i landet. Det är någonting som jag
              hoppas att jag tillsammans med Peter Hultqvist ska kunna gripa
              mig an när vi ska titta på en långsiktig och bred överenskommelse
              i den frågan.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="a91c33a3">
            11 § Svar på interpellation 2008/09:166 om långtidssjukdom på
            grund av undermåligt byggd miljö
          </note>
          <note type="speaker" n="8f48169d">
            Anf. 52 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d0138f769936247a-0" n="d0030c88">
            <seg n="f93ae11d">
              Herr talman! Jan Lindholm har frågat mig vilka åtgärder jag ämnar
              vidta för att öka kunskapen om hur och varför så många människor
              får allvarliga symtom på grund av så kallade sjuka hus, om jag
              avser att föreslå någon form av förebyggande insatser för att
              minska risken att fler personer utsätts för den totala utslagning
              och det verkliga utanförskap som det innebär att drabbas av symtom
              från så kallade sjuka hus och om jag avser att ta ansvar för att
              frågan om hälsoeffekter av sjuka hus fortsättningsvis hanteras
              som den allvarliga folkhälsofråga den är.
            </seg>
            <seg n="18a26949">
              Många människor relaterar besvär och sjukdomar till inomhusluften
              i byggnader där de bor eller arbetar. Bland faktorer som vi vet
              har betydelse för människors hälsa kan nämnas radon, tobaksrök,
              formaldehyd, husdammskvalster och så kallade fuktiga byggnader,
              som oftast är dåligt ventilerade byggnader. Till överkänslighetsreaktionerna
              räknas även de ospecifika retningssymtom som ibland benämns sjuka-hus-syndromet.
              De vanligaste symtomen är trötthet, huvudvärk, klåda, sveda och
              irritation i ögonen samt irriterad, täppt eller rinnande näsa.
              Dessa problem är särskilt vanliga hos dem som har en allergi eller
              annan form av överkänslighet. Men hittills har man inte kunnat
              fastställa några entydiga samband mellan luftens sammansättning
              och de symtom som människor relaterar till sin inomhusmiljö.
            </seg>
            <seg n="e9510738">
              I byggnader där människor upplever problem är det viktigt att
              göra en utredning för att ta reda på om det finns förhållanden
              relaterade till byggnaden som kan bidra till besvären, till exempel
              onormal fukt. Det är fastighetsägaren, den som ansvarar för verksamheten
              eller arbetsgivaren som har ansvar för att klarlägga brister i
              byggnaden och rätta till bristerna.
            </seg>
            <seg n="d3eea70e">
              Många personer upplever besvär, och det är viktigt att problemen
              tas på allvar.
            </seg>
            <seg n="5e941597">
              Miljöministern har vid två tillfällen tidigare i år ingående
              redovisat vilka åtgärder som regeringen vidtagit för att söka
              klarlägga och förbättra kunskapen beträffande de faktorer som
              är relaterade till byggnader och förvaltningen av dem. Jag vill
              dock i korthet nämna några exempel. Det nationella miljökvalitetsmålet,
              God bebyggd miljö, innefattar ett delmål som är formulerat så
              att byggnader och dess egenskaper inte ska påverka hälsan negativt.
              Delmålet avser förhållanden i bostäder, skolor och förskolor och
              är fokuserat på fungerande ventilation och att avhjälpa problem
              med radon. Sedan 1992 finns krav på obligatorisk funktionskontroll
              av praktiskt taget alla ventilationssystem. Gränsvärden för radon
              har funnits i ca 40 år.
            </seg>
            <seg n="06a06c13">
              Regeringen gav i december 2006 Boverket i uppdrag att ta fram
              underlag om byggnaders tekniska utformning. Underlaget ska ge
              möjlighet till att nya miljökvalitetsmål formuleras för att undvika
              fukt, mögel och buller samt åtgärdsförslag för detta. Vidare ska
              underlaget belysa eventuella kopplingar mellan brister i inomhusmiljön
              och ohälsa. Uppdraget ska redovisas senast den 1 september 2009.
            </seg>
            <seg n="b7e5add3">
              Regeringen har gett Boverket i uppdrag att i samråd med Konsumentverket
              och Fastighetsmäklarnämnden genomföra en förstudie för att upprätta
              en informationsportal om bostadsfrågor, boenderelaterade byggfrågor
              och inomhusmiljö samt köp och försäljning av privatbostäder. Ambitionen
              är att ge konsumenter och andra berörda lättillgänglig och tillförlitlig
              information och på så sätt stärka deras möjligheter att vara kunniga
              och aktiva på bostadsmarknaden och efterfråga en trygg och säker
              boendemiljö.
            </seg>
            <seg n="57ac5d83">
              Av min redovisning framgår att regeringen både följer det angelägna
              arbetet med att förbättra inomhusmiljön och söker klarlägga de
              komplicerade orsakssambanden och slutligen genom förebyggande
              insatser och i det fortsatta arbetet inbegripa de frågor som tas
              upp i interpellationen.
            </seg>
          </u>
          <note type="speaker" n="b80be806">
            Anf. 53 JAN LINDHOLM (mp):
          </note>
          <u who="jan_lindholm_ff5f4c" xml:id="i-457825bca703db80-0" n="30ee76c0">
            <seg n="9bbaf872">
              Herr talman! Strax innan jag skulle gå till kammaren i går för
              att delta i en debatt som socialutskottet hade där jag särskilt
              skulle prata om barnens situation blev jag uppringd av en förtvivlad
              förälder som bor i ett hyreshus där översvämmade badkar tydligen
              tillhör det som återkommer med några års mellanrum. De människorna
              hade först nu förstått, efter många år, att det är på grund av
              fuktskadorna som de är så trötta och trots det inte klarar av
              att sova, att de har tungt att andas, ont i huvudet, kliande ögon
              och ständig snuva och hosta. Den här familjens sexåriga dotter
              blöder ymnigt näsblod de nätter hon sover i sitt sovrum, som ligger
              intill den vägg där stammarna för badrummen och vatten och avlopp
              går. Just näsblod är en ganska tydlig indikator, eftersom mögeltoxiner
              är vävnadsnedbrytande. I kombination med hosta leder det ofta
              till blödningar i svalg och lungor.
            </seg>
            <seg n="8215e06f">
              Herr talman! Jag har frågat ministern om hon har för avsikt att
              göra något åt det faktum att en forskningsrapport nyligen har
              visat att vi har ett allvarligt folkhälsoproblem här ett folkhälsoproblem
              där det bara är 7 ½ procent av de drabbade som efter fem års behandling
              har tillfrisknat och där 20 procent efter mer än sju års vård
              är förtidspensionerade. Det handlar om en grupp där mer än 60
              procent av de drabbade efter minst sju års behandling inte ens
              klarar av att besöka en vanlig butik utan att återigen bli sjuka.
            </seg>
            <seg n="5cfc5634">
              Hur ska jag då tolka ministerns svar, herr talman? Ministern
              säger i svaret att hittills har man inte kunnat fastställa några
              entydiga samband mellan luftens sammansättning och de symtom som
              människor relaterar till sin inomhusmiljö. Alltså: inte några
              entydiga samband. Betyder det att ministern tror att människor
              som fått sina liv totalt förstörda, och i vissa fall till och
              med tagit sitt liv, skulle fantisera?
            </seg>
            <seg n="65bd3ade">
              Vi hade ett seminarium här i riksdagen den 4 juni i år där de
              ledande nordiska forskarna var på plats och presenterade forskningsläget.
              De forskarna tvivlar inte ett dugg när det gäller forskningsläget.
              Det finns mer än 100 internationella forskarrapporter som är entydiga
              när det gäller sambandet mellan ohälsa och inomhusluften.
            </seg>
            <seg n="7d032304">
              Regeringen tillhör tydligen dem som lutar sig mot en känd forskare
              här i Sverige som bland annat de kommunala bostadsbolagen alltid
              brukar vända sig till. Han har tre gånger efter att man sanerat
              polishuset i Karlstad förklarat det för fullt användbart och att
              det inte är några problem. Men poliserna har vid tre tillfällen
              efter att han har gjort det inte kunnat gå dit utan att hamna
              på knäna. Efter tre totala försök att renovera huset har man gett
              upp och struntat i vad expertisen säger, och man har byggt ett
              nytt polishus. Är det den kunskapen regeringen lutar sig mot?
            </seg>
            <seg n="3d704120">
              Jag skulle vilja att ministern förklarade varför inte försiktighetsprincipen
              kan gälla när forskningsläget ändå är så tydligt bara för att
              det uppenbarligen är en svensk myndighet som anser att sambandet
              inte är entydigt fastställt. Det finns ju massor av sjukdomar
              som vi försöker bota, och vi behandlar och hjälper människor fastän
              vi inte vet vilka mekanismer som gäller vid de sjukdomarna.
            </seg>
          </u>
          <note type="speaker" n="ac3fb79b">
            Anf. 54 FINN BENGTSSON (m):
          </note>
          <u who="unknown" xml:id="i-9e53125abadd5370-20" n="9419a1a4">
            <seg n="4f315b51">
              Herr talman! Tack, interpellanten, för en viktig interpellation
              om ett viktigt folkhälsoområde, som just har belysts i interpellantens
              kommentar till ministerns svar.
            </seg>
            <seg n="d9dbc7a2">
              Jag vill också tacka ministern för ett väldigt utförligt svar.
              Jag måste säga att jag är imponerad över det arbete som regeringen
              har utfört strax efter valet för att just ge Boverket ett uppdrag
              att titta på fastigheterna, lägenheter och hus, och boendemiljön
              ur det perspektivet.
            </seg>
            <seg n="5349a94a">
              Om man tittar igenom den forskning som interpellanten mycket
              riktigt relaterade till ser man att det finns ett väldigt stort
              inslag av medicinskt intresse av att följa kopplingen mellan boende,
              boendemiljö och byggnation och vilken sjukdom de sjuka husen egentligen
              förorsakar hos människan, det vill säga den medicinska komponenten.
            </seg>
            <seg n="c844c883">
              Jag ser av ministerns svar att här finns en strategi, nämligen
              att först ta in den tekniska redovisningen med en rapport senare
              under nästa år för att sedan agera vidare med de berörda parterna
              vi talar om Konsumentverket, Fastighetsmäklarnämnden och så vidare,
              bara för att nämna några. Det känns tryggt att regeringen agerar
              väldigt aktivt i den här frågan.
            </seg>
            <seg n="62ca3912">
              Vi hörde i den förra interpellationsdebatten om bostadsbristen
              i landet som har uppkommit efter långvarigt socialdemokratiskt
              styre, en bostadsbrist som regeringen på olika sätt försöker lösa.
              Samtidigt attackerar man det nu senast med ett ROT-avdrag som
              ska bli permanent.
            </seg>
            <seg n="dd14770b">
              Jag funderar lite grann, herr talman, om det inte kan vara så
              att det när det gäller byggnation finns ett riskmoment som knyter
              an till utlösandet av de medicinska komplikationerna, nämligen
              att man stressar fram ett bygge av olika skäl. Det beror dels
              på att kostnaderna för bostadsbyggande har blivit orimligt höga
              i detta land, dels på det faktum att den miljöpolitik som bedrivs,
              som naturligtvis har väldigt många förtjänster, inte alltid har
              beaktat att tekniken också måste ges ett utrymme att gå i fas
              med intresset av att energieffektivisera landet.
            </seg>
            <seg n="2677dc29">
              Jag skulle därför vilja ställa en fråga till interpellanten,
              och det är hur han och Miljöpartiet har resonerat när de med stor
              kraft anser sig företräda ett energisparande samhälle kopplat
              just till den problematik som lyfts fram av en rad forskare på
              området när det handlar om byggnation. Där kanske man föregriper
              möjligheten att isolera och hindrar ventilation det kan till viss
              del, men inte fullständigt, vara ett led i problemet i sin iver
              att primärt spara energi, vilket i stället får medicinska konsekvenser
              i efterförloppet.
            </seg>
            <seg n="9e8df0fb">
              Jag har sett till exempel att ordföranden i Riksförbundet mot
              sjuka hus och Chalmers har ett arbete där tekniker och medicinare
              förenas. Där lyfter man fram de olika aspekterna på hur sjukdom
              kan uppstå i samband med sjuka hus, och bägge dessa nämner oberoende
              av varandra att byggnation och påskyndad byggnation sker utan
              att den tekniska perfektionen för att möta även de högt ställda
              kraven på energibesparing är tillgodosedd.
            </seg>
            <seg n="62fda042">
              Mitt konstaterande, herr talman, blir att regeringen här har
              en mycket effektiv politik för att först titta på det strukturella
              problemet när det gäller bostadsbyggandet och sedan övergå till
              konsekvenserna av hur detta ska hanteras i ett medicinskt perspektiv.
            </seg>
            <seg n="79a971de">
              Min fråga till interpellanten är: Hur ser Miljöpartiet på sin
              miljöpolitik med energibesparingar? Har ni då vägt in möjligheten
              att detta kan påskynda en byggnation som kanske bidrar till att
              man gör det något mindre professionellt än vad man borde av rena
              besparingsskäl?
            </seg>
          </u>
          <note type="speaker" n="3838a9ee">
            Anf. 55 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d0138f769936247a-1" n="d0030c88">
            <seg n="1da322d5">
              Herr talman! Sjukahusproblematiken är självfallet någonting som
              regeringen tar på allvar. Det är just därför som vi har vidtagit
              åtgärder. Vi satte i gång dem redan 2006 genom att ge uppdrag
              inom ramen för miljöministerns ansvarsområde. Men det finns fortsatt
              en problematik på detta område som väldigt tydligt gestaltas i
              det svar som jag har lämnat.
            </seg>
            <seg n="6f5386ec">
              Den studie som Jan Lindholm refererar till är en deskriptiv studie
              av patienter som i enkätförfrågningar har svarat att de mår dåligt
              i samband med sjuka hus på arbetsplatsen eller i bostaden. De
              har olika symtom. De vanligaste är trötthet och klåda, som också
              kan återfinnas som symtom på andra sjukdomar. Av bara den studien
              går det inte att dra några entydiga slutsatser, vare sig om omfattningen
              av sjuka hus eller varför människor mår dåligt. Vi vet naturligtvis
              att det finns ett samband. Men problemet är att det inte finns
              tillräckligt vetenskapligt underlag för att fastställa några rekommendationer.
              Vi är fortfarande i en fas då forskningen måste bli större och
              mer omfattande på detta område. Vi måste ha mer kunskap innan
              vi kan ge oss in på rekommendationsfasen.
            </seg>
            <seg n="4418a523">
              Vi kan ana att såväl materialval som byggnadssätt har stor betydelse
              för hur våra bostäder påverkar oss, hur inomhusmiljön påverkar
              oss. Men här krävs det, som sagt, betydligt mer forskning även
              om vi har vidtagit en del åtgärder för att öka informationen.
            </seg>
            <seg n="1f1bbf9b">
              Här finns fler saker som är på gång utöver det som regeringen
              gör och som jag ser mycket positivt på och som är hoppfullt inför
              framtiden. Inte minst är det Formas forskning om inomhusmiljö
              och påverkan på människors hälsa. Jag hoppas att vi därigenom
              kan få ett mer vetenskapligt underlag som också kan ge underlag
              för kommande rekommendationer på ett tydligare sätt.
            </seg>
            <seg n="a2a47879">
              Sveriges största och viktigaste fastighetsägare och byggherrar
              har gått ihop för att ta fram en standard för miljöbedömning av
              byggvaror. Det kallas helt enkelt för byggvarubedömningen. De
              vill ta fram en gemensam standard för bedömningarna och ett lättanvänt
              systemstöd för att man ska kunna använda sig av godkända byggvaror.
              Ambitionen är naturligtvis att morgondagens hus ska byggas med
              bara miljöbedömda och miljögodkända produkter.
            </seg>
            <seg n="09822a93">
              Rådet för Byggkvalitet arbetar med utvärdering av material och
              konstruktioner av fastigheter just för att man ska kunna undvika
              de fel och skador som man ändå känner till.
            </seg>
            <seg n="4e406c1c">
              Vi har också pågående klimatförändringar med varmare och fuktigare
              luft. Det måste påverka det framtida valet av material och konstruktioner.
              Allt detta är sådant som Rådet för Byggkvalitet granskar.
            </seg>
            <seg n="0ed3f463">
              Sammantaget sker en rad olika insatser både genom regeringens
              försorg och genom andra aktörer, vilket jag hoppas ska öka vårt
              kommande kunskapsutrymme för att vi också ska kunna använda oss
              av rekommendationer fortsättningsvis.
            </seg>
          </u>
          <note type="speaker" n="d9884271">
            Anf. 56 JAN LINDHOLM (mp):
          </note>
          <u who="jan_lindholm_ff5f4c" xml:id="i-457825bca703db80-1" n="30ee76c0">
            <seg n="20716da9">
              Herr talman! Jag tycker att ministern smiter från ämnet. Jag
              ställde inte denna interpellation till bostadsminister Mats Odell.
              Det hade jag gjort om jag hade velat diskutera byggteknik. Jag
              ställde denna interpellation till folkhälsoministern därför att
              jag faktiskt vill diskutera ett folkhälsoproblem. Det vore bra
              om ministern kommenterade den delen något.
            </seg>
            <seg n="5ec8af67">
              Det behövs mer forskning innan vi kan ge rekommendationer, säger
              ministern. Visst krävs det mer forskning på detta område. Men
              här har vi faktiskt tusentals, tiotusentals och kanske hundratusentals
              människor som är utslagna från arbetsmarknaden. Detta är inget
              litet problem, utan det handlar om ungefär 20 procent av våra
              bostäder, och det är en betydligt större procentandel av offentliga
              lokaler, till exempel skolor och arbetsplatser. Detta är ett mycket
              utbrett problem.
            </seg>
            <seg n="9996b04d">
              Min fråga handlar om folkhälsoperspektivet på detta. Visst är
              det så att den studie som jag har använt som grund för denna interpellation
              inte är ny. Den har också pågått väldigt länge. I denna studie
              har patienter följts under 713 år.
            </seg>
            <seg n="c829681f">
              Visst behövs det mer forskning och mer kunskap. Men ministern
              hänvisar till att detta förekommer i andra sammanhang. Är det
              relevant? När ska den försiktighetsprincip som vi har användas?
              Hur många människor måste ta livet av sig? Hur många människor
              måste vara sjuka för att man på något sätt ska få ett stöd från
              samhällets sida? Detta är människor som samhället lämnar helt
              därhän. Denna typ av utmattningssjukdomar och diffusa symtom accepteras
              inte för sjukskrivning. Det finns människor som äger ett hus,
              och de kan inte gå till jobbet, och de kan inte få någon sjukpenning.
              Deras ekonomi raseras fullständigt. Det handlar om oerhört stora
              tragedier. Den delen tycker jag att folkhälsoministern ska kommentera.
            </seg>
            <seg n="1986b4d9">
              Jag fick en fråga från Finn Bengtsson om hur Miljöpartiet ser
              på byggnationen. Det skulle jag egentligen vilja ta upp i en annan
              debatt. Men vi har byggindustrin på vår sida i detta sammanhang.
              Byggindustrin vill verkligen göra någonting. Jag har träffat väldigt
              många representanter från byggindustrin, och vi har haft seminarier
              med Miljöpartiet om detta. Det är just denna fråga som man vill
              tackla och göra någonting åt. Byggindustrin är väldigt positivt
              inställd till de krav som jag driver och som jag inte hade tänkt
              nämna i dag men som jag driver i andra sammanhang kring denna
              problematik när jag fokuserar mer på byggtekniken. Byggindustrin
              ser faktiskt positivt på att få ett ökat ansvar. I stället för
              att bara behöva ta ansvar i två år för det som man bygger tycker
              man att tio år eller kanske till och mer skulle vara jättebra.
              Då skulle man verkligen tvingas ta ansvar för att det som man
              bygger är sunt och friskt.
            </seg>
            <seg n="a1029512">
              Det finns andra intressenter inom förvaltning av byggnader som
              tycker att det vore intressant att också titta på det som har
              byggts, alltså att det skulle inrättas någon form av sjuka-hus-kommitté
              eller en bygghaverikommission eller liknande för att verkligen
              gå på djupet med denna fråga och se vad man kan göra. Vi vet att
              det handlar om kostnader på 200, 300 eller 400 miljarder för att
              åtgärda det som är byggt framför allt i början av 60-talet och
              fram till 1980. Det är 20 år då det har byggts mycket sådant.
              Men det tillkommer sådant även i dag. Man måste därför även titta
              på regler för nybyggnation. Det gör regeringen, och det är positivt
              att man jobbar med det. Men innan vi har kommit dit finns det
              jättemånga människor som är drabbade, och det är dessa människor
              som jag tycker att vår folkhälsominister skulle bry sig mer om.
            </seg>
          </u>
          <note type="speaker" n="16d45a71">
            Anf. 57 FINN BENGTSSON (m):
          </note>
          <u who="unknown" xml:id="i-9e53125abadd5370-21" n="9419a1a4">
            <seg n="559f5c40">
              Herr talman! Jag tackar interpellanten för svaret. Det är viktigt
              att här konstatera att även om detta är ett folkhälsoproblem är
              det mycket bra att folkhälsoministern börjar i den ända som jag
              tror är viktigast, nämligen vid byggnationen. Det ska naturligtvis
              knyta an till sjukdomsbegreppet. Men sedan 20 har vi detta sjukdomsbegrepp
              från WHO. Ett av kraven för att man ska uppfylla kriteriet för
              sjuka-hus-sjukan är att man tillhör 20 procent av dem som bor
              i en byggnad. Det är alltså en ganska diffus beskrivning. Det
              bygger egentligen på att det handlar om alltifrån radon till gifter
              i olika limbeläggningar och fukt som är en central fråga. Just
              fuktproblemet är något som återigen lyfts fram av konstruktörerna.
            </seg>
            <seg n="7521d8bb">
              Hur ska man åtgärda detta? Bland annat Riksförbundet mot Sjuka
              Hus har gjort en analys som jag tycker är oberoende, och ordföranden
              där säger att orsaken till att hus blir sjuka är bland annat förändrade
              levnadsvanor och byggmetoder. Materialskikten som vi använder
              är tätare och har en kraftigare värmeisolering, och vi gör tätare
              byggnader, ibland med otillräcklig ventilation. Dessutom är byggmetoderna
              snabbare, ibland utan skydd mot nederbörd och inte tillräcklig
              tid för uttorkning.
            </seg>
            <seg n="4b88c822">
              Detta andas ändå att det finns ett problem när det gäller bostadsbrist
              och det sätt som vi finansierar bostadsbyggande här i landet.
              Man kan säga att när det handlar om de tidigare åtgärderna för
              att underlätta för bostadsbyggande var det ROT-avdrag som kom
              från den förra regeringen i form av ett slags arbetsmarknadspolitisk
              åtgärd. Det nya ROT-avdraget är i stället tänkt som en åtgärd
              för att underlätta byggnation sett ur husbyggarnas och husköparnas
              perspektiv. Jag föreställer mig att den typen av reform från alliansregeringen
              är mycket välkommen för att skapa en byggnation som kan ske under
              lugnare former. Där lyfts just önskemålen från byggherrarna och
              byggarna fram, att det ska ges tid att faktiskt isolera hus på
              ett vettigt sätt, så att det inte sker i något slags panik för
              att få stopp på energislöseriet, utan detta ska göras på ett sunt
              och vettig sätt så att energin behålls samtidigt som byggnationen
              blir frisk.
            </seg>
          </u>
          <note type="speaker" n="a1cf9a99">
            Anf. 58 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d0138f769936247a-2" n="d0030c88">
            <seg n="ae0dfe2a">
              Herr talman! Ja, naturligtvis skulle Jan Lindholm önska att vi
              kunskapsmässigt låg mycket längre fram. Det är också min önskan.
              Där är vi tyvärr inte i dag. Återigen: Därför är det inte möjligt
              att ge rekommendationer till enskilda människor då baserat bara
              på den typ av enkätstudie som Jan Lindholm refererar till. Det
              är dock min förhoppning att det blir möjligt inom en inte alltför
              avlägsen framtid.
            </seg>
            <seg n="c13d7e76">
              Många människor far illa beroende på inomhusmiljön, både på jobbet
              och i bostaden. Men att referera till och att göra generella studier
              som också kan medföra generella rekommendationer är något som
              vi ännu inte har kommit fram till.
            </seg>
            <seg n="a2e18188">
              Däremot är det inte så att de här personerna på något sätt är
              undantagna. Från folkhälsosynpunkt har de, skulle jag vilja säga,
              naturligtvis tillgång till möjligheten till sjukskrivning och
              framför allt till rehabiliteringsinsatser. Med den här regeringens
              möjligheter att också få rehabilitering finns det nu helt nya
              möjligheter att förbättra situationen för de här personerna så
              att de kan få hjälp med vad som är en åkomma och få en möjlighet
              att komma tillbaka till ett arbete. Där har alltså möjligheterna
              förbättrats.
            </seg>
            <seg n="845bb550">
              Den rehabiliteringsgaranti som vi har satsat 3,4 miljarder på
              kommer naturligtvis att göra skillnad också för de här människorna.
            </seg>
            <seg n="e895aa29">
              Beträffande forskningsläget längtar vi alla, som sagt, efter
              en större utbredning, en större omfattning, så att vi också kan
              dra slutsatser om vilka generella åtgärder som behövs. Men jag
              vill klart motsätta mig detta med att inte koppla ihop folkhälsoperspektivet
              med byggperspektivet. Vi kommer aldrig till rätta med det om vi
              inte både har en vaksamhet över den nybyggnation som sker och
              över att det verkligen byggs rätt från början och, naturligtvis,
              fortsätter studierna beträffande hus i redan befintlig byggnation
              och hus där förbättringar och förändringar behöver genomföras
              för att åstadkomma en bättre inomhusmiljö.
            </seg>
          </u>
          <note type="speaker" n="c4d785db">
            Anf. 59 JAN LINDHOLM (mp):
          </note>
          <u who="jan_lindholm_ff5f4c" xml:id="i-457825bca703db80-2" n="30ee76c0">
            <seg n="68d8f667">
              Herr talman! Ja, självklart kräver ett framgångsrikt åtgärdsprogram
              att något görs åt byggnationen. Jag skulle önska att vår folkhälsominister
              på något sätt visade ett lite större intresse för att ta ansvar
              för de drabbade.
            </seg>
            <seg n="73d000c6">
              Maria Larsson håller fast vid att det saknas kunskap. Då skulle
              jag vilja fråga: Vem påstår det? Varifrån har ministern fått det
              budskapet? Är det byggindustrin som hävdar att det saknas kunskap,
              eller är det Socialstyrelsen som hävdar att det saknas kunskap?
            </seg>
            <seg n="0c1c4b19">
              Jag får kritik för att jag hänvisar till en rapport. Men den
              rapporten handlar just om långtidssjukskrivning i Sverige, om
              i vilken mån de människor som drabbats har kommit tillbaka till
              arbete.
            </seg>
            <seg n="405fef27">
              Kunskapen om det här är enorm. Det finns hundratals rapporter
              om detta. Jag har till exempel i en medicinsk tidskrift hittat
              en artikel där det talas om varför man inte kan utsätta människor
              för den här typen prover. Det som de här mögelsvamparna producerar
              betraktas som så fruktansvärt giftigt att man helt enkelt inte
              kan göra studier på människor. Att göra det vore oetiskt, hävdar
              man.
            </seg>
            <seg n="7d651b6b">
              I USA har man gjort en annan bedömning. Där anser man att det
              finns ett tillräckligt underlag för att faktiskt göra någonting.
              Den federala motsvarigheten till vårt miljödepartement, alltså
              deras miljö- och hälsovårdsdepartement, har satt i gång med ett
              särskilt giftprojekt just avseende inomhusmiljö, fuktskadade hus
              och mögel. Man inriktar sig på barn eftersom man anser att barn
              under tolv år det finns ett flertal olika myndigheter, till exempel
              en myndighet som motsvarar en sorts inrikes- och säkerhetsdepartement
              som på något sätt tar hand om riskfrågor och sådant över huvud
              taget inte bör komma i kontakt med den här typen av miljö.
            </seg>
            <seg n="453d66d7">
              Alldeles nyligen skrevs det en forskningsrapport i Sverige. Där
              visar man mycket tydligt att just det faktum att man nu kan visa
              att vi kan inandas dessa partiklar inte bara exponeras för dem
              via mat eller så gör att giftigheten är hundrafalt större än vi
              tidigare har trott.
            </seg>
            <seg n="4d671e3d">
              Jag skulle alltså vilja se lite mer engagemang för de drabbade.
            </seg>
          </u>
          <note type="speaker" n="a3f82f64">
            Anf. 60 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d0138f769936247a-3" n="d0030c88">
            <seg n="f665aaee">
              Herr talman! Engagemanget för de drabbade är det inga problem
              att frammana. Problemet är att inte heller Jan Lindholm i sin
              argumentation har kunnat tala om vad som behöver göras utöver
              det som görs på plan- och byggsidan. Vi är ju alla överens om
              att många insatser behövs både i befintlig byggnation och i framtida
              byggnation för att det ska bli rätt.
            </seg>
            <seg n="89211408">
              Problematiken kvarstår när det gäller att de enskilda besvären
              ter sig på olika sätt och att olika åtgärder har behövts bedömda
              i ett individperspektiv. Det gör att sammantagna generella slutsatser
              inte har låtit sig göras genom den här typen av deskriptiva studier
              med enkätundersökningar.
            </seg>
            <seg n="cf8fefe1">
              Min förhoppning är att vi får ett större kunskapsunderlag. Ett
              sådant finns ju inte i dag på bordet. Både Jan Lindholm och jag
              kan önska det hur mycket som helst, men där är vi inte riktigt
              ännu. Det som Jan Lindholm efterfrågar låter sig därför inte göras.
            </seg>
            <seg n="eab03f03">
              Det är nu tredje interpellationsdebatten på det här frågeområdet
              bara under hösten, så jag förstår att detta är en fråga som mycket
              engagerar Jan Lindholm en fråga som det säkert finns anledning
              att återkomma till också i framtida debatter eftersom vi ännu
              inte riktigt är framme vid att kunna lägga fram en nationell strategi
              för det här.
            </seg>
            <seg n="969a9f04">
              Med detta ber jag att få önska interpellanten och även meddebattören
              en god jul.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="fc4557af">
            12 § Svar på interpellation 2008/09:192 om statliga medel till
            kvinnojourerna
          </note>
          <note type="speaker" n="1f88729a">
            Anf. 61 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d0138f769936247a-4" n="d0030c88">
            <seg n="6c993bec">
              Herr talman! Marianne Berg har frågat mig vilka åtgärder jag
              avser att vidta för att garantera en långsiktig finansiering av
              kvinnojourerna, vilka åtgärder jag avser att vidta med anledning
              av Roks egen utvärdering av fördelning av statliga medel år 2007
              samt vilka åtgärder jag avser att vidta för att alla kvinnor,
              oavsett funktionsnedsättning eller missbruksproblem, ska ha tillgång
              till en kvinnojour.
            </seg>
            <seg n="091dd9ee">
              Regeringen har satsat 109 miljoner kronor per år under de senaste
              två åren för att stärka kvinnojoursverksamheten i kommunerna.
              Regeringen föreslår i budgetpropositionen för år 2009 att ytterligare
              109 miljoner kronor anslås för ändamålet. Satsningen ska leda
              till att alla kvinnor som har blivit utsatta för våld ska kunna
              få den hjälp och det stöd de behöver, oavsett var i landet man
              befinner sig. För att kommunerna ska få del av dessa medel förväntas
              de dels stödja frivilligorganisationernas ordinarie verksamhet,
              dels verka för att den kan utvecklas samt stimulera nya frivilligorganisationer
              att starta verksamhet där sådan inte redan finns. Vikten av ett
              ökat och utvecklat samarbete mellan kommunen och de ideella frivilligorganisationerna
              lyfts också fram.
            </seg>
            <seg n="a4145085">
              Jag har inte haft möjlighet att ta del av Roks utvärdering av
              fördelningen av kvinnojoursmedlen för år 2007. Socialstyrelsen
              utvärderar också fördelningen av medel tillsammans med länsstyrelserna.
              Socialstyrelsen har bland annat skickat ut en enkät till och genomfört
              telefonintervjuer med lokala kvinno-, tjej- och brottsofferjourer
              för att få deras synpunkter på den egna rollen och på kommunernas
              roll i beredningen av ansökningar. Jag ska med stort intresse
              ta del av dessa synpunkter och avser även i övrigt att följa frågan
              noggrant.
            </seg>
            <seg n="1b9c13e2">
              Det finns en viktig tanke bakom att regeringen väljer att stimulera
              kommunal verksamhet inom det här området. Jag håller med Marianne
              Berg om att det är orimligt att en verksamhet med något så fundamentalt
              som att ge utsatta våldsutsatta kvinnor stöd och hjälp är beroende
              av tillfälliga lösningar. Det är också bakgrunden till skärpningen
              av socialtjänstlagen som gör att kommunerna sedan den 1 juli 2007
              är ålagda att erbjuda sådant stöd och sådan hjälp. Jag anser inte
              att staten ska gå in och ta över det kommunala ansvaret.
            </seg>
            <seg n="d2b5edca">
              Den utvärdering som Socialstyrelsen genomför av de ideella kvinnojourerna
              på regeringens uppdrag bygger, liksom Marianne Berg påpekar, på
              ett nära samarbete med Roks och SKR. Jag hoppas att jourerna ser
              detta som en möjlighet att få ett erkännande för sitt arbete,
              att det blir synligt och att de kunskaper och erfarenheter som
              kvinnojourerna har upparbetat kan spridas.
            </seg>
            <seg n="22326dc1">
              Regeringen har i handlingsplanen mot mäns våld mot kvinnor uppmärksammat
              problematiken med vissa grupper av kvinnor som är särskilt utsatta
              när det gäller mäns våld. Många med egen erfarenhet av utsatthet
              vittnar om att omgivningen fokuserar mer på deras funktionshinder,
              utländska bakgrund, missbruk eller ålder än på att de har blivit
              utsatta för våld. En liknande problematik finns inom de nationella
              minoriteterna. Regeringen ser allvarligt på detta och vill klargöra
              att varje våldsutsatt kvinna måste bemötas utifrån sitt behov
              av stöd och skydd, oavsett vem hon är och vilken bakgrund hon
              har. Av den anledningen menar regeringen att flertalet av de åtgärder
              som finns med i handlingsplanen särskilt syftar till att uppmärksamma
              dessa särskilt utsatta grupper.
            </seg>
          </u>
          <note type="speaker" n="c2f4948f">
            Anf. 62 MARIANNE BERG (v):
          </note>
          <u who="marianne_berg_93b5f2" xml:id="i-963df5138295922e-0" n="83a8aa24">
            <seg n="c4532b26">
              Herr talman! Jag får tacka ministern för svaret, och jag är väldigt
              glad att regeringen satsar så mycket pengar inom detta område.
              Men det brister någonstans eftersom det inte kommer jourerna till
              godo. Det är den problematiken som jag tycker är den svåraste.
              I dag är det över 50 procent av landets jourer som inte vet om
              de får något bidrag för 2009. Det tycker jag är lite skrämmande.
            </seg>
            <seg n="1caa2390">
              Oavsett hur mycket pengar man satsar går budskapet inte riktigt
              fram. Det är därför jag återkommer med interpellationer till ministern.
              Det var exakt ett år sedan vi stod här senast. Jag ser som vänsterpartist
              mäns våld mot kvinnor som ett enormt, gigantiskt stort samhällsproblem.
              Det är inte speciellt uppmuntrande när vi i dag ser att våldet
              har tendens att öka. Det visar bland annat att kvinnojourerna
              måste få ekonomiska medel för att verksamheten ska kunna fungera
              fullt ut.
            </seg>
            <seg n="a913cb7b">
              Frivilliga eldsjälar organiserar sig i både tjej- och kvinnojourer
              och gör enorma insatser för samhället i dag. En stor eloge för
              det, för det bygger alltså på frivilligt arbete. Det är enorma
              stödinsatser de gör. De spelar också en enormt stor roll när det
              gäller att synliggöra och sprida kunskapen om våldets mekanismer
              och konsekvenser.
            </seg>
            <seg n="d52138bf">
              Trots jourernas erfarenhet och kunskap om mäns våld mot kvinnor
              är det, ministern, fortfarande väldigt osäkra förhållanden. Detta
              är en paradox. Företrädare för polisen, socialtjänsten och sjukvården
              anser att de lokala kvinnojourerna ger ett mer heltäckande stöd
              än de själva. Det är paradoxalt.
            </seg>
            <seg n="79bcb6bf">
              I dag finns kvinnojourer i ungefär hälften av landets kommuner.
              Antalet kvinnor som söker hjälp ökar stadigt. Det är skrämmande.
            </seg>
            <seg n="dcd74824">
              Statistik för Riksorganisationen för kvinnojourer och tjejjourer
              i Sverige, Roks, visar att medlemsjourerna under 2007 bara kunde
              erbjuda skyddat boende till cirka hälften av de kvinnor som var
              i behov av det. Samtidigt ökade antalet förfrågningar om stöd
              från kommun, polis, skola och så vidare och även från socialtjänsten
              med närmare 30 procent, och de kan inte erbjuda det.
            </seg>
            <seg n="86acd7f1">
              I de kommuner där det finns kommunala kvinnojourer är det fortfarande
              viktigt att fristående jourer finns kvar som ett komplement. De
              har en enorm erfarenhet sedan 3035 år tillbaka, och längre än
              så.
            </seg>
            <seg n="d8b2bfc8">
              I handlingsplanen för mäns våld mot kvinnor, hedersrelaterat
              våld och förtryck samt våld i samkönade relationer meddelar regeringen
              om sitt beslut att tillföra kommuner utryckningsmedel i syfte
              att förstärka kvinnojoursverksamheterna det tycker jag är jättebra
              och att kvalitetsutveckla stödet till våldsutsatta kvinnor och
              barn på lokal nivå. Det är jättebra, det är väldigt lovvärt. Men
              kvinnojourerna behöver mer kontinuerlig finansiering, och det
              är just där som jag tycker att det brister.
            </seg>
            <seg n="99ea5a65">
              Därför har Vänsterpartiet föreslagit regeringen att återkomma
              med en plan för hur staten ska kunna ta sitt ansvar, det långsiktiga
              ansvaret. Där vet jag att vi inte är överens. Men jag anser att
              man borde komma fram med en sådan plan när vi ser hur det fallerar
              för många kvinnojourer runt om i landet.
            </seg>
          </u>
          <note type="speaker" n="9a9e62f7">
            Anf. 63 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d0138f769936247a-5" n="d0030c88">
            <seg n="b2d69bfd">
              Herr talman! Vi är fullständigt överens om kvinnojourernas betydelsefulla
              insatser för att ge stöd och hjälp åt kvinnor som far illa. Jag
              kan känna en väldigt stor oro över den stora ökning av alkoholkonsumtion
              som vi haft i vårt land och som jag är övertygad om också medverkar
              till ytterligare våld mot kvinnor. Sambandet är väldigt tydligt
              i nära relationer. Detta ökar trycket och våldet mot kvinnor.
            </seg>
            <seg n="059978e9">
              Därför är det här en mycket angelägen uppgift. Det är därför
              som vi har en handlingsplan som totalt sett inrymmer väldigt mycket
              pengar, 800 miljoner kronor, som jag skulle vilja säga är den
              största satsning någon regering har gjort någon gång. Angående
              de här medlen, som är specialdestinerade till kvinnojourer, har
              vi tydligt skrivit, samtidigt som vi skärpte lagen, att kommunerna
              ska se till att det finns stöd och hjälp till kvinnor. Det gäller
              alla kommuner. Låt mig säga det tydligt: Det gäller alla kommuner.
            </seg>
            <seg n="119b967f">
              Sedan vet vi att det finns många små kommuner där man kanske
              samarbetar flera kommuner emellan. Men att hälften av kommunerna
              har kvinnojour är inte tillräckligt, utan kommunerna måste i så
              fall ha ett samarbete med någon annan kommun. Varje kommun har
              uppgiften att ge stöd och hjälp åt kvinnorna. Uppmaningen är att
              samverka med frivilligorganisationerna.
            </seg>
            <seg n="c1e3ed1e">
              Det är glädjande att se att insatserna också ekonomiskt har ökat
              till kvinnojourerna från 54 miljoner år 2006 till brottsofferjourer,
              kvinnojourer och tjejjourer till 62 miljoner 2007. Jag har ännu
              inte siffran för 2008, men jag hoppas att det fortsatt varit en
              ökning. En ökad andel av medlen kommer de ideella jourerna till
              del. Där finns kunskap och kompetens. För många kvinnor är det
              inte möjligt att i första hand vända sig till socialtjänsten.
              Man är rädd, man vill inte ha kontakt med en myndighet i det första
              skedet. Då är kvinnojourerna den naturliga motparten att komma
              till. Då måste man ha ett gott samarbete, och då måste man också
              ha ett samarbete som indikerar en ömsesidig tillit. Kommunen har
              det här som en lagstadgad skyldighet, och man bör då ha ett gott
              samarbete med kvinnojourerna, där det naturligtvis ska finnas
              en indikation på fortsatt finansiering.
            </seg>
            <seg n="43d3de9c">
              Problematiken med att man som ideell organisation lever med en
              osäkerhet och en oro inför varje nytt verksamhetsår är tyvärr
              en följd av att det finns en ny budgetprocess varje år. Det finns
              inget som hindrar att man ger tydliga indikationer på att vi har
              ett långsiktigt samarbete där vi måste lösa frågan varje år men
              har en försäkran om att ett stöd kommer att utfalla.
            </seg>
            <seg n="f70be99d">
              Regeringen har gjort en särskild satsning på att få i gång ytterligare
              verksamhet för att stärka det här. Det är lite glädjande att de
              att nio kommuner har sökt bidrag för att starta helt nya verksamheter.
              Sju kommuner har beviljats bidrag för nya jourboenden. Det är
              brist på jourboenden. Där kommer det att behövas flera år för
              att komma i fatt.
            </seg>
            <seg n="178bd708">
              Socialstyrelsen, som har utvärderingsuppdraget från oss att se
              hur den nya typen av bidrag faller ut, kommer att följa upp de
              kommuner som inte har sökt bidrag, trots att det finns en ideell
              kvinno- eller brottsofferjour, för att genom telefonintervjuer
              höra varför situationen ser ut som den gör. Vi är väldigt noga
              med att följa upp satsningen och se att den faller ut på ett sätt
              som gör att vi får en verksamhet som är väl fungerande i varje
              kommun.
            </seg>
            <seg n="3c5739a0">
              Det största och viktigaste arbetet är naturligtvis att förhindra
              män att fortsätta att slå. Vi vet att återfallsfrekvensen är väldigt
              stor. Därför är ett behandlingsprogram riktat mot män en väldigt
              viktig del.
            </seg>
          </u>
          <note type="speaker" n="8e6a2388">
            Anf. 64 MARIANNE BERG (v):
          </note>
          <u who="marianne_berg_93b5f2" xml:id="i-963df5138295922e-1" n="83a8aa24">
            <seg n="091bb7e8">
              Herr talman! Jag säger ingenting om handlingsprogrammet riktat
              mot män. Det är positivt. Jag ser att de satsningar som regeringen
              gör är bra det har jag inte sagt någonting om likaså är summan
              bra. Men det fallerar, ministern. Det finns många jourer som inte
              kan planera sin verksamhet. Det är klart att det är kommunernas
              ansvar. Men de ideella kvinnojourerna är ett enormt komplement,
              och har så alltid varit, och behövs när det gäller mäns våld mot
              kvinnor.
            </seg>
            <seg n="2a746b9b">
              Därför är jag av annan uppfattning än ministern. Jag tycker att
              svaret ska vara att staten ska ta över. Där har ministern klart
              och tydligt svarat att hon inte vill se det.
            </seg>
            <seg n="2e9998cc">
              Herr talman! När det inte fungerar det har man sett så tydligt
              under många år tycker jag att man måste göra något mer radikalt
              för att kvinnojourerna ska kunna fungera och planera sin verksamhet
              och så vidare. Det tycker jag att man endast kan göra om staten
              tar över det som i dag åligger kommunerna.
            </seg>
            <seg n="432685fd">
              Det är bra att man tar itu med frågan varför kommunerna inte
              söker bidrag. Det är en ganska så stor andel som inte gör det.
              Jag tycker att det är förvånansvärt att man inte bryr sig mer.
            </seg>
            <seg n="1b6ee23d">
              Roks har gjort en utvärdering, som ministern inte har tittat
              på, av processen. De tar upp vissa viktiga saker som jag vill
              ta fram.
            </seg>
            <seg n="0b87a1d3">
              De säger att en knapp tredjedel anser att samarbetet inte fungerade
              väl eller inte fungerade alls. Och det är mycket en tredjedel.
              En tydlig förändring med den ändrade politiken är att jourerna
              är utelämnade till kommunernas goda vilja jag tycker att det är
              skrämmande att man får fram i en rapport att jourerna är utelämnade
              till kommunernas goda vilja vilket ger upphov till klara orättvisor
              i ett jämförande perspektiv. De jourer som inte har lyckats jourerna
              ligger trots allt på kommunerna väldigt tufft förmå sin kommun
              att skriva en ansökan uttrycker stor vanmakt. I vissa fall tycks
              det vara en antifeministisk hållning, särskilt från chefstjänstemän
              och ibland från politiker som också haft den hållningen. Vidare
              uttrycker de att det finns en passivitet från politikernas sida
              vad gäller att knyta nya kontakter inför nya ansökningstillfällen
              och så vidare. Den avslutande slutsatsen är att samverkan under
              tvång mellan ideella jourer och motsträviga kommuner tenderar
              att misslyckas. Ja, det har vi sett att det har gjort på många
              ställen. När kommunerna är ovilliga att ansöka om medel bör jourerna
              därför ha möjlighet att söka på egen hand. Det tycker vi också.
              Det är därför jag står här återigen. Jag vill ha en förändring
              så att det här ska fungera bra.
            </seg>
            <seg n="2bee1d68">
              Jag vill bara nämna vad Kobra i Helsingborg fick höra när man
              skulle ansöka om medel. Då handlar det om den antifeministiska
              sidan hos många. Jag ska återge vad som stått i Helsingborgs Dagblad:
              Kobra stötte på motstånd i Helsingborgs socialförvaltning som
              sade till oss att de ju inte kunde kasta pengar i sjön hur som
              helst, och de stödde ju redan Helsingborgs kvinnojour. För övrigt
              menade de att marknaden nog var mättad samt att kommunen nu ville
              satsa på männen i stället.
            </seg>
            <seg n="293435db">
              Jag tror inte att det är den enda jouren. Detta blev belyst tack
              vare att Helsingborgs Dagblad tog upp det. Då fick jouren naturligtvis
              stort stöd från länsstyrelsen. Men det ledde också till att de
              inte kunde beviljas en enda krona.
            </seg>
          </u>
          <note type="speaker" n="aa2cc124">
            Anf. 65 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-d0138f769936247a-6" n="d0030c88">
            <seg n="5e2c7d77">
              Herr talman! Jag tycker att vi har varit otroligt tydliga mot
              kommunerna. Dels har vi skärpt lagstiftningen sedan vi tillträde
              som regering och skrivit att kommunerna ska i stället för bör
              ge stöd och hjälp till kvinnor som är våldsutsatta, dels har vi
              sagt att man med de här utvecklingsmedlen ska samarbeta med de
              ideella organisationerna. Men att vi skulle ta över det som har
              varit kommunernas uppgift, och är kommunernas uppgift enligt socialtjänstlagen,
              är inte aktuellt.
            </seg>
            <seg n="925bfb3d">
              Jag skulle vilja ställa motfrågan till Marianne Berg om ett förstatligande
              av kvinnojourerna är hela vänstertrojkans alternativ. Är det bara
              Vänsterpartiet eller är det också Socialdemokraterna och Miljöpartiet
              som står för ett förstatligande av kvinnojourerna?
            </seg>
            <seg n="fefcefc3">
              Jag tror att det är viktigt att kommunerna fortsatt är ansvariga
              för det åtagande som ryms inom socialtjänstlagen. Det är synnerligen
              viktigt att de lever upp till sitt åtagande.
            </seg>
            <seg n="d9b1392e">
              Min ambition är att också börja göra kvalitetsjämförelser på
              all den verksamhet som ryms inom socialtjänstens lagrum. Vi har
              gjort det alldeles för lite på det som finns inom socialtjänsten.
              Min avsikt är som sagt att göra kvalitetsjämförelser på all verksamhet.
              Och duktiga ideella organisationer kommer naturligtvis att lysa
              med en väldigt bra verksamhet.
            </seg>
            <seg n="ab2fbc24">
              Roks utvärdering har jag inte kunnat ta del av. Vi har inte fått
              den till departementet, och den fanns inte heller på hemsidan.
              Jag har faktiskt letat efter den och ska med stort intresse ta
              del av den.
            </seg>
          </u>
          <note type="speaker" n="ad796218">
            Anf. 66 MARIANNE BERG (v):
          </note>
          <u who="marianne_berg_93b5f2" xml:id="i-963df5138295922e-2" n="83a8aa24">
            <seg n="5ab5d174">
              Herr talman! Jag blir lite full i skratt när ministern frågar
              om det är Vänsterpartiet eller vänstertrojkan som står för att
              staten ska ta över. Nej, så är det inte, ministern. I de ideella
              kvinnojourerna jobbar många kvinnor, och till exempel kvinnojouren
              i Malmö sköts av två väldigt aktiva före detta moderatkvinnor
              som vi har haft ett gott samarbete med. De tycker att här behöver
              göras någonting, och vi är många som tycker detsamma oavsett partibeteckning.
            </seg>
            <seg n="1195eb72">
              För det första är det, som jag tidigare har sagt, svårt för kvinnojourerna
              att få bidrag från kommunerna i dag. Det är svårt för många, och
              det måste rättas till.
            </seg>
            <seg n="41e2e5cb">
              För det andra borde väl ministern kunna se värdet i att de upparbetade
              verksamheterna kan fortsätta att arbeta tryggt och ha en långsiktig
              framförhållning och långsiktig finansiering.
            </seg>
            <seg n="b350f1ab">
              Av svaret verkar det som att Maria Larsson föredrar verksamheter
              i kommunal regi framför ideella jourer. Kan inte ministern se
              att de ideella jourerna är ett ovärderligt komplement till kommunernas
              verksamhet? Det är just därför jag anser att staten bör stödja
              deras långsiktighet när kommunerna väljer att inte göra det.
            </seg>
            <seg n="36a5b90b">
              Jag har ett jätteenkelt svar på detta: Låt staten ta över!
            </seg>
          </u>
          <note type="speaker" n="1dfbb5a2">
            Anf. 67 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-168beafa861c2f72-0" n="d0030c88" next="i-f99bb14fce8b9b81-0">
            <seg n="2aa6484d">
              Herr talman! Ja, kvinnojourer gör ett fantastiskt arbete. Jag
              har besökt många av dem, och jag har goda vänner som är djupt
              engagerade i den här verksamheten och har varit det under många
              år.
            </seg>
            <seg n="f27c536d">
              Det är också anledningen till att vi så tydligt har skrivit till
              kommunerna att ett samarbete måste ske med de ideella organisationerna.
              Men Marianne Berg drar någon förhastad slutsats om att jag skulle
              föredra kommunal verksamhet. Jag förstår inte det. Det måste finnas
              något förskrivet underlag, för jag har inte med ett ord antytt
              någonting i den vägen. Tvärtom har jag talat om hur vi tydligt
              i arbetet har riktat in oss på att samarbetet med de ideella är
              en förutsättning för de här medlen. Vi har varit så tydliga som
              man bara kan vara.
            </seg>
            <seg n="1d16b8cf">
              Som sagt var: Den stora satsning som vi har gjort på att utveckla
              åtgärder för att förhindra att män slår kvinnor, också utvecklingsmedlen
              till kvinnojourerna, är av ett mer omfattande slag än någonsin
              tidigare.
            </seg>
            <seg n="2bb8632a">
              Jag är väldigt glad över alla de kvinnor som bär andra kvinnor
              i denna viktiga verksamhet. Den förtjänar naturligtvis ett stöd
              genom utvecklingspengarna från statsmakten, men det måste också
              vara en väl fungerande verksamhet i varje kommun. Det ska det
              vara. Det ryms inom socialtjänstlagens lagrum.
            </seg>
            <seg n="68c354bc">
              Därför kommer vi att noga göra utvärderingen och se utfallet
              av den. Och Roks rapport är naturligtvis en del av informationen
              som vi kommer att titta vidare på. Det här ska vara en verksamhet
              som är väl fungerande i varje kommun. Det är min målsättning.
            </seg>
            <seg n="256fe78b">
              Tack för debatten och god jul!
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="10a22240">
            Ajournering
          </note>
          <note n="ce70a58b">
            Kammaren beslutade kl. 13.27 på förslag av talmannen att ajournera
            förhandlingarna till kl. 13.30 då statsminister Fredrik Reinfeldt
            (m) skulle lämna information om Europeiska rådets möte den 11
            och 12 december.
          </note>
          <u who="nina_larsson_c91cec" xml:id="i-f99bb14fce8b9b81-0" n="d0030c88" prev="i-168beafa861c2f72-0">
            <seg n="c04596fe">
              Återupptagna förhandlingar
            </seg>
          </u>
          <note n="ab49ea90">
            Förhandlingarna återupptogs kl. 13.30.
          </note>
          <note n="893cc026">
            13 § Information från regeringen om Europeiska rådets möte den
            11 och 12 december
          </note>
          <note type="speaker" n="06302e01">
            Anf. 68 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-22" n="9419a1a4">
            <seg n="2ef83712">
              Fru talman! Europeiska rådet den 1112 december i Bryssel blev
              en stor framgång för EU-samarbetet och för det franska ordförandeskapet.
              På toppmötet nåddes en historisk överenskommelse om EU:s klimat-
              och energipaket, en vägkarta för Irlands fortsatta ratificering
              av Lissabonfördraget antogs och enighet nåddes om en ekonomisk
              återhämtningsplan för Europa. Därutöver utstakades också vägen
              framåt för det östliga grannskapet.
            </seg>
            <seg n="d7ce49fe">
              Som väntat dominerades toppmötet av klimat- energifrågan. Europeiska
              rådet bekräftade sina ambitiösa mål från marstoppmötet 2007 att
              minska koldioxidutsläppen med 20 procent fram till 2020 vid ett
              så kallat ensidigt åtagande och 30 procent om ett nytt globalt
              klimatavtal kommer på plats.
            </seg>
            <seg n="099ba376">
              Genom en historisk överenskommelse nåddes enighet om hur EU i
              praktiken ska fördela utsläppsrätterna för att uppnå i första
              hand 20-procentsmålet.
            </seg>
            <seg n="1f5acdc0">
              Inom utsläppshandelssystemet införs stegvis auktionering av utsläppsrätter
              för industrin respektive elsektorn med början från 2013. För industrin
              ges undantag för att motverka risken att produktionen flyttar
              utanför EU, så kallat koldioxidläckage. För elsektorn görs lättnader
              för länder med isolerad elmarknad eller högt kolberoende kombinerat
              med låg bnp.
            </seg>
            <seg n="736e1c44">
              Likaså ges de öst- och centraleuropeiska länderna, som redan
              2005 reducerat sina utsläpp med minst 20 procent, extra tilldelning
              av auktioneringsrätter.
            </seg>
            <seg n="303bb4be">
              Europeiska rådet enades också om en mekanism för att öka möjligheter
              att genomföra klimatåtgärder i utvecklingsländer, CDM. Det är
              något som framför allt Sverige har drivit.
            </seg>
            <seg n="7d43bc5f">
              Likaså enades vi om att ca 9 miljarder euro ska avsättas för
              gemenskapsfinansiering av ny teknik för avskiljning och lagring
              av koldioxid och förnybara energikällor.
            </seg>
            <seg n="8334683b">
              Överenskommelsen väntas bekräftas formellt av Europaparlamentet
              i morgon, onsdag.
            </seg>
            <seg n="99bd0c56">
              Det är en stor framgång att överenskommelsen kunde nås något
              som inte var självklart inför mötet. Det krävde stark politisk
              drivkraft och kompromissvilja från alla parter.
            </seg>
            <seg n="e349887a">
              Från svensk sida har vi all anledning att vara nöjda. De ambitiösa
              målen ligger fast och balansen i kommissionens ursprungliga förslag
              har i stor sett bevarats. Likaså har vi fått gehör för de nivåer
              som vi önskade vad gäller flexibla mekanismer och möjlighet att
              spara outnyttjat utrymme mellan åren. Dessutom har vi säkrat en
              lättnad på 10 procent som tillkommer medlemsstater med höga kostnader
              vad gäller omfördelning av auktioneringsintäkter till nya medlemsstater.
            </seg>
            <seg n="f91972dc">
              Viktigast av allt är dock att överenskommelsen möjliggör för
              Europeiska unionen att agera enat och ambitiöst inför och under
              de internationella klimatförhandlingarna i Köpenhamn nästa år.
              Därmed bekräftas EU:s världsledande roll i klimatfrågan.
            </seg>
            <seg n="aa87c780">
              Fru talman! Den andra stora frågan på toppmötet var Lissabonfördraget.
              Europeiska rådet enades om en vägkarta för Irlands fortsatta ratificering
              av fördraget där den uttalade ambitionen är att ratificera Lissabonfördraget
              före utgången av 2009.
            </seg>
            <seg n="f15bc7b5">
              Under förutsättning att Lissabonfördraget träder i kraft ska
              beslut fattas om att kommissionen även fortsättningsvis ska bestå
              av en kommissionär per medlemsland. Vidare ska Irland ges rättsliga
              garantier inom områdena skatter, sociala och etiska frågor och
              neutralitet.
            </seg>
            <seg n="b4b631aa">
              I anslutning till detta gjordes ett uttalande om övergångsåtgärder
              som bland annat innebär att det svenska ordförandeskapet blir
              ett traditionellt ordförandeskap perioden ut i händelse av att
              fördraget skulle träda i kraft under det svenska ordförandeskapet.
            </seg>
            <seg n="0e5388bb">
              Om Lissabonfördraget träder i kraft efter Europaparlamentsvalet
              gäller att antalet parlamentariker kommer att öka redan under
              perioden 20092014 för de medlemsstater som förväntas få fler parlamentariker
              under Lissabonfördraget. För Sveriges del innebär detta alltså
              att vi får ytterligare två parlamentariker under nästa mandatperiod
              om och när Lissabonfördraget träder i kraft.
            </seg>
            <seg n="4b204a17">
              Det är en framgång att Europeiska rådet har kunnat ta ytterligare
              ett steg mot en ratificering av Lissabonfördraget. Fördraget ger
              bättre förutsättningar för att den utvidgade unionen ska fungera
              på ett effektivt och demokratiskt sätt. Jag är särskilt nöjd över
              att vi lyckades få till stånd ett uttalande som ska möjliggöra
              för Sverige att fullfölja sitt ordförandeskap perioden ut även
              om Lissabonfördraget skulle träda i kraft mitt under det svenska
              ordförandeskapet. Det ger oss förutsägbarhet och långsiktighet
              i planeringen av ordförandeskapet.
            </seg>
            <seg n="2ae73efe">
              Särskilt glädjande är också att vi under Europaparlamentets nästkommande
              mandatperiod kommer att kunna utöka antalet parlamentariker till
              20 under förutsättning att Lissabonfördraget träder i kraft.
            </seg>
            <seg n="87deca69">
              Som framgår av slutsatserna uttalar Europeiska rådet att unionen
              fäster särskild vikt vid sociala framsteg och skyddet av arbetstagares
              rättigheter. Även denna fråga är naturligtvis av stor betydelse
              för Sverige och den svenska debatten.
            </seg>
            <seg n="ce008e3c">
              Fru talman! Som svar på den ekonomiska och finansiella krisen
              i världen enades Europeiska rådet om en plan för ekonomisk återhämtning
              som bland annat fastställer att medlemsstaterna och kommissionen
              tillsammans bör genomföra finansiella stimulanspaket motsvarande
              ca 1 ½ procent av EU:s bnp. Europeiska rådet enades också om att
              påskynda genomförandet av program finansierade av sammanhållnings-
              och strukturfonden och fonden för landsbygdsutveckling. Finansministrarna
              gavs i uppdrag att lösa frågan om att tillämpa sänkta momsskattesatser
              för de medlemsstater som så önskar. Likaså enades man om möjligheten
              att tillfälligt göra undantag från miniminivåer för statsstöd
              till företag.
            </seg>
            <seg n="e20c733f">
              Det är positivt att EU har visat ledarskap genom att agera gemensamt
              och ansvarsfullt för att bemöta krisen och stödja den europeiska
              ekonomin och jobben.
            </seg>
            <seg n="442685ba">
              Jag är särskilt nöjd med att kunna konstatera att Sverige genom
              budgeten för 2009 och de senare förstärkningarna av stimulansåtgärderna
              tillhör ett av de länder i medlemsstatskretsen som mest målmedvetet
              och framåtsyftande möter den globala lågkonjunkturen. Jag uttryckte
              dock min oro för de fortsatta bristerna i kreditgivningssystemen
              och svårigheterna för hushåll och företag att få krediter.
            </seg>
            <seg n="02d27fca">
              Viktigt ur svensk synpunkt var också att Europeiska rådet uttalade
              sitt stöd för målsättningen att innan årets slut nå en överenskommelse
              om de så kallade modaliteterna många fina ord så att en ambitiös,
              global och balanserad överenskommelse kan nås i Doha-förhandlingarna,
              det vill säga frihandelssträvandena.
            </seg>
            <seg n="bd9f3399">
              Fru talman! På det utrikespolitiska området välkomnade Europeiska
              rådet bland annat kommissionens förslag rörande det östliga partnerskapet.
              Det var en viktig framgång för Sverige som tillsammans med Polen
              är initiativtagare till detta östliga partnerskap. Ett tydligt
              uppdrag har getts till rådet att arbeta vidare med förslaget inför
              Europeiska rådets möte i mars 2009 och inför det toppmöte med
              partnerländerna som planeras under det kommande tjeckiska ordförandeskapet.
            </seg>
            <seg n="49bcb0f4">
              Europeiska rådet blåste också nytt liv i EU:s säkerhets- och
              försvarspolitik genom att anta att uttalande om EU:s förmåga att
              genomföra fredsbevarande insatser. Slutsatserna bekräftar ESFP:s
              komplementära roll till Nato och det strategiska partnerskapet
              dem emellan.
            </seg>
            <seg n="81d38f38">
              Slutligen gjordes två uttalanden från Europeiska rådet, dels
              om vikten av att fredsprocessen kan gå vidare i Mellanöstern,
              dels om oron över den allt sämre humanitära situationen i Zimbabwe
              med anledning av koleraepidemin.
            </seg>
            <seg n="4bd3ca41">
              Sammanfattningsvis kan man konstatera att det var en stor framgång
              att vi på toppmötet lyckade enas om klimat- och energipaketet,
              göra framsteg i fråga om den fortsatta ratificeringen av Lissabonfördraget
              och anta en plan för ekonomisk återhämtning.
            </seg>
            <seg n="1d7db4d9">
              Även om mycket arbete kvarstår med att bringa ekonomisk ordning
              i finanskrisens spår liksom att nå internationell framgång i klimatfrågan
              har vi fått viktiga verktyg på plats för det kommande arbetet.
              EU har med detta visat en viktig vilja till ledarskap. Det har
              vi i Sverige alla skäl att vara nöjda med.
            </seg>
          </u>
          <note type="speaker" n="5a95644e">
            Anf. 69 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-593579437ffdbe3d-0" n="b5b6e134">
            <seg n="b5e445f3">
              Fru talman! Jag tackar statsministern för återrapporteringen.
              Precis som före toppmötet har jag två frågor.
            </seg>
            <seg n="8e1d8dff">
              Den första rör Lissabonfördraget. Irland har framfört sina betänkligheter
              för att godkänna fördraget. Till exempel måste det bekräftas att
              unionen fäster stor vikt vid sociala framsteg och skyddet av arbetstagarnas
              rättigheter. Innebär det att Irland kommer att få undantag på
              något sätt, precis som många svenskar vill ha, när det gäller
              arbetsrätten? Var går statsministerns gräns för att gå med på
              Irlands olika krav? Eller finns det ingen gräns? Hur många undantag
              och förändringar tål Lissabonfördraget när Europeiska rådet nu
              säger att man ska fästa stor vikt vid betänkligheterna?
            </seg>
            <seg n="9a131034">
              Den andra frågan rör den ekonomiska krisen. Här räknas det upp
              riktlinjer för tillvägagångssättet. Man föreslår en ökning av
              offentliga utgifter och omdömesgilla minskningar av skattetrycket.
            </seg>
            <seg n="295b0d56">
              Tycker statsministern att regeringen följer intentionerna i detta
              när jag, som högavlönad, får en skatteminskning med mer än 11
              000 kronor om året och medelinkomsttagare i Sverige bara får 3
              800 kronor, för att inte tala om låginkomsttagarna som får ännu
              mindre?
            </seg>
          </u>
          <note type="speaker" n="9aa55586">
            Anf. 70 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-23" n="9419a1a4">
            <seg n="2b02fa48">
              Fru talman! Det finns i bil. 1 till slutsatserna ett papper som
              är angivet som det irländska folkets betänkligheter avseende Lissabonfördraget.
              Det framfördes av premiärminister Brian Cowen.
            </seg>
            <seg n="9f9bee8e">
              Det tydliggörs att det är tre punkter där de diskuterar legal
              verkan på Irland av det som vill klargöras tillsammans med Europeiska
              unionen. Det gäller traditionell neutralitetspolitik, det som
              kallas rätten till liv, utbildning och familj i Sverige brukar
              vi beskriva det som abortfrågan och en del befogenheter när det
              gäller skatteområdet.
            </seg>
            <seg n="681598ca">
              Det är de tre punkter som särskilt nämns.
            </seg>
            <seg n="1f53436d">
              Man säger att det är av stor vikt att unionen också fäster betydelse
              vid vissa saker. Man nämner till exempel sociala framsteg och
              skyddet av arbetstagarnas rättigheter.
            </seg>
            <seg n="9619ab23">
              Det menar vi är en del av Lissabonfördraget. Det är en grund
              för att det har så brett stöd att det ibland av fackliga företrädare
              har beskrivits som att det förstärker arbetstagares rättigheter.
              Det ska inte ses som att det har efterfrågats med någon sorts
              legal verkan.
            </seg>
            <seg n="bb7f37ac">
              Diskussionen gick på det viset att man sade att man vill gå Irland
              till mötes för att möjliggöra en ny prövning med det irländska
              folket, men inte på ett sätt som leder till nya ratificeringsprocesser.
              Det innebär att övriga 26 länder fullföljer sin ratificering och
              inte förutses begära någon form av tillägg som öppnar för nya
              förhandlingar eller behov av ratificeringar.
            </seg>
            <seg n="a7c4cf05">
              Vi tycker att vi konsekvent, under vår tid vid makten, har riktat
              våra jobbskatteavdrag på ett sådant sätt att det har profilen
              riktad mot låginkomsttagare. Det har gjort det mer lönsamt att
              arbeta.
            </seg>
            <seg n="2d339903">
              Det kanske mer hör hemma i den inrikespolitiska diskussionen
              hur vi ska föra debatten om hur det ser ut. Jag tycker nog att
              vi har fullföljt det som finns beskrivet i intentionerna.
            </seg>
          </u>
          <note type="speaker" n="9afd60f2">
            Anf. 71 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-593579437ffdbe3d-1" n="b5b6e134">
            <seg n="c73941c9">
              Fru talman! Jag förstår att statsministern har svårt att svara
              på frågan om de ytterligare orättvisorna när det gäller skattetrycket
              i Sverige.
            </seg>
            <seg n="743cd4e2">
              När det gäller Europeiska rådet tycker jag att det är oerhört
              viktigt att vi får svar. Statsministern säger bara att man inte
              ska öppna nya förhandlingar när det gäller fördraget. Var går
              gränsen för att öppna nya förhandlingar? Det är det jag undrar.
              Det är viktigt att vi inte ska öppna, men var går gränsen för
              Irlands undantag eller påpekanden? När säger statsministern: Nu
              är det stopp. Nu måste vi öppna nya förhandlingar om vi ska gå
              vidare?
            </seg>
          </u>
          <note type="speaker" n="ec1c0882">
            Anf. 72 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-24" n="9419a1a4">
            <seg n="92aa9c91">
              Fru talman! Jag har mycket sällan svårt att ta någon form av
              debatt, men man kan föra debatter vid olika tillfällen.
            </seg>
            <seg n="27dcf3c9">
              Jag gjorde just markeringen att det som har varit gränssättande
              för alla andra medlemsländer är att det inte får leda till en
              process som öppnar för ny ratificering eller en form av tilläggsprotokoll
              som får legal verkan i något av de andra medlemsländerna.
            </seg>
            <seg n="976232c3">
              Diskussionen är avgränsad till en effekt på Irland. Det liknar
              för övrigt väldigt mycket den diskussion som Danmark hade med
              de övriga medlemsländerna efter sitt nej till Maastrichtfördraget,
              då man ju fick ett undantag som riktades enbart till Danmark och
              inte fick verkan i något annat land.
            </seg>
            <seg n="1a65217a">
              Det är bland annat detta vi ska diskutera under våren. Det är
              så avgränsningen är tänkt att se ut. Den är formulerad på det
              här viset. Den andra delen som jag nämnde i min inledning var
              att det är viktigt för irländarna att kunna säkerställa att varje
              medlemsland fortsatt får varsin kommissionär.
            </seg>
          </u>
          <note type="speaker" n="e9b73179">
            Anf. 73 LARS OHLY (v):
          </note>
          <u who="lars_ohly_6bb860" xml:id="i-43ba7f0e5e28e033-0" n="bec5c451">
            <seg n="03202bbd">
              Fru talman! Folkomröstningar är vanskliga. De ger nämligen inte
              alltid det resultat som ledarna i ett land vill ha. I Irland var
              det irländska folket ouppfostrat nog att rösta emot Lissabonfördraget.
              Trots att Europas elit har bedyrat att detta fördrag är bra på
              alla sätt för samtliga invånare i Europeiska unionen slutade folkomröstningen
              i ett nej.
            </seg>
            <seg n="0230e4f9">
              Det är inte första gången. Vid ett flertal tillfällen har folk
              i Europa fått möjlighet att rösta om olika fördrag. Vid de flesta
              tillfällena har man röstat nej. Från EU:s ledare har man kommit
              tillbaka med några modifieringar och med utmattningstaktik och
              uttröttning förmått folk att så småningom rösta annorlunda än
              de röstade från början.
            </seg>
            <seg n="f4de635e">
              Nu ska man tydligen tala om för det irländska folket att de har
              gjort fel, att de har missuppfattat och missförstått.
            </seg>
            <seg n="9c6bb338">
              Det är ett exempel på hur EU förstärker det som kallas det demokratiska
              underskottet. Det är ett exempel på hur Europeiska unionen inte
              tar människors oro för framtiden och utvecklingen av EU på allvar.
            </seg>
            <seg n="02422605">
              Man kan möta den oron på olika sätt. När en folkomröstning säger
              nej till ett fördrag kan man säga: Då gör vi som fördragen säger.
              Detta fördrag har fallit eftersom alla länder måste rösta ja.
              Därför går vi tillbaka och säger att detta inte ska träda i kraft.
            </seg>
            <seg n="b00b6d51">
              Eller också kan man göra som EU:s ledare nu har gjort. Man kan
              säga: Vi ändrar oss när det gäller kommissionärer från varje land.
              I övrigt kommer vi med till intet förpliktande utfästelser. Därigenom
              hoppas vi att ni röstar ja nästa gång.
            </seg>
            <seg n="87abca15">
              På vilket sätt tror statsministern att det bidrar till att förstärka
              synen på EU som ett demokratiskt system? På vilket sätt anser
              statsministern att detta minskar det demokratiska underskott som
              jag tror att även statsministern erkänner är ett problem, och
              det dåliga folkliga inflytande som finns över Europeiska unionens
              beslutsmakt?
            </seg>
          </u>
          <note type="speaker" n="98c273a7">
            Anf. 74 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-25" n="9419a1a4">
            <seg n="618f5e13">
              Fru talman! Jag tycker att man kan känna respekt för att Lars
              Ohly som inte tror på det här samarbetet och inte vill att Sverige
              ska vara medlem av det inte heller tycker att man ska bygga vidare
              på det. Om det är fel från början varför då lägga till möjligheter
              att förbättra brottsbekämpning eller få det att arbeta mer effektivt
              eller få en starkare samlad röst för utrikespolitiska ställningstaganden,
              som är några av de delar som det nya fördraget syftar till att
              få på plats?
            </seg>
            <seg n="75d3badf">
              Lars Ohly säger att folkomröstningar är vanskliga för att de
              inte alltid ger det resultat man har tänkt sig. Det är också ett
              problem som man diskuterar på Irland. Man svarar inte alltid bara
              på den fråga som är ställd. Man ställer en fråga och får svar
              på en annan, eller åtminstone delvis andra.
            </seg>
            <seg n="3e39a1d9">
              Irland har i olika mätningar en av de mest positiva befolkningarna
              i Europa när det gäller synen på Europeiska unionen. Man kan gå
              igenom det och se varför de landar i ett nej. I mycket grundliga
              analyser man har gjort återkommer man till att det delvis handlar
              om inrikespolitiska frågor och rena sammanblandningar där man
              tror att saker som inte är hotade via Lissabonfördraget skulle
              vara hotade.
            </seg>
            <seg n="89601457">
              Allra smartast kanske det uttrycktes av nej-kampanjen på Irland
              när man sade: If you dont know, vote no.
            </seg>
            <seg n="add1f435">
              Det är smart. Om du inte tycker att du har fått tillräcklig information
              eller inte känner att du vet, rösta nej. Ta det säkra före det
              osäkra.
            </seg>
            <seg n="39342a4c">
              Det där känner vi igen. Det tenderar att bli konserverande, Lars
              Ohly, med mycket folkomröstningar. Titta på Schweiz. Det är konservatismen
              som kanske är den största segraren i det sättet att ibland konservera
              det som är och inte få förändringar.
            </seg>
            <seg n="aef9bb37">
              Jag tycker dessutom att en dag som denna då vi har fått nya mätningar
              som visar att svenska folket känner ett tydligt och växande stöd
              för medlemskapet man har en annan syn på euron ger vid handen
              att det kanske inte alltid finns det folkliga motstånd som Lars
              Ohly påstår, utan en förståelse för att det här samarbetet ska
              utvecklas.
            </seg>
          </u>
          <note type="speaker" n="1a36e513">
            Anf. 75 LARS OHLY (v):
          </note>
          <u who="lars_ohly_6bb860" xml:id="i-43ba7f0e5e28e033-1" n="bec5c451">
            <seg n="a70c3ca5">
              Fru talman! Det är en magnifik arrogans att påstå att det irländska
              folket inte visste vad de röstade om. De röstade om något helt
              annat än Lissabonfördraget, påstår statsministern.
            </seg>
            <seg n="2c6c35d9">
              Det skulle aldrig falla mig in att påstå att svenska folket röstade
              om något annat än EU-medlemskapet när vi 1994 röstade om EU-medlemskapet.
              Därför har jag accepterat att en majoritet inte tyckte som jag.
              Därför är vi medlemmar i EU.
            </seg>
            <seg n="099bb589">
              Den här attityden förstärker det problem som vi har sett. När
              Holland röstade nej till det konstitutionella fördraget fick man
              inte möjlighet att ta ställning till Lissabonfördraget eftersom
              eliten i Holland var rädd att man skulle upprepa sitt nej.
            </seg>
            <seg n="fa960a07">
              Det var samma sak med Frankrike. I Sverige har vi aldrig ens
              fått chansen eftersom ni är rädda för resultatet.
            </seg>
            <seg n="a044574d">
              Hur påverkar detta synen på EU som en demokratisk organisation?
              Hur påverkar detta det demokratiska underskott som jag tror att
              statsministern vid något annat tillfälle åtminstone har erkänt
              är ett problem inom Europeiska unionen? Det var mina frågor. De
              fick inget som helst svar.
            </seg>
          </u>
          <note type="speaker" n="3aa81d95">
            Anf. 76 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-26" n="9419a1a4">
            <seg n="c89624df">
              Fru talman! Jag hänvisar till att det finns indikationer på ett
              växande stöd i Sverige för EU-medlemskapet. Det är ändå en viktig
              utgångspunkt.
            </seg>
            <seg n="e2043528">
              Den samhällsintresserade kan notera att det skrivs väldigt mycket
              om EU:s sätt att arbeta och fungera.
            </seg>
            <seg n="d4c33f95">
              Det blev mycket en diskussion om vad det egentligen är för svar
              vi får av folkomröstningar.
            </seg>
            <seg n="ead9e165">
              Jag vill också peka på en folkomröstning som gick mig emot och
              som jag respekterar, nämligen att svenska folket sade nej till
              euron. Det är en typ av frågor som jag tycker är mer hanterbar.
              Ja eller nej till ett medlemskap, ja eller nej till euron.
            </seg>
            <seg n="f7ab372a">
              När det gäller ja eller nej till fördragstext som spänner över
              flera hundra sidor vet jag inte om folk, ifall det blir en folkomröstning,
              verkligen upplever att de kan säga ja eller nej. Tänk om man är
              emot en passage på s. 6087 men är för resten. Hur gör man då?
              Det är då det blir så smart att om man inte läst hela boken och
              inte förstått allting så röstar man nej.
            </seg>
            <seg n="be44d4c5">
              Det är inte jag som påstår detta utan det framkommer av den mycket
              noggranna uppföljning som gjorts. Man noterar där att folk återger
              varför de röstat nej, och man har funnit att det delvis handlar
              om andra saker. Det tycker jag kan komma väl till pass för en
              diskussion om vad folkomröstningar egentligen ger och inte ger
              svar på.
            </seg>
          </u>
          <note type="speaker" n="68a5b9c8">
            Anf. 77 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-3b6e3fa9a1e5ee80-0" n="5310ab29">
            <seg n="51fee540">
              Fru talman! Jag tackar statsministern för rapporten.
            </seg>
            <seg n="5ad2869e">
              Sverige har varit ett av de länder som allra hårdast drivit på
              för att utsläppsminskningar av klimatgaser ska få ske i fattiga
              länder i syd. Idén med att göra det intressant för rika länder
              att göra ekonomiska insatser i syd är i grunden bra, men bara
              om projekten uppfyller två kriterier.
            </seg>
            <seg n="bcdbad19">
              Det första kriteriet är att utsläppsminskningarna i u-länderna
              ska innebära verkliga utsläppsminskningar och att det ska vara
              projekt som inte skulle ha genomförts om inte dessa pengar tillkommit.
            </seg>
            <seg n="7d749e9e">
              Det andra kriteriet är att insatserna i fattiga länder inte ska
              göras på ett sådant sätt att huvudpoängen är att vi ska slippa
              undan vårt ansvar här. Vi har i längden inget att vinna på att
              minska omställningstrycket på vår egen industri när vi vet att
              utsläppen måste ned med kanske 8090 procent de närmaste 40 åren.
              Om vi frånhänder oss det ansvaret slår det i slutändan tillbaka
              på oss själva.
            </seg>
            <seg n="37d92f8f">
              Vad gäller den första punkten tror jag att den svenska regeringen
              väl känner till den starka kritik som finns från många håll om
              att projekten i u-länderna bara uppnår ungefär hälften av de utsläppsminskningar
              som de säger att de ska göra. Den svenska regeringen har velat
              använda det på så sätt att vi just ska köpa oss fria. Jag menar
              därför att dessa kriterier inte är uppfyllda i detta sammanhang.
            </seg>
            <seg n="4fb9f73a">
              Resultatet av den politik som regeringen bedrivit i EU är att
              vi får ökade utsläpp totalt. Det blir ett minskat tryck på Europas
              egen industri vad gäller att ställa om. Därför hörs mycket kritiska
              röster från miljörörelsen. Jag tror aldrig att jag hört orden
              användas på det sättet förut. Domen är: Ni borde skämmas. Så säger
              den samlade europeiska miljörörelsen till Europas ledare efter
              det här beslutet. De enda som verkar vara nöjda och tycker att
              det är ett framsteg är den tyska kolindustrin och de som befann
              sig på mötet.
            </seg>
            <seg n="a759ea94">
              Hur ser Fredrik Reinfeldt på detta?
            </seg>
          </u>
          <note type="speaker" n="39418549">
            Anf. 78 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-27" n="9419a1a4">
            <seg n="3d425a5c">
              Fru talman! Det vore intressant att höra Maria Wetterstrand,
              en tänkbar framtida miljöminister, berätta lite hur hon tycker
              att det ska gå till. Hur ska Europa fås att ta sitt ansvar, med
              vilka beslut, på vilka nivåer, genom vilka insatser?
            </seg>
            <seg n="cc5f2311">
              Jag kan säga att det var bland de svåraste förhandlingar jag
              fört eftersom det finns en stor krets av länder i Europa det kommer
              Maria Wetterstrand i så fall att märka som inte vill bedriva aktiv
              klimatpolitik, som ibland till och med ifrågasätter vissa av grundvalarna
              för hela utgångspunkten, för huruvida det finns ett klimathot
              eller inte. De anser sig vara väldigt fattiga och beskriver sig
              gärna som utvecklingsländer som måste ha stöd. Nu talar vi alltså
              om kretsen inom EU-27.
            </seg>
            <seg n="05926482">
              Samma diskussion får vi sedan globalt med länder som uppfattar
              EU:s länder som en rikemansklubb, medan dessa alltså skulle vilja
              beskriva sig som fattiga och i behov av stöd. Till slut blir frågan:
              Vem är det som inte är fattig och inte anser sig behöva stöd av
              andra för att göra omställningen? Det kan man raljera över, men
              det blir väldigt konkret när man sitter i förhandlingar, öga mot
              öga med regeringschefer för länder som kanske har 9095 procents
              kolberoende och som naturligtvis via de förslag vi har ändå måste
              börja ställa om och göra aktiva insatser för minskningar, insatser
              som de annars inte hade gjort. Jag kan lova Maria Wetterstrand
              att det är EU som trycker på, som gör det möjligt att även de
              lite mer ovilliga tar på sig åtaganden.
            </seg>
            <seg n="be56a831">
              Min enkla utgångspunkt är att det finns stor fattigdom i världen,
              och vi har utformat tillägget med de flexibla mekanismerna det
              står också i slutsatserna att de ska riktas till de fattigaste
              utvecklingsländerna just i syfte att kunna utveckla det här instrumentet
              så att det mer tydligt ska nå fram. Jag är övertygad om att det
              kommer att möjliggöra kostnadseffektiva, klimatsmarta lösningar
              i dessa länder, lösningar som annars inte blir av.
            </seg>
            <seg n="1aef41d3">
              Jag vet faktiskt inte vad Maria Wetterstrand menar är alternativet.
              Hur ska hon lösa överföring av finansiering till fattiga delar
              av världen om det inte sker via dessa projekt? Ska vi först göra
              allt som är mycket kostnadskrävande här hemma och sedan ovanpå
              det lägga massvis med nya resurser? I så fall vill jag se det
              i era budgetalternativ.
            </seg>
          </u>
          <note type="speaker" n="add38eac">
            Anf. 79 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-3b6e3fa9a1e5ee80-1" n="5310ab29">
            <seg n="d8bd001b">
              Fru talman! Ja, statsministern säger själv vad som är alternativet.
              Vi tillhör ett av de absolut rikaste länderna i världen. Jag tror
              att det är få länder i världen som har så goda förutsättningar
              som Sverige att självt ta ett stort ansvar och samtidigt göra
              insatser i andra länder.
            </seg>
            <seg n="9f862319">
              Låt oss lyssna på de forskare som talar om klimathotet. De har
              de senaste åren kommit med nya rapporter om att hotet kanske är
              ännu värre än vi tidigare trott och att effekterna kommer tidigare
              än vi trott förut. Det lägger ett tungt ansvar på oss i den rika
              delen av världen. Därför menar jag att det inte är ansvarsfullt
              att Sverige som ett av de länder som har bäst förutsättningar
              driver på för att Europa ska göra insatserna på något annat håll
              i stället för här hemma.
            </seg>
            <seg n="e1914cd8">
              Jag hade önskat att Sverige skulle driva på för att Europa gemensamt
              ska föra över resurser till fattiga länder för att just göra strukturella
              investeringar som kan minska deras beroende av fossil energi.
              Det hade jag velat se.
            </seg>
          </u>
          <note type="speaker" n="dbf586fe">
            Anf. 80 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-28" n="9419a1a4">
            <seg n="4b898dd2">
              Fru talman! Svaret blev alltså att i valet mellan dessa två gäller
              bådeoch. Vi ska således göra mycket stora, inte alltid helt kostnadseffektiva,
              insatser i Sverige, i det land som av alla andra utpekas som det
              som gör mest och ligger längst fram i världen. Till det kommer
              att mycket stora resurser ska överföras till fattiga länder. Maria
              Wetterstrand sitter nu i förhandlingar med Socialdemokraterna
              och Vänsterpartiet. Jag vill se de gemensamma förslagen på detta.
              Jag vill se dem i en budget som går att räkna på. Och jag vill
              att ni ska visa hur ni finansierar detta.
            </seg>
            <seg n="d796496d">
              Sättet att stå i riksdagen och försöka ta poäng på en politik
              som man ännu inte kommit överens om med sina tilltänkta regeringspartner
              imponerar inte på mig. Till slut handlar det om att det är ett
              trångt budgetutrymme där man vill få plats med mycket. Maria Wetterstrand
              har just gjort slut på väldigt stora resurser utan att vara helt
              kostnadseffektiv.
            </seg>
            <seg n="ccc8816d">
              Jag är beredd att ta den debatten, men möt mig då i en debatt
              med färdiga förslag som också Socialdemokraterna ställt upp på.
              Visa vilka klimatåtgärder ni tänkt er för att uppnå dessa fantastiska
              mål så ska vi ta den diskussionen!
            </seg>
          </u>
          <note type="speaker" n="acbfcfb2">
            Anf. 81 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-dd4448c77c1237e3-0" n="7aeb9f7d">
            <seg n="4e077986">
              Fru talman! Det är viktigt att efter det senaste ordutbytet och
              efter debatten i tidningarna slå fast att detta är, som statsministern
              sade, en historisk överenskommelse. EU har under hela hösten det
              gäller särskilt förra veckan satts på prov. Det var nu det gällde.
              Skulle man komma överens om klimatet? Skulle man kunna fatta gemensamma
              beslut om exempelvis krisen? Om inte så skulle EU ha abdikerat
              från sitt ansvar för problem som berör oss, den halva miljard
              som bor här, och också många andra människor.
            </seg>
            <seg n="c7c2296c">
              Därför är det viktigt att slå fast att det var viktiga och bra
              överenskommelser. När vi i EU-nämnden diskuterade detta med statsministern
              inför toppmötet tog vi upp dels vikten av klimatledarskapet, som
              vi återkommer till i debatten, dels vikten av att krisåtgärderna
              inte får leda till att man reglerar för mycket. Europa har inte
              blivit rikt av regleringar och subventioner utan av att vara öppet
              mot handel, inflöden från andra håll och så vidare. Då är det
              viktigt att ta strid både för klimatet och för öppenheten i ekonomin.
            </seg>
            <seg n="524df46b">
              Det gick bra. Man kom överens. Innehållet är bra, men det finns
              vissa risker med de länder som inte riktigt tycker som vi, alltså
              att de kan försöka smita undan eller slarva med läxorna nu när
              överenskommelsen är gjord. Därför vill jag fråga statsministern
              hur han och den svenska regeringen kommer att se till att alla
              länder ställer upp på detta? Det är en bra början, men nu gäller
              det att alla länder respekterar överenskommelserna och allra helst
              jobbar vidare framåt. Det gäller även länder med mycket kol och
              länder med stor bilindustri där det ges vissa öppningar för stöd.
            </seg>
            <seg n="9112b63f">
              Därför vill jag fråga hur vi från svenskt håll kan driva på detta
              både inför vårt eget ordförandeskap och också inför det tjeckiska
              ordförandeskapet, som börjar om några veckor.
            </seg>
          </u>
          <note type="speaker" n="d46d0462">
            Anf. 82 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-29" n="9419a1a4">
            <seg n="40d49c54">
              Fru talman! Varför kallar vi detta unikt? Det beror på att 27
              länder en del av dem låg inte allra längst fram och tryckte på,
              om jag uttrycker det så har fattat beslut om bindande åtaganden
              som kommer att i lagstiftning ge stöd för förändringar, bland
              annat baserat på utsläppshandel som är gränsöverskridande. Det
              finns ingen motsvarighet någon annanstans i världen där man gjort
              detta. Det finns inte ens enskilda länder som klarar av den typen
              av åtaganden. Det har nu gjorts av en grupp bestående av 27 länder.
              Att det är bindande gör det uppföljningsbart.
            </seg>
            <seg n="9a9a9d99">
              Jag har noterat att man i andra delar av världen uttalar formuleringar
              om reduktioner men sätter dem till 2050. Vi kommer kanske att
              befinna oss på lite olika platser 2050, men få av oss kommer att
              vara kvar här, i riksdag eller regering.
            </seg>
            <seg n="2978b5fa">
              Det är lätt att lova det som ska komma år 2050, men det är lite
              tuffare att på sig det som ska hända till år 2020, vilket nu Europa
              gör. Det innebär i princip att man måste sätta i gång direkt.
              Förrän vi ser det från andra stora utsläppsländer kommer jag att
              fortsätta att häva att EU har ledartröjan på sig. Det är inte
              ens så att vi är riktigt utmanade av någon annan.
            </seg>
            <seg n="88dd48d5">
              Hur ska vi då följa upp detta? Mitt svar till Anna Kinberg Batra
              är att det finns en uppföljning i slutsatserna som säger att vi
              måste gå igenom hur besluten får sin påverkan. Sedan gäller det
              väldigt mycket att följa upp mot enskilda länder för att se att
              de verkligen gör sina åtaganden också i den icke-handlande sektorn,
              det vill säga utanför utsläppshandeln som är EU-baserad.
            </seg>
            <seg n="472560f8">
              Varför är det viktigt? När vi ser på Kyotoåtagandena som är nu
              gällande fram till år 2012 kan vi se att en del länder som Sverige
              överträffar sina reduktionsmål medan en del andra länder går i
              helt fel riktning. Då blir onekligen frågan: Har man verkligen
              åkt hem och gjort vad man ska i användande av styrmedel för att
              få det på plats? Här har Anna Kinberg Batra en viktig poäng. Det
              är minst lika viktigt.
            </seg>
          </u>
          <note type="speaker" n="16c6825c">
            Anf. 83 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-dd4448c77c1237e3-1" n="7aeb9f7d">
            <seg n="90ecae56">
              Fru talman! Tack för det svaret! Jag konstaterar att ledarskap
              är avgörande även framöver. Detta var en historisk överenskommelse.
              Den utgör en viktig start inför vårt fortsatta arbete nästa år.
              Det är absolut inte slutet på det.
            </seg>
            <seg n="69ba1a75">
              Jag skulle vilja återkomma till industristödsfrågan i dessa ekonomiskt
              kritiska tider vi har både här hemma och i andra länder som till
              exempel gör bilar. Den svenska regeringen presenterade ett mycket
              omfattande stödpaket för den svenska bilindustrin. Samtidigt har
              den svenska regeringen drivit på för att inte börja med riktade
              stöd på EU-nivå, vilket är viktigt.
            </seg>
            <seg n="fff60ec6">
              Det handlar om att ha gemensamma ramverk för fungerande marknader
              men inte införa industristöd av gammalt 70-talssnitt. Det är inte
              det vi blir rika på i längden. Därför undrar jag hur vi gemensamt
              kan bevaka att det inte kommer kortsiktiga och bakåtsträvande
              industristöd utan att EU hjälper bilindustrin med flera ur krisen
              med respekt för våra gemensamma regler.
            </seg>
          </u>
          <note type="speaker" n="6767b056">
            Anf. 84 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-30" n="9419a1a4">
            <seg n="dc2e90fd">
              Fru talman! Det kommer att leda till en diskussion om hur man
              gradvis går in i ökad auktionering av utsläppshandeln. Det handlar
              också om hur man ska förhålla sig till begreppet koldioxidläckage
              som vi har varit lite tveksamma till.
            </seg>
            <seg n="d2c97159">
              Det finns en risk för att det används som en grund för protektionism.
              Det är också ett sätt att se Europas oro för att Europa blir ensamt
              med väldigt mycket av klimatåtagandena och att därför produktion
              flyttas till andra delar av världen till lägre kostnad men till
              högre miljökonsekvens.
            </seg>
            <seg n="f29a42bd">
              Hur ska vi kunna säkerställa att det inte i andra delar blir
              kortsiktiga industristöd av det slag som vi inte önskar? Det gäller
              att upprätthålla statsstödsregler och att följa dem. Det har vi
              tittat på bland annat när vi har utformat eventuella åtgärder.
              Det är mer en handlingsberedskap vi har angivit när det gäller
              fordonsindustrin.
            </seg>
            <seg n="7af4b824">
              Det är en diskussion som det absolut finns anledning att följa
              också med andra länder. Det finns en risk att man nu försöker
              konservera det som har varit snarare än att satsa på det som är
              forskning och pekar mot framtiden.
            </seg>
          </u>
          <note type="speaker" n="7d88e979">
            Anf. 85 FREDRICK FEDERLEY (c):
          </note>
          <u who="fredrick_federley_ce5ceb" xml:id="i-96ade7d1d8d45486-0" n="7f2f6283">
            <seg n="289b1be2">
              Fru talman! Tack för en bra återrapport, statsministern! Det
              finns all anledning att börja anförandet med att gratulera statsministern
              för framgångsrika förhandlingar och det resultat som kom där utav.
            </seg>
            <seg n="3711c52b">
              Jag tycker också att man har hanterat respekten för det irländska
              folkets tveksamheter inför Lissabonfördraget på ett mycket bra
              sätt. Man har valt att lyssna in och sedan försöka få en konstruktiv
              lösning på de problemställningar som man har fört fram i Irland.
              Det vill jag också gratulera till. Jag anser att det har skett
              på ett mycket ansvarsfullt sätt, till skillnad från vad som tidigare
              har framförts här från kammarens golv.
            </seg>
            <seg n="e99391f2">
              Min fråga är lite i anknytning till min kollega Anna Kinberg
              Batras fråga om industristöden. Det förs fortfarande en ganska
              aktiv debatt i Europa om att gå in och direkt stödja industrier
              med statliga medel och skattepengar. Vad jag förstår kommer det
              inte några konkreta förslag om detta från toppmötet.
            </seg>
            <seg n="2466e899">
              I förlängningen vore det bra om vi kunde få en diskussion hur
              vi kan öppna EU:s gränser ytterligare för handel med omvärlden.
              Det gäller handel med våra vänner i USA men också med andra delar
              av världen. Det handlar om vad som ligger i den kommande översynen
              av jordbrukspolitiken men också i andra delar.
            </seg>
            <seg n="8c9ba8e9">
              Där har EU tyvärr fortfarande en alltför protektionistisk ådra.
              Det gäller särskilt för ett land som Sverige alltid har tjänats
              mycket väl av handeln och alltid oavsett färg på regeringen har
              tillämpat frihandel. Vi vet att det är något som har tjänat vår
              välfärd och gett det svenska folket mycket gott. Min fullkomliga
              övertygelse är att det också skulle göra Europas folk och Europas
              ekonomier precis lika gott om vi kunde vara mer proaktiva och
              öppna gränserna ännu mer framöver.
            </seg>
          </u>
          <note type="speaker" n="7efb9e11">
            Anf. 86 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-31" n="9419a1a4">
            <seg n="26b976bb">
              Fru talman! Det är viktigt att komma ihåg att den europeiska
              diskussionen denna höst har varit väldigt inriktad på att lösa
              upp den bottenfrusna finansiella sektorn och få kreditväsendet
              och finanssektorn att fungera bättre. Man har fattat viktiga beslut
              i den riktningen, även om det är svårt och komplicerat för alla
              medlemsländer att få detta på plats. Det är 13 som har genomfört
              lagstiftningen och väldigt få som fått in bankerna i stödsystemen.
              Men det är ändå resolut agerat och en riktig prioritering att
              börja med det.
            </seg>
            <seg n="6f1ef16d">
              Till det kommer, och det syns i slutsatserna, en vilja att finanspolitiskt
              koordinera insatser. Var och en av riksdagarna runt om i Europa
              måste fatta beslut om det. De ska allmänt ha den inriktningen
              att uppmuntra till arbete och investeringar som är framåtsyftande.
              Det gör i grunden att människor får bättre hopp om framtiden.
              Det är den inriktning vår superbudget har. Den ligger till och
              med på högre nivåer än de som EU talar om. Många andra följer
              nu efter och gör likartade insatser.
            </seg>
            <seg n="5cdb8489">
              Det finns en hel del mediediskussioner och påståenden om statsstöd
              av olika slag. Tittar man igenom det är det inte lika många som
              är föreslagna och framför allt inte genomförda. Det är mest diskussioner
              och samtal som förs. Man är där väl medveten om att det finns
              ett regelverk för statsstöd som sätter begränsningar, som bland
              annat vi har tittat på.
            </seg>
            <seg n="cfcec7ee">
              Det är klokt. Man ska inte jaga varandra med subventioner på
              ett sätt som felaktigt konserverar strukturer som kanske inte
              längre är konkurrenskraftiga. Vi ska inrikta oss väldigt mycket
              på stöd till människorna. Det handlar om stöd till omställning,
              att komma vidare i utbildning och att komma vidare på arbetsmarknaden.
              Så resonerar väldigt många.
            </seg>
            <seg n="22afa391">
              Jag vill ändå säga att jag förstår att frågorna kommer. Det har
              präglat väldigt mycket av mediediskussionen. Alldeles säkra ska
              vi inte vara på hur det slutligen kommer att landa. Men det syns
              ändå i våra slutsatser att Europa i huvudsak har haft andra utgångspunkter,
              och det är bra.
            </seg>
          </u>
          <note type="speaker" n="a47277b4">
            Anf. 87 FREDRICK FEDERLEY (c):
          </note>
          <u who="fredrick_federley_ce5ceb" xml:id="i-96ade7d1d8d45486-1" n="7f2f6283">
            <seg n="5bea03a3">
              Fru talman! Tack, statsministern! Jag känner mig trygg med den
              iakttagelsen. Jag hoppas att den svenska regeringens ambition
              fortsatt ska vara, precis som statsministern uttalade, att inte
              ge några industristöd. Staten ska inte gå in som ägare vare sig
              i Sverige eller i andra delar av Europa.
            </seg>
            <seg n="ccfbd19b">
              En annan viktig del i tider av kriser är att satsa på framtiden,
              vilket den svenska regeringen har gjort mycket förtjänstfullt
              här hemma. I kommande förslag satsar man på forskning och innovation.
              Fördes en sådan framtidsdiskussion i någon bredare bemärkelse
              på toppmötet?
            </seg>
            <seg n="c1a5bcff">
              Det hade som utgångspunkt att Europa ska fortsätta att vara en
              ledande kraft i världen. Det handlar också om att med den tekniska
              utvecklingen skapa framtidens marknader. Vi kan inte i dag i den
              här kammaren eller någon annanstans ana oss till vad de är.
            </seg>
            <seg n="6cbf0f4f">
              Forskningen måste släppas fri och tillföras mer resurser för
              att kunna skapa de arbeten och den välfärd vi behöver också i
              framtiden.
            </seg>
          </u>
          <note type="speaker" n="ded92b1a">
            Anf. 88 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-32" n="9419a1a4">
            <seg n="7794d74c">
              Fru talman! Det fanns ett förslag från kommissionen att man skulle
              använda en del av icke använt budgetutrymme och rikta det till
              investeringar av det ungefärliga slag som Fredrick Federley nämner.
              Det handlade väldigt mycket om infrastruktur och forskningsinsatser
              av olika slag.
            </seg>
            <seg n="b493446b">
              Man ska veta att när man använder outnyttjade budgetmedel innebär
              det att en del av nettobidragsgivarna får mindre pengar tillbaka.
              Det fungerar så i budgetsystemet. Eftersom vi alltid är noggranna
              med användandet av skattebetalarnas pengar ville jag att man var
              lite mer tydlig med vad man menade.
            </seg>
            <seg n="b6fcf706">
              Vi har en tuff budgetprövning i Sverige när vi vill göra saker,
              och det bör man rimligen också ha inom EU. Därför har vi beställt
              fram en redovisning marstoppmötet. Förslaget har väldigt mycket
              den profil som här nämnts. Men vi tycker också att det ska bli
              tydligare vad man exakt tänker sig att använda resurserna till.
            </seg>
            <seg n="2ceaa449">
              Det är tänkt att vara en del av kommissionens bidrag och svar
              i den situation som är. Det ska komplettera de stora satsningar
              som görs av medlemsstaterna.
            </seg>
          </u>
          <note type="speaker" n="9ffe870d">
            Anf. 89 CHRISTER WINBÄCK (fp):
          </note>
          <u who="christer_winback_e24068" xml:id="i-ddc3f10a4d1d882b-0" n="1dccd62e">
            <seg n="cdef4274">
              Fru talman! Tack för rapporten, statsministern!
            </seg>
            <seg n="c0d5ea06">
              Det är viktigt att långsiktigt arbeta med klimatet. Det tror
              jag att alla här i kammaren håller med om. Det är glädjande att
              man i Europeiska unionen har kommit några steg vidare.
            </seg>
            <seg n="3ade025b">
              En av de saker man talar om är transportindustrin och de utsläpp
              som finns. Vi är väl överens om att en omställning på ett eller
              annat sätt bör ske till mer klimatvänliga transportsätt. En sak
              som ni har diskuterat i EU är utsläpp från fordon. Det är något
              som är viktigt och angeläget. Men det får ta den tid som behövs
              för att komma ned till rimliga nivåer.
            </seg>
            <seg n="95f739c5">
              Det gäller speciellt i dag när vi har en bilindustri som åtminstone
              just nu kortsiktigt har stora problem med att klara en lågkonjunktur.
              Till det kommer en finanskris som gör att det nu är extra känsligt
              att lägga på alltför mycket extra pålagor.
            </seg>
            <seg n="bd8049c6">
              Jag tror att det är rimligt att ha en ambition som är god, men
              jag tror också att tidsperspektivet bör ses över.
            </seg>
            <seg n="31a07795">
              Min fråga är: Hur diskuterade ni transportindustrins problem
              och dess utsläpp i samband med det möte som ni hade?
            </seg>
          </u>
          <note type="speaker" n="19f35d48">
            Anf. 90 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-33" n="9419a1a4">
            <seg n="85b3d517">
              Fru talman! Det ärliga svaret är: Väldigt lite. Skälet är att
              det som gäller CO2-utsläppen från fordonsindustrin var utlöst
              redan före toppmötet, vilket även hela förnybarhetsdelen var.
              Vi har ett 20-procentsmål om en förnybar energiandel som var utlöst
              i diskussioner redan före toppmötet, som sagt. Därför kom det
              mycket mer att handla om tung energi och energiproduktion. Det
              var det som var i fokus för våra diskussioner eftersom det täcks
              mer av utsläppshandeln.
            </seg>
            <seg n="a3197a64">
              Man bör notera att Sverige har påpekat att också transportdelarna
              bör föras in i utsläppshandeln. Där är vi inte ännu. Det är väl
              en diskussion som kommer att följa i takt med att utsläppshandeln
              fungerar allt bättre.
            </seg>
            <seg n="545bb324">
              Även om det ligger en hel del i det svåra i att avväga exakt
              hur snabbt fordonsindustrin har förmåga att ställa om till mer
              klimatriktiga bilar var det som sagt inte föremål för diskussioner
              på själva toppmötet.
            </seg>
          </u>
          <note type="speaker" n="a6c5f913">
            Anf. 91 CHRISTER WINBÄCK (fp):
          </note>
          <u who="christer_winback_e24068" xml:id="i-ddc3f10a4d1d882b-1" n="1dccd62e">
            <seg n="db831451">
              Fru talman! Tack för svaret, statsministern! Jag håller naturligtvis
              med om att det är viktigt att alla transportslag ska in i utsläppshandeln
              och att vi är överens om det.
            </seg>
            <seg n="871dfe64">
              Jag tror också att man ska sätta tydliga mål som ger signaler
              till industrin om vad vi förväntar oss av den och när och på vilket
              sätt framför allt när det gäller utsläpp och liknande. Men jag
              tror också att det är viktigt att just nu, i rådande läge, vara
              försiktig med att ha alltför snabba tidsperspektiv på vad industrin
              klarar och inte klarar just nu. Det var egentligen det som var
              inriktningen i min fråga.
            </seg>
          </u>
          <note type="speaker" n="5c853c79">
            Anf. 92 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-34" n="9419a1a4">
            <seg n="e3c018a8">
              Fru talman! Det kanske är viktigt att påpeka att en bild som
              ofta fanns när jag gick i skolan var att de som hade miljöambitioner
              stod mot industrin. Det var industrin som alltid förnekade att
              problemen fanns och inte ville se några åtgärder. Om man i dag
              åker till forskningslaboratorierna, till exempel till Scania och
              tittar på både lastvagns- och fordonssidan, ser man en frenetisk
              aktivitet för att ligga längst fram med att hitta det som är mest
              bränsleeffektivt. Det är det som ingenjörerna nu tävlar i. Hur
              ska vi kunna driva fram våra fordon med minsta möjliga klimatpåverkan?
            </seg>
            <seg n="0f3a23eb">
              Det är en felaktig bild om man beskriver industrin som en motpart
              som inte vill eller inte förstår. Diskussionen gäller just hur
              snabbt man har förmågan att hitta det nya och att ställa om. Jag
              är övertygad om att vi kommer att få se en väldig utveckling under
              vår levnadstid på området. Men det är riktigt att ibland föra
              diskussionen på ett sätt så att industrin också verkligen hinner
              ställa om.
            </seg>
          </u>
          <note type="speaker" n="73e7b487">
            Anf. 93 INGVAR SVENSSON (kd):
          </note>
          <u who="ingvar_svensson_4c39cd" xml:id="i-acc31a3c3656b7a4-0" n="ee2ab12e">
            <seg n="ffb032ca">
              Fru talman! Tack, statsministern, för redovisningen! Det är intressant
              att Europeiska rådet nu försöker lösa ut Lissabonfördraget med
              respekt för den irländska politiska ledningens synpunkter. Jag
              har ett par frågor med anledningen av detta.
            </seg>
            <seg n="18569b4b">
              Den hårda kärnan i resultatet är valet av kommissionsledamöter
              och att man ska ha full uppsättning från medlemsstaterna där under
              förutsättning att Lissabonfördraget träder i kraft. Kommissionen
              skulle enligt Lissabonfördraget minskas ned till två tredjedelar
              av antalet medlemsstater från 2014. Men möjligheten finns också
              att Europeiska rådet kan fastställa ett annat antal.
            </seg>
            <seg n="ab2ae093">
              Om Lissabonfördraget inte ratificeras kan man säga att det innebär
              att Irland inte kommer att garanteras någon kommissionsplats.
              Man säger i det nuvarande fördraget att det ska vara ett mindre
              antal medlemsstater. Detta var mer en fråga i marginalen.
            </seg>
            <seg n="c92ffba0">
              Däremot undrar jag om de tre punkter som finns redovisade när
              det gäller Irland. Man talar om att rättsliga garantier kommer
              att ges. Om man läser Lissabonfördraget inser man att de redan
              är uppfyllda. Vad menar man med betoningen på att just rättsliga
              garantier kommer att ges i det här sammanhanget?
            </seg>
          </u>
          <note type="speaker" n="7ac5abce">
            Anf. 94 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-35" n="9419a1a4">
            <seg n="04895c6c">
              Fru talman! Det är den uttryckliga viljan från den irländska
              sidan att det som framställs som försäkran från EU:s sida på Irland
              legalt ska kunna prövas. Men frågan om exakt hur det ska utformas
              kommer säkerligen att leda till en fortsatt diskussion mellan
              juridiskt skolade och lärda. Den hänvisning jag har sett att flera
              gör är till det som skedde i Danmark efter nejet till Maastricht.
              Det var ungefär en sådan konstruktion; man gav undantag med verkan
              i Danmark men utan att skapa genomslag i de andra medlemsstaterna.
            </seg>
            <seg n="f16e14ff">
              Jag är övertygad om att under det tjeckiska ordförandeskapet
              i vår kommer den legala utformningen av detta att arbetas fram.
              Det väcktes mycket riktigt frågor av det här slaget. Hur ska detta
              se ut? Många var tydliga med vad de inte önskade. Det var det
              jag gav svar på tidigare här att inte öppna för ratificering av
              de övriga 26.
            </seg>
            <seg n="17707057">
              Det är en korrekt beskrivning av frågan om kommissionsledamöter.
              Det är så här det förutses; förblir vi kvar med Nicefördraget
              alltså vid ett nytt nej på Irland ska kommissionen börja bantas.
              Det måste då ske redan med den kommission som är tänkt att träda
              till sent nästa höst. Det som Europeiska rådet nu tydliggör är
              att trots att det står i Lissabonfördraget att man ska gå ned
              till en tvåtredjedelskommission i förhållande till antalet medlemsstater
              har man funnit att man kan fatta just ett sådant beslut. Man gör
              en avsiktsförklaring och fattar sedan ett beslut om att det ska
              vara en kommissionär per land. Det kan möjligen påverka, för detta
              anses vara en av de frågor som har varit viktiga på Irland. Det
              är en viktig orsak till att det blev nej, och Irland tycker att
              det här är viktigt att kunna ta med sig till det irländska folket
              om frågan ska prövas på nytt.
            </seg>
          </u>
          <note type="speaker" n="8aaa20bd">
            Anf. 95 MONICA GREEN (s):
          </note>
          <u who="monica_green_30ca1b" xml:id="i-a2e169e484aad364-3" n="1c28fa08">
            <seg n="71cb8eab">
              Fru talman! Jag vill ställa en fråga om bankgarantin. Nu har
              vi haft ett toppmöte där den finansiella krisen har diskuterats.
              Man har också diskuterat en återhämtningsplan, vad som ska göras
              och en lång rad åtgärder som statsministern ser som en stor framgång.
              Det handlar också om vilka typer av krispaket som ska kunna presenteras
              och inte.
            </seg>
            <seg n="e2eb3b81">
              Men bankgarantin fungerar fortfarande inte den bankgaranti som
              vi under stor tidspress lyckades få igenom här i den svenska riksdagen.
              Vi ställde upp på den, visserligen med vissa frågetecken, men
              vi rätade ut dem och lyckades enas om garantin för att in- och
              utlåning och det finansiella systemet skulle fungera.
            </seg>
            <seg n="a35385b7">
              När detta först presenterades lät det som att det var en svensk
              räddning för bankerna här i Sverige. Men sedan, när det inte fungerade
              för det fungerar ju fortfarande inte har vi i stället fått höra
              att det är EU:s fel. Det handlar om reglerna från EU, om huruvida
              man kunde ändra avgifterna och så vidare.
            </seg>
            <seg n="6d58e152">
              Eftersom detta fortfarande inte fungerar undrar jag om statsministern
              tog med sig frågan till toppmötet. Hur gör de andra länderna?
              Och hur gjorde ni i diskussionerna för att försöka få den här
              viktiga finansiella garantin att fungera? Det kommer inte att
              fungera med våra industrier om inte det finansiella systemet funkar.
            </seg>
            <seg n="3ce462c1">
              I dag hade vi en utfrågning i finansutskottet och näringsutskottet
              med Saab och Volvo. Där kom det fram att de tycker att det är
              bra med räddningspaket. Det välkomnar de. Men om inte det finansiella
              systemet och in- och utlåning fungerar faller detta också platt.
              Det är A och O att det här kommer på plats. Vad gjorde ni?
            </seg>
          </u>
          <note type="speaker" n="5f7d4f24">
            Anf. 96 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-36" n="9419a1a4">
            <seg n="9c4844d7">
              Fru talman! När den internationella finansiella kris som emanerade
              från USA fick stor påverkan på Europa och även på Sverige började
              enskilda länder sätta ihop egna lösningar som var okoordinerade.
              Dessutom fanns en tendens att man gick gentemot nödlidande finansiella
              institutioner, en bank eller någon annan som hade problem, och
              försökte lösa deras problem.
            </seg>
            <seg n="5f1c9ac2">
              Sverige var drivande inte helt ensamt men drivande för behovet
              av ett koordinerat svar mellan alla EU:s medlemsländer som inte
              inriktar sig på enskilda nödlidande finansiella institutioner
              utan skapar ett ramverk för stabilitet i hela den finansiella
              sektorn.
            </seg>
            <seg n="95e2ff53">
              Detta kom på plats på ett särskilt toppmöte. Det blev en lagstiftning
              som sedan genomfördes här i Sveriges riksdag. Det är ytterligare
              tolv medlemsländer som har gjort på motsvarande sätt. Men fortsatt
              är det alltså en majoritet som inte har genomfört lagstiftningen
              hemmavid, vilket vi har påtalat är ett problem eftersom det är
              tänkt att vara ett koordinerat svar från många medlemsländer sida
              vid sida.
            </seg>
            <seg n="d139dd18">
              Eftersom det är ett koordinerat svar som täcker hela Europa ingick
              i det också ett önskemål om att kommissionen skulle komma med
              en form för hur man skulle utforma garantier och det specifika
              inom de olika delarna av systemet. Mot det har svenska och andra
              banker rest invändningar. De tycker att det ligger en reglering
              för att inte kunna växa med krediter och dessutom att garantiavgifterna
              har kommit att bli för dyra och för komplicerade.
            </seg>
            <seg n="b43aaa87">
              Nu har vi agerat gentemot kommissionen för att få bort den här
              regeln som förhindrar den kreditexpansion som är mycket viktig.
              Vi försöker fortsatt agera på ett sådant sätt att garantiavgifterna
              blir bättre fungerande. Jag vill påpeka att det inte bara är vi
              som gör detta. Det är fortsatta ansträngningar. Jag håller helt
              med Monica Green om detta fortsatt är huvudproblemet. Det är svårt
              att nå fram med andra finanspolitiska stimulanser om man inte
              får det finansiella systemet att fungera bättre.
            </seg>
          </u>
          <note type="speaker" n="cf0f2ec6">
            Anf. 97 MONICA GREEN (s):
          </note>
          <u who="monica_green_30ca1b" xml:id="i-a2e169e484aad364-4" n="1c28fa08">
            <seg n="7daa1f4c">
              Fru talman! Det är bra att man sopar rent framför egen dörr om
              man vill att alla andra ska gå med. Det är viktigt att man jobbar
              på hemmaplan också. Här har vi märkt att olika ministrar har sagt
              olika saker. Mats Odell har sagt att det inte är så viktigt att
              alla går med, medan Anders Borg har gjort stor affär av att det
              är jätteviktigt att alla går med för att inte någon ska bli utpekad
              särskilt. Om regeringen ger så olika bilder är det kanske svårt
              för bankerna att veta vad det är som egentligen gäller. Är det
              likadant i andra EU-länder, det vill säga att regeringarna ger
              olika bilder, eller talar man med en och samma tunga där?
            </seg>
          </u>
          <note type="speaker" n="8743044a">
            Anf. 98 Statsminister FREDRIK REINFELDT (m):
          </note>
          <u who="unknown" xml:id="i-aaa1355dbc7d505c-0" n="9419a1a4">
            <seg n="55563e79">
              Fru talman! Det förs ungefär samma diskussion i många europeiska
              länder om hur man ska få bankerna att gå in i systemet. Märk väl
              att vi också har vinnlagt oss om att lägga restriktioner, bland
              annat på bonusar och ersättningar till ledande befattningshavare
              i de finansiella institutionerna. Det må ha starkt folkligt stöd,
              men det är inte säkert att bankledningarna tycker att det är den
              mest smakfulla av åtgärder.
            </seg>
            <seg n="38944472">
              Man ska minnas att det här leder till en förhandling där vi också
              försöker efterkomma de delar som jag nämnde. Vi har också kunnat
              åtgärda en del av dem. Vi är övertygade om att lösningen blir
              bäst om alla går med. Det är det som ger det koordinerade svaret
              och tryggheten till hela marknaden, och det är det vi hoppas kunna
              åstadkomma. Men jag tror inte att vi ska underskatta att det fortsatt
              finns en hel del problem och förhandlingar som återstår, och det
              gäller många länder förutom Sverige.
            </seg>
          </u>
          <note n="16961008">
            Anf. 99 TREDJE VICE TALMANNEN:
          </note>
          <u who="unknown" xml:id="i-84e51c2de78934fb-0" n="9419a1a4">
            <seg n="a932e92d">
              Jag vill påminna om att det i huvudsak ska handla om statsministerns
              återrapportering från Europeiska rådets möte den 11 och 12 december.
            </seg>
          </u>
          <note type="speaker" n="fe82f90c">
            Anf. 100 JACOB JOHNSON (v):
          </note>
          <u who="jacob_johnson_8077eb" xml:id="i-4018a0db839b337c-0" n="298c82d9">
            <seg n="7cbd7776">
              Fru talman! Jag har en fråga i anslutning till Monica Greens
              frågeställning. Det är ganska omfattande slutsatser om ekonomiska
              och finansiella frågor i slutsatserna här. Det handlar egentligen
              om finanskrisen. Slutsatserna innehåller många maningar till medlemsstaterna
              att genomföra åtgärdsprogram för stabilitet, tillsyn och öppenhet
              inom finanssektorn. De innehåller också uppmaningar till banker
              och finansinstitut att utnyttja de här erbjudna garantierna så
              att företagen ska kunna få sina lån och så att räntorna ska kunna
              sänkas för företag och allmänhet. Men man kan väl säga att det
              är mycket lite som händer. Krisen förvärras för varje dag. EU:s
              ledare verkar ägna sig mycket åt överläggningar, men det blir
              lite verkstad.
            </seg>
            <seg n="ca6b5b3b">
              Jag skulle vilja lyfta upp en fråga som också har väckts från
              annat håll än från Vänsterpartiet, nämligen möjligheterna för
              ett ökat statligt äganden inom banksektorn. Skulle inte det kunna
              bidra till en ökad stabilitet inom finanssektorn och öka bankernas
              låneförmåga? Jag skulle vilja höra hur statsministern ser på den
              frågan.
            </seg>
          </u>
          <note type="speaker" n="f13ef815">
            Anf. 101 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-37" n="9419a1a4">
            <seg n="a424d3b8">
              Fru talman! Vad är det vi har lärt oss på senare tid och egentligen
              återkommande under stora delar av 90-talet också? Jo, det är att
              den finansiella sektorn är skör och har återkommande obalanser
              som leder till problem. På vinstrika år kan helt plötsligt följa
              stora förluster och till och med risk för konkurser. Jag tycker
              inte, som Vänsterpartiet, att det är skattebetalarna som ska stå
              för risken. Skattebetalarna som tror att de betalar in pengar
              för att få sjukvård och äldreomsorg får i stället höra att deras
              pengar har gått åt till att finansiera en konkurs i en bank eller
              i en finansiell institution. Det tycker jag är fel.
            </seg>
            <seg n="763a9e67">
              Låt oss använda de offentliga resurserna till det de är avsedda
              för, till att få en bra välfärd och till investeringar på andra
              områden, och säkerställa konkurrensen och att det är ägarna som
              får riskera resurserna på de finansiella marknaderna.
            </seg>
            <seg n="0048f03a">
              Vi har i stället försökt att inrikta oss på att få en stabilitet
              som bygger på avgifter och en sorts uppbyggt försäkringssystem
              utan att helt flytta över risken på skattebetalarna, för det finns
              en del som ropar på det. Det finns inget enklare svar än att staten
              ställer sig som garant för alla risker som innebär att hur illa
              det än går ska skattebetalarna träda till och då får vi lugn och
              ro. Vi har försökt att finna en form som mer utformas så att det
              också är de som tar riskerna som även ska stå för nedåtrisken.
              Det är i den miljön vi för de här förhandlingarna. Jag tycker
              inte att det är en korrekt beskrivning, och framför allt delar
              jag inte uppfattningen att det vore önskvärt att gå mot ökat statligt
              risktagande eller risktagande med skattebetalarnas pengar i en
              sektor som uppenbarligen nu och då återkommer till konkurser och
              problem.
            </seg>
          </u>
          <note type="speaker" n="1be81495">
            Anf. 102 JACOB JOHNSON (v):
          </note>
          <u who="jacob_johnson_8077eb" xml:id="i-4018a0db839b337c-1" n="298c82d9">
            <seg n="747dbf29">
              Fru talman! Det är intressant att notera att Carl B Hamilton
              har uttalat sig i den riktning som jag tog upp tidigare, nämligen
              att erbjuda marknaden nyemissioner med statliga pengar som ger
              ökad kapitalbas, ökade möjligheter till lån till företagen och
              också ökad utdelning till staten som ägare i dessa banker.
            </seg>
            <seg n="475d7295">
              Banksektorn och finanssektorn har ju haft bland de högsta vinstnivåerna
              i näringslivet, och det skulle kunna bli en bra utdelning för
              skattebetalarna på lång sikt med ett statligt ägande. Det handlar
              också om en infrastruktur som är grundläggande i samhället. Det
              kanske inte förvånar statsministern, men det är vår åsikt att
              vi ska ha en stor andel statligt ägande i de grundläggande infrastrukturerna.
            </seg>
          </u>
          <note type="speaker" n="a63d6596">
            Anf. 103 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-38" n="9419a1a4">
            <seg n="b812d0ef">
              Fru talman! Det frågeställaren nu nämner är en del av paketet,
              nämligen möjligheten att förstärka det egna kapitalet, bland annat
              med så kallade röststarka preferensaktier som för en tid kan vara
              i statlig ägo för att säkerställa att vi får tillbaka pengarna.
              Då är hela syftet att också kliva ur det ägandet och inte ha ett
              långsiktigt ägande i banksektorn. Det är ett sätt att möta detta.
            </seg>
            <seg n="6e4d7527">
              Frågeställaren sade att det inte händer någonting. Vi ska väl
              ändå vara så korrekta att vi noterar att det sker en väldig omstöpning
              av de finansiella marknaderna i Sverige just nu. Det är en väldig
              kreditexpansion. Det hänger ihop med att väldigt många av våra
              stora företag, som tidigare har jobbat med företagscertifikat
              eller finansiering via andra stora institutioner ute i världen,
              nu vänder hem och önskar få sin kreditgivning från svenska banker
              och finansiella institutioner, det vill säga att det blir en ökad
              konkurrens. Det är sant när bankerna säger att de lånar ut mer
              pengar än någonsin, men det är också sant när småföretagare säger
              att de känner sig väldigt trängda och har svårt att låna pengar.
              Det händer väldigt mycket just nu. Det är därför den här åtgärden
              kan vara ett stöd för att utöka långivningen.
            </seg>
          </u>
          <note type="speaker" n="c52342fb">
            Anf. 104 ULF HOLM (mp):
          </note>
          <u who="ulf_holm_0cd69a" xml:id="i-7c3dc1e7984a019c-0" n="5f1c84da">
            <seg n="020c5501">
              Fru talman! Statsministern låter inte särskilt övertygad om det
              som kom fram på toppmötet när det gäller de rättsliga garantierna
              till Irland. Statsministern verkar vara inne på att det redan
              finns i fördraget, och därför behöver vi inte göra någonting mer.
              Är inte sanningen den, statsministern, att det bara är ett sätt
              att försöka lura irländarna till att rösta ja trots, som statsministern
              uttrycker det, Irlands betänkligheter. Irländarna hade faktiskt
              en folkomröstning, och där sade en majoritet nej. Då måste man
              också respektera det nejet.
            </seg>
            <seg n="f947edbe">
              Nu gör man en krumbukt och säger att man har lite rättsliga undantag.
              Statsministern verkar inte tro själv att det är några undantag.
              Vad är det EU-ledarna håller på med egentligen? Är inte det riktigt
              stora problemet som vi ser i dag att EU-ledarna inte tycks vilja
              lyssna på folket? Det är en av de stora utmaningarna som jag skulle
              vilja se EU stå inför i framtiden. Medborgarna kommer aldrig att
              lita på EU när det går till på det här sättet.
            </seg>
            <seg n="2e023a80">
              Den andra punkten där jag inte heller tycker att statsministern
              är särskilt övertygande gäller klimat- och energipaketet. I stället
              för att hänvisa till att man hade framgångar på toppmötet i de
              beslut som fattades hänvisar statsministern till det beslut som
              fattades i mars 2007, det vill säga målsättningen. Problemet med
              slutsatserna och det man kom fram till på EU-toppmötet nu är till
              exempel att den mest energiintensiva industrin i EU kommer att
              undantas från auktioneringen av utsläppsrätter. Det kommer att
              innebära att kolkraftverken i både Polen och Tyskland är de stora
              vinnarna. Det innebär en stor förlust för världen framöver när
              det gäller att klimatfrågorna. EU har slängt av sig ledartröjan
              i klimatförhandlingarna.
            </seg>
          </u>
          <note type="speaker" n="1d1f376e">
            Anf. 105 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-39" n="9419a1a4">
            <seg n="35ae1781">
              Fru talman! Jag vill bara inskärpa att ordet betänkligheter är
              en direkt utläsning av vad som står i slutsatserna. Det får möjligen
              föras en diskussion med den som har översatt detta från vad som
              i grunden förmodligen har varit uttryckt på franska. Det är en
              presentation som är gjord av irländarna. Det är inte vi som har
              på något sätt formulerat detta. De återkommer och beskriver med
              det här ordet, betänkligheter, vilka klargöranden de vill ha.
              De vill att det ska ha legal verkan på Irland. De vill ha en ordning
              som innebär att de får behålla sin kommissionär. Kommissionären
              efterkommer då Europeiska rådet, och vi säger att vi ska utverka
              de här legalt verkande formuleringarna på Irland men att vi måste
              ta oss tiden att göra det med den legala expertisen. Så tolkar
              jag det. Det är ett sätt att gå dem till mötes i precis det de
              har begärt. Huruvida det sedan förslår eller inte blir det irländska
              folket som får avgöra.
            </seg>
            <seg n="75ac0a58">
              Vi ska respektera det nej som vi har fått på Irland, men vi ska
              också respektera att vi har 25 andra medlemsstater som har sagt
              ja. Deras ja leder till en önskan att få se Lissabonfördraget
              på plats. Det är i den miljön vi nu försöker agera på ett sätt
              som ska göra det möjligt under nästa år.
            </seg>
            <seg n="1de4c806">
              Hänvisningen till mars 2007 är helt central eftersom det var
              då som 20-procentsreduktionen formulerades, men utan att man kunde
              säkerställa med legal verkan hur det skulle gå till. Väldigt många
              har ägnat sig åt att ifrågasätta det. Det är en sak att sätta
              mål, men kan man också visa att man får det på plats? Det var
              en hel del som undrade om vi verkligen skulle åstadkomma det.
              Därför var det här toppmötet en stor framgång. Nu har världen
              för första gången med legalt bindande verkan en medelsiktig målformulering
              som man inte kommer undan. Man måste så att säga åka hem och föra
              in detta.
            </seg>
            <seg n="8a685a70">
              Det har i en del fall skett till priset av uppluckringar av auktioneringsdelen
              absolut. Jag kan lova att om du, Ulf Holm, hade varit med i förhandlingarna
              hade du precis som jag känt oro för att det ens skulle vara möjligt
              att få detta på plats. Men det är i medel, inte i mål, som det
              har gjorts eftergifter.
            </seg>
          </u>
          <note type="speaker" n="0b673c7f">
            Anf. 106 ULF HOLM (mp):
          </note>
          <u who="ulf_holm_0cd69a" xml:id="i-7c3dc1e7984a019c-1" n="5f1c84da">
            <seg n="7241239c">
              Fru talman! Tack, statsministern! Ja, det lär inte dröja alltför
              länge innan vi från Miljöpartiet faktiskt är med på de här förhandlingarna
              eftersom du i dag har lovat Maria Wetterstrand att hon ska vara
              miljöminister 2010. Det ska vi alltså snart få erfarenheter av.
            </seg>
            <seg n="633ee4d9">
              Jag tror säkert att det kan vara svåra förhandlingar, men statsministern
              erkänner nu att det finns en del kryphål i de här legala sakerna
              när det gäller klimat- och energipaketet. Nu är det upp till bevis
              om vi kan försöka täppa till dem och faktiskt nå det här målet.
              Det finns som sagt väldigt många kryphål, och de stora vinnarna
              är ju kolindustrin och den energiintensiva industrin inom EU.
              När vi egentligen skulle behöva ta steget framåt och fortsätta
              bära ledartröjan har EU kastat av den och nu också gett den till
              USA, vilket förvånar ganska många, om nu Obama kan inta ledarpositionen
              här. Det får vi se framöver.
            </seg>
            <seg n="c576a55f">
              Sedan beklagar jag att det blev den här slutsatsen om Irland.
              Det är, precis som statsministern säger, det irländska folket
              som kommer att avgöra. Då hoppas jag också att statsministern
              och de andra EU-ledarna kommer att respektera om det blir ett
              nej nästa gång också.
            </seg>
          </u>
          <note type="speaker" n="0964727a">
            Anf. 107 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-40" n="9419a1a4">
            <seg n="9ae4d4ef">
              Fru talman! Jag har inte gett något löfte till Maria Wetterstrand.
              Jag lovar att sköta mitt regeringsalternativ och ber er att sköta
              ert.
            </seg>
            <seg n="ca8d46f1">
              Jag tror bara att det finns en förväntan att Miljöpartiet kommer
              att kräva ett visst litet inflytande över miljöpolitiken, för
              att uttrycka mig med små bokstäver här. Det bör då återspegla
              sig i att man samordnar sina svar så att vi inte bara får miljöpartistiska
              synpunkter. Det bör vara gemensamma synpunkter från Socialdemokraterna
              och Vänsterpartiet också.
            </seg>
            <seg n="cf1157d7">
              Vi är alla fascinerade av den valde presidenten Obama, men gör
              inte jobbet alltför lätt för honom! Vad är det egentligen han
              har lovat? Han har sagt att han ska återföra utsläppsnivån i USA
              till 1990 års nivå, det vill säga just det årtal i förhållande
              till vars nivå Europa har lovat att sänka utsläppen motsvarande
              20 procent till och med 30 procent inom ramen för internationella
              avtal. Då ska man veta att Obama i USA dessutom startar från en
              väsentligt högre per capita-nivå med mycket större utsläpp. Om
              detta imponerar på Miljöpartiet blir jag väldigt förvånad. Jag
              hoppas att vi kommer att kräva mer av USA än så, annars kommer
              vi inte att lösa klimatproblemen.
            </seg>
          </u>
          <note type="speaker" n="c6ad263b">
            Anf. 108 MARIE WEIBULL KORNIAS (m):
          </note>
          <u who="marie_weibull_kornias_26b9ca" xml:id="i-16897a6626b051e1-0" n="3e47f249">
            <seg n="39fca8d0">
              Fru talman! Jag vill börja med att tacka statsministern för återrapporteringen.
            </seg>
            <seg n="f6024aaf">
              Att EU lyckades enas om det gemensamma klimat- och energipaketet
              är väldigt glädjande. Efter mycket givande och tagande ligger
              faktiskt klimatmålen fast.
            </seg>
            <seg n="ce550f73">
              Att EU-länderna enades var en förutsättning för att EU verkligen
              ska kunna ta på sig ledarrollen, som har nämnts tidigare i debatten,
              i de globala klimatförhandlingarna i Köpenhamn i december nästa
              år, som ska resultera i det så kallade post-Kyotoavtalet efter
              Kyotoprotokollet. Där kommer nu EU:s 27 länder att kunna tala
              med en röst, och därmed kommer EU att vara trovärdigt som global
              förebild i klimatfrågan.
            </seg>
            <seg n="b9b40c9e">
              För många är frågor som rör klimatpaketet lite tekniskt komplicerade
              och abstrakta. Bland annat har nämnts något som kallas för flexibla
              mekanismer. Jag tror att det är viktigt att vi tar ett stort miljöansvar
              både här hemma i Sverige och i utvecklingsländer, och jag skulle
              gärna vilja att statsministern utvecklade resonemanget lite kring
              hur vi i Sverige som en del av vårt åtagande kan komma att använda
              oss av systemet med flexibla mekanismer.
            </seg>
          </u>
          <note type="speaker" n="3ad8010b">
            Anf. 109 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-41" n="9419a1a4">
            <seg n="0746432b">
              Fru talman! De flexibla mekanismerna kom till i Kyotoprocessen.
              Då bör man komma ihåg att Kyotoavtalet i sig ju inte är ett globalt
              avtal som täcker alla. Det är länder vars utsläpp motsvarar ungefär
              30 procent av jordens utsläpp som ingick i Kyotoavtalet. Men redan
              där stod det klart för världen att huvudbördan skulle bäras av
              så kallade utvecklade länder. Det har man i Kyotoavtalet kallat
              Annex 1-länderna. Sedan skulle det överföras resurser och tekniskt
              kunnande till utvecklingsländer, och för detta utvecklades bland
              annat de så kallade CDM- och JI-projekten. Det är ett sätt att
              föra över resurser men också kunnande som i huvudsak detta bör
              noteras, även om det ibland har kritiserats har riktats mot Kina
              och Indien som vi nu tycker oss kunna beskriva som mer utvecklade
              än andra utvecklingsländer.
            </seg>
            <seg n="7de19bce">
              Därför tycker vi att det är en poäng i en värld där väldigt stora
              delar av den fattiga världen säger att det måste komma nya resurser
              från den rika världen. Det kommer att vara ett viktigt krav, lovar
              jag, i de globala förhandlingarna: någon form av finansiella instrument
              till stöd för omställning i den fattigare delen av världen.
            </seg>
            <seg n="e9cf6e50">
              Därför tyckte vi att det var bra att redan nu få med det också
              i det europeiska beslutet. Därför begärde vi att man skulle göra
              ett tillägg till de 3 procent som är möjliga inom ramen för vad
              kommissionen föreslog på ytterligare 1 procent som helt inriktas
              på de minst utvecklade utvecklingsländerna, alltså länder som
              i dag inte får ta del av de flexibla mekanismerna.
            </seg>
            <seg n="a3ebe829">
              Det ska inte missförstås som att vi inte avser att göra mer själva,
              för det ligger i hela paketet. Utsläppshandeln kommer att skärpas.
              Det kommer att också krävas ytterligare åtgärder i respektive
              nationalstat inom Europeiska unionen. Det här är bara ett sätt
              att visa att vi också förstår att vi har ett ansvar även för andra
              delar av världen. Det är så man ska förstå de flexibla mekanismerna.
            </seg>
          </u>
          <note type="speaker" n="769a5f8f">
            Anf. 110 MARIE WEIBULL KORNIAS (m):
          </note>
          <u who="marie_weibull_kornias_26b9ca" xml:id="i-16897a6626b051e1-1" n="3e47f249">
            <seg n="132112e8">
              Fru talman! Jag tackar statsministern för svaret.
            </seg>
            <seg n="d3f68462">
              Med tanke på att effekten på klimatet blir densamma oavsett var
              på jorden utsläppen än minskar kan både flexibla mekanismer och
              svensk miljöteknik bidra till en minskad klimatpåverkan i mindre
              utvecklade länder.
            </seg>
            <seg n="9b6b62bc">
              Jag tänkte på USA:s tillträdande president Obama, som har uttryckt
              en miljöambition. Inför de globala klimatförhandlingarna i Köpenhamn
              nästa år, tror statsministern att USA kommer att kunna sätta lite
              press på Indien och Kina och få med dem på banan? Om man bryter
              ned Indiens och Kinas klimatpåverkan per capita ser det ju inte
              så mycket ut, men speciellt Kina släpper ut en stor mängd klimatpåverkande
              gaser.
            </seg>
          </u>
          <note type="speaker" n="0d46eab5">
            Anf. 111 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-42" n="9419a1a4">
            <seg n="c4f6d741">
              Fru talman! Det är detta som var problemet med Kyotoprotokollet.
              USA ingår inte fram till för en tid sedan världens största utsläppsland
              med mycket stora utsläpp per capita och med, fram till nu, otillräckliga
              ansträngningar för att minska dem. Det görs på delstatsnivå i
              USA en hel del nu. Men den nye presidenten kommer säkert att investera
              tungt i ny teknik och i framväxande, förnybara alternativ. Det
              kan vi redan se, trots att han så att säga inte har tillträtt.
            </seg>
            <seg n="050bfa76">
              Jag har mött kinesiska ledare på hög nivå vid fyra tillfällen
              det gångna dryga året, och alla säger samma sak: USA måste röra
              sig, annars kommer inte utvecklingsländerna att göra åtaganden.
              Därför räcker inte det europeiska svaret. Det må vara ledarskap.
              Det må visa hur man kan fördela bördor sinsemellan, men ska världen
              få ett globalt svar måste USA göra mer. Då kommer i sin tur, tror
              jag, framför allt Kina men förhoppningsvis också Indien att ta
              på sig ytterligare restriktioner.
            </seg>
          </u>
          <note type="speaker" n="3373360a">
            Anf. 112 CLAES VÄSTERTEG (c):
          </note>
          <u who="claes_vasterteg_c3eca8" xml:id="i-2e02a7ff1d9684f0-0" n="dc9d1cfc">
            <seg n="0f126d49">
              Fru talman! Tack, statsministern, för återrapporteringen från
              toppmötet! Precis som många andra har gjort här kan också jag
              konstatera att det är glädjande att det nåddes en överenskommelse
              om EU:s energi- och klimatpaket i slutet av förra veckan. Det
              leder till att EU behåller ledartröjan.
            </seg>
            <seg n="7a0338be">
              Men när man väl har ledartröjan får man aldrig slå sig till ro.
              Jag skulle välkomna om någon utmanade EU. Vi behöver vara fler
              som drar om vi ska nå en överenskommelse i slutat av nästa år.
              Det är oerhört viktigt att EU når en överenskommelse, så att vi
              visar vad vi vill, men det är inte så mycket värt om vi inte når
              en global klimatöverenskommelse, förhoppningsvis i Köpenhamn i
              december nästa år. En viktig del i det arbetet är hur EU som union
              ska agera i händelse av en överenskommelse.
            </seg>
            <seg n="9f506830">
              I slutsatserna pekas det ut att vi ska växla upp till 30 procent
              om det nås en överenskommelse, men exakt hur detta ska ske kommer
              att redas ut i mars 2010, enligt slutsatserna.
            </seg>
            <seg n="a34d2954">
              Fördes det några diskussioner om uppväxlingen jag förstår att
              det fördes sådana om hur den ska ske och vilken roll detta kan
              spela inför förhandlingarna nästa år? Kommer Sverige att agera
              för att det kanske blir ännu tydligare hur EU kommer att agera
              om det blir en överenskommelse?
            </seg>
          </u>
          <note type="speaker" n="549623a4">
            Anf. 113 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-43" n="9419a1a4">
            <seg n="9af3b654">
              Fru talman! Den som följer FN-processen vet att forskarna i IPCC
              önskar snabbare reduktioner än dessa 20 procent fram till 2020.
              Man har ibland talat om från 25 procent upp till 40. Därför skulle
              det vara vikigt om Europa gick till en 30-procentig reduktion.
              Vi tillhörde de medlemsländer som fortsatte hävda automatiken,
              det vill säga fortsatt tryck på att ett internationellt avtal
              också gör att Europa tar på sig 30 procent.
            </seg>
            <seg n="b31ad9b5">
              Det fanns medlemsländer som hävdade att detta skulle kräva ett
              nytt enhälligt beslut, vilket är att läsa som en ny stor förhandling
              med krav på ytterligare lättnader till vissa specifika medlemsländer.
              Detta kunde vi nu hålla borta, men det är viktigt att hela tiden
              se vilken miljö förhandlingarna förs i.
            </seg>
            <seg n="55160f79">
              Jag instämmer helt i Claes Västertegs formulering: Om det var
              fler som tävlade om ledartröjan skulle jag vara mycket tacksam.
              Världen skulle verkligen behöva det. Men det är inte så förhandlingarna
              ser ut. Det handlar om att de som vill gå längst aktivt får försvara
              sig mot att det kommer in skrivningar som kan lägga krokben för
              processen.
            </seg>
            <seg n="043a7cce">
              Nu står det mycket riktigt att i mars 2010 ska uppväxlingen ske.
              Det blir ju också med en likartad diskussion om hur det ska fördelas
              och hur det kan påverka utsläppshandeln. Det kommer att vara en
              ny tuff runda. Vi kommer att hävda automatiken. Vi kommer att
              ha ett väldigt viktigt argument för Europa för att det är intressant
              också för de andra länderna att ta på sig utsläppsreduktioner.
            </seg>
            <seg n="d9fbbc66">
              Det är fortsatt en klok och viktig del av den europeiska överenskommelse
              som står sig, med referenser till de tidigare toppmötena. Men
              sista ordet är säkert inte sagt när det gäller den uppväxlingen.
              Den diskussionen syntes, även om vi som sagt fick bort de alternativa
              skrivningarna den här gången.
            </seg>
          </u>
          <note type="speaker" n="927538ba">
            Anf. 114 CLAES VÄSTERTEG (c):
          </note>
          <u who="claes_vasterteg_c3eca8" xml:id="i-2e02a7ff1d9684f0-1" n="dc9d1cfc">
            <seg n="cf53b835">
              Fru talman! Tack, statsministern, för svaret! I en förhandling
              går det alltid att hitta enskilda detaljer där man kanske skulle
              ha velat gå längre och som man inte är 100 procent överens om.
              I den kontext som de här förhandlingarna har bedrivits både i
              rådet och kopplat till EU-parlamentet och med den finansiella
              kris vi har nu är det en del som har darrat på manschetten. Det
              är en del som inte har vågat visa ledarskap, både på den politiska
              sidan och bland företagsledare runt om i Europa, och som inte
              ser möjligheterna att detta kan vara en hävstång för framtiden,
              för nya jobb, för en bättre tillväxt och för en långsiktigt hållbar
              tillväxt.
            </seg>
            <seg n="5fc98b76">
              Fru talman! Det här kanske inte blir så mycket av en fråga utan
              mer av ett konstaterande. Jag konstaterar att det kommer att krävas
              mer insatser av ledarskap från Sveriges riksdag och regering för
              att peka på den vinning som finns i omställningen en omställning
              som är helt nödvändig.
            </seg>
          </u>
          <note type="speaker" n="a124b216">
            Anf. 115 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-44" n="9419a1a4">
            <seg n="d7035aa7">
              Fru talman! Det är alldeles rätt. Det har varit väldigt präglat
              av nedgången i ekonomin och en väldig rädsla för att se behovet
              av och möjligheten till förnyelse. Förhoppningsvis ska mer av
              framåtandan återkomma.
            </seg>
            <seg n="09788e4d">
              Jag tycker ibland att företagsspecifika projekt som carbon disclosure
              project , som alltså uppmuntrar företagen att visa sina egna CO2-utsläpp
              och andra växthusgasutsläpp och också binda in egna ambitioner
              med reduktioner, är ett bra sätt att se till att också näringslivet
              svarar upp mot den globala utmaningen.
            </seg>
            <seg n="2f55e220">
              Jag tycker att det har varit viktigt att visa att även i den
              här lite tuffare miljön stod Europa pall. Målformuleringarna gäller
              fortsatt. Vi har nu en ordning som vi kan arbeta fram och som
              gäller för tiden efter 2012. Förhoppningsvis är då också ekonomin
              i bättre skick i världen och i Europa. Då kan vi också med positiv
              framtidsagenda ta oss an den här utmaningen.
            </seg>
          </u>
          <note type="speaker" n="8bba7abc">
            Anf. 116 KARIN GRANBOM ELLISON (fp):
          </note>
          <u who="karin_granbom_64bc82" xml:id="i-b51a9f844f51c1a0-0" n="9093b0c5">
            <seg n="9f933f55">
              Fru talman! Tack, statsministern, för en bra rapport! Jag skulle
              också vilja gratulera statsministern till att ni stats- och regeringschefer
              lyckades ena 27 länder så att man faktiskt kunde binda sig för
              ett ambitiöst klimatpaket. Det som har hänt är unikt, men det
              är fortfarande bara ett första steg.
            </seg>
            <seg n="50005a06">
              Det räcker inte att EU ensamt agerar, utan resten av världen
              måste också agera. För att förmå andra länder att agera har toppmötet
              beslutat att EU ska öka sitt åtagande om att minska växthusgaserna
              med 20 procent till 30 procent under förutsättning att övriga
              i-länder tar på sig jämförbara utsläppsminskningar och att ekonomiskt
              mer avancerade utvecklingsländer bidrar. Ungefär så står det i
              slutsatserna.
            </seg>
            <seg n="494f4f0e">
              Eftersom jag hoppas att EU ska ta på sig en 30-procentig minskning
              undrar jag vilka krav som egentligen ställs och på vilka länder.
              Och hur kan vi i Sverige ytterligare bidra till att dessa länder
              vill uppnå kraven? Om dessa länder uppfyller kraven, hur förberett
              anser statsministern att EU är på att få till de ytterligare 10
              procenten?
            </seg>
          </u>
          <note type="speaker" n="c527e1b9">
            Anf. 117 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-45" n="9419a1a4">
            <seg n="8bf79ff1">
              Fru talman! Detta är mycket relevanta frågor. Det här kommer
              även att vara det centrala i den resa vi nu ska göra fram till
              Köpenhamn.
            </seg>
            <seg n="85d1cf64">
              Egentligen är man i forskarvärlden relativt överens om att vi
              borde begränsa temperaturökningen på jorden till två grader utifrån
              den förindustriella nivån. Det förs diskussioner om vilken typ
              av koncentration av växthusgaser det kan återspegla i atmosfären.
              Från det har man sedan räknat fram hur utsläppsreduktionerna borde
              se ut.
            </seg>
            <seg n="0ee6027b">
              Varför är då detta viktigt? Jo, de uppdateringar som nu sker
              visar att världens svar är helt otillräckligt. Utsläppsökningarna
              är till och med så höga att inte ens om hela den utvecklade världen
              skulle stryka alla sina utsläpp skulle vi ändå inte klara att
              nå tvågradersmålet. Så stora har alltså utvecklingsländernas utsläpp
              kommit att bli. Den tydligaste symbolen för det är att världens
              största utsläppsland numera är Kina.
            </seg>
            <seg n="ee8151d5">
              Varför är detta centralt? Jo, därför att Kyotoprocessen egentligen
              lade restriktioner bara på de utvecklade länderna. Man sade att
              det skulle räcka. Utvecklingsländer, som hänförs till en särskild
              G 77-grupp, där Kina och Indien ingår, skulle snarare få tillåtelse
              att öka sina utsläpp, vilket de också gör med hög hastighet.
            </seg>
            <seg n="dd4076eb">
              Det gamla upplägget är alltså otillräckligt. Då försöker vi formulera
              det som att också länder med snabbt växande utsläpp och som är
              på en något högre utvecklingsnivå måste ta på sig en större del
              av ansvaret. Men då ska man veta att det är känsligt. Man vill
              från Kinas sida gärna definiera sig som en del av G 77 som inte
              ska få ytterligare åtaganden, samtidigt som man i det kinesiska
              ledarskapet i bilaterala diskussioner med oss håller med om att
              man borde göra mer.
            </seg>
            <seg n="a6bf8728">
              Det är precis här som diskussionen måste ta avstamp. Hur kan
              vi då få dem som trots allt har resurser och möjlighet att ta
              på sig större åtaganden att göra det, trots att de är en del av
              kretsen av utvecklingsländer? Det finns som sagt också en viktig
              koppling till att även USA tar sitt ansvar. Där kommer svaret
              att finnas.
            </seg>
          </u>
          <note type="speaker" n="ed2c2cf1">
            Anf. 118 SVEN GUNNAR PERSSON (kd):
          </note>
          <u who="sven_yngve_persson_774bd7" xml:id="i-d490e0d6507cb534-0" n="6144c84c">
            <seg n="6637ff80">
              Fru talman! Efter toppmötet har det givits väldigt olika bilder
              av just energi- och klimatförändringsarbetet. Också här i dag
              har det skett. Man har talat om alltifrån historiska insatser
              för att förhindra skadliga klimatförändringar till att detta är
              något att skämmas för. Det är klart att de som ser och hör på
              detta blir något förundrade över hur man kan beskriva den här
              överenskommelsen på så olika sätt. Det skulle vara intressant
              om statsministern något mer kommenterade just denna diskrepans
              i bilden av vad man faktiskt har kommit överens om.
            </seg>
            <seg n="b23f023a">
              Detta är en kompromiss som ska beslutas tillsammans med parlamentet
              innan den träder i kraft. Vilken är statsministerns bedömning
              av hur man ska lyckas komma överens med parlamentet? Här är ju
              bland annat finansieringsfrågorna lite kluriga.
            </seg>
          </u>
          <note type="speaker" n="e690b589">
            Anf. 119 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-46" n="9419a1a4">
            <seg n="11a6974d">
              Fru talman! Det är ingen ny erfarenhet att vad som ibland händer
              stort i politiken just där och då beskrivs som futtigt, otillräckligt,
              felaktigt. Men sedan i historiens backspegel får man anledning
              att omvärdera det.
            </seg>
            <seg n="486fe6a0">
              Jag vet inte exakt hur synsättet på detta kommer att vara i den
              här europeiska processen som på mycket kort tid har vuxit fram.
              Det handlar om att ta in det faktum att världen har feber och
              att vi har en uppvärmning som är av människan påverkad men som
              också är möjlig att påverka och att detta har lett till svar med
              bindande verkan för 27 medlemsländer.
            </seg>
            <seg n="617e1dd0">
              Processen, när det gäller hur de svaren kan komma fram, tror
              jag i historiens backspegel ändå kommer att beskrivas som historisk
              i den meningen att det har gått väldigt snabbt. Det har visats
              ett politiskt ledarskap, och besluten är faktiskt nu på plats.
            </seg>
            <seg n="8c2160d0">
              Sedan finns det de som naturligen känner stor oro inför klimathotet
              och som rimligen också bör erkänna att inget svar som Europa ger
              kan vara tillräckligt för att lösa det globala hotet. EU står,
              trots att det är 27 industrinationer, samlat inte för mer än 13
              procent av de globala utsläppen. I de sammanhangen är vi väsentliga,
              men många större delar av utsläppen kommer från andra delar av
              världen. Det är därför det är så viktigt att se det som vi har
              gjort som en grund för att också få en global överenskommelse,
              alltså att påverka andra. Och det är en process som nu följer
              till nästa år.
            </seg>
            <seg n="457d85c7">
              När det gällde Europaparlamentets roll var det franska ordförandeskapet
              under hand i kontakt med Europaparlamentet. Jag uppfattade detta
              som en parallell förhandling där det vid flera tillfällen framfördes
              vad som var Europaparlamentets synpunkt, som väldigt ofta gick
              i vad ska vi säga? en mer sträng riktning, att vi ska göra mer.
              Det var kanske i kontrast mot en och annan medlemsstat som ville
              ha mer av lättnader, åtminstone till en början.
            </seg>
            <seg n="c468dda9">
              Det är därför jag säger att jag tror att det ska vara möjligt
              att få detta beslut på plats med Europaparlamentet i morgon. De
              har i realiteten varit inblandade under processen.
            </seg>
          </u>
          <note type="speaker" n="20da1a92">
            Anf. 120 SVEN GUNNAR PERSSON (kd):
          </note>
          <u who="sven_yngve_persson_774bd7" xml:id="i-d490e0d6507cb534-1" n="6144c84c">
            <seg n="fe36e4b2">
              Fru talman! Tack för svaret! En av de frågor som är knäckfrågor
              när det gäller Europaparlamentet är frågan om finansiering.
            </seg>
            <seg n="a0f52249">
              De vill ju ha ett större inslag av bindning av utsläppsauktioneringsintäkterna
              till att göra insatser. Där har man väl inte riktigt kommit fram.
            </seg>
            <seg n="4922c606">
              De här finansieringsfrågorna kommer också att vara avgörande
              för huruvida det blir ett globalt avtal i Köpenhamn 2009 eller
              inte.
            </seg>
            <seg n="93e3c9d4">
              Vi på vår sida i EU har ett ansvar, om vi säger nej till den
              koppling som Europaparlamentet vill ha, att visa på andra sätt
              att finansiera de stora tekniköverföringar och resursinsatser
              som behövs för att de länder som har rätt till samma välfärd som
              vi inte ska gå den smutsiga vägen utan en mer grön väg.
            </seg>
          </u>
          <note type="speaker" n="fe47377c">
            Anf. 121 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-47" n="9419a1a4">
            <seg n="bb8789ae">
              Fru talman! Ja, det är därför vi också säger att vi behöver analysera
              vad de här slutsatserna de facto betyder. Det är också en lång
              rad justeringar som gjordes sent i processen när det gäller utsläppshandeln
              och när det gäller det här koldioxidläckagebegreppet och en del
              av åtgärderna riktade till östra Europa.
            </seg>
            <seg n="0a01c5c6">
              Det är helt riktigt; jag tror att det kommer att leda till en
              diskussion om underskott i finansieringen. Det var ju så det var
              tänkt mer auktionering, mer av intäkter. I stället utdelas utsläppsrätterna
              fritt, och därmed blir det mindre intäkter i systemet.
            </seg>
            <seg n="5f4f3347">
              Jag är övertygad om att det kommer att ställa ökade krav på fondmedel
              och finansiering på annat sätt för att man ska ha råd med en omställning
              här i Europa men också det är därför den här svenska diskussionen
              också är viktig stöd till fattigare delar, utvecklingsländer,
              som definitivt kommer att ställa krav på detta för att gå med
              på en global överenskommelse.
            </seg>
          </u>
          <note type="speaker" n="fc81aa22">
            Anf. 122 CARINA OHLSSON (s):
          </note>
          <u who="carina_ohlsson_9be34b" xml:id="i-d38f8866b7d14239-0" n="c8ca15e5">
            <seg n="bf1c005e">
              Fru talman! Jag kommer också att tala om och fråga om klimatfrågan
              därför att den, naturligtvis, är så oerhört viktig som den är.
              Det gör jag också utifrån att de här två mötena, klimatmötet i
              Poznan och Europeiska rådet, hölls samtidigt. Då blir det ett
              väldigt stort fokus. Det tycker jag definitivt är berättigat när
              det gäller den här frågan.
            </seg>
            <seg n="56004f9f">
              Vi har hört statsministern säga ord som historisk överenskommelse,
              vägkarta för EU:s arbete, ambitiösa mål, stark politisk drivkraft,
              ambitiösa åtaganden och så vidare. Det förpliktar.
            </seg>
            <seg n="6c92676c">
              Samtidigt som man säger de här orden behöver man visa hur vägkartan
              ser ut. Det är där som jag tycker att de här bilderna skiljer
              sig lite. Där kan inte jag och vi socialdemokrater känna oss riktigt
              trygga med statsministern.
            </seg>
            <seg n="b791d52e">
              Säger man att man har en politisk vägkarta tycker vi att man
              ska visa det på hemmaplan. Där tycker vi att det brister.
            </seg>
            <seg n="8ae2c2f6">
              Statsministern säger att det är billigare att satsa i andra länder
              än på hemmaplan. Då är inte övertygelsen så stor när det gäller
              investeringar i framtida teknik, hur det kan löna sig på sikt.
            </seg>
            <seg n="c0303aa0">
              Jag tycker att det finns viss tveksamhet hos statsministern.
              Är det verkligen så att statsministern vill ha på sig ledartröjan
              när det gäller miljöfrågorna?
            </seg>
            <seg n="831384b6">
              Man måste också väga in det här hela tiden. Har man till exempel
              ROT-bidrag för ombyggnation måste energieffektivitet med. Man
              ska ha med det hela tiden. Där tycker jag faktiskt inte att statsministern
              är så driftig.
            </seg>
            <seg n="24c07812">
              Nu sade statsministern tidigare: Kom gärna med förslag! Ja, vi
              har många förslag. Vi diskuterar gärna dem. Men vi skulle också
              vilja se en klimatproposition från regeringen eller kanske någonting
              från Hållbarhetskommissionen, som statsministern leder.
            </seg>
            <seg n="b2d3901f">
              Kom med lite mer förslag, så att vi kan se tydligheten i ledartröjan
              och den position som statsministern talar om att han innehar!
            </seg>
          </u>
          <note type="speaker" n="3988ad84">
            Anf. 123 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-48" n="9419a1a4">
            <seg n="0abee134">
              Fru talman! Jag har vinnlagt mig om att beskriva ett globalt
              problem i behov av globala lösningar i en värld där vi egentligen
              inte har den typen av internationella politiska strukturer på
              plats som kan säkerställa att vi får de svaren.
            </seg>
            <seg n="ae088372">
              Vi har FN. Vi har en FN-ledd process. Vi har EU-samarbetet, som
              är världsunikt. Men till det måste föras bilaterala samtal och
              överenskommelser som binder in alla.
            </seg>
            <seg n="1ace3fff">
              Gör då inte Sverige någonting? Jag är återkommande förvånad över
              de här diskussionerna, mycket därför att en hel del av det vi
              gör ju reflekterar åtgärder som Socialdemokraterna och Miljöpartiet
              i tidigare majoriteter har tagit fram. Sedan beskriver ni det
              väldigt ofta som om det inte existerade. Jag förstår inte det.
            </seg>
            <seg n="15ee78b3">
              Kort före Poznan tillkännagavs en listning av vilka i världen
              som är bäst när det gäller klimatambitioner. Man sade så här:
              Ingen får vara etta för att ingen är tillräckligt bra. Ingen får
              heller vara tvåa. Men sedan kommer den som är bäst i världen:
              Sverige.
            </seg>
            <seg n="4ac82670">
              Sverige använder alla de styrmedel och alla de åtgärder som andra
              ibland pratar om att man borde använda och funderar på att införa.
              Allt använder vi till högre nivåer än vad någon kräver. Därför
              blir det lite svårt att förstå att vi ska skämmas, för det är
              det som ni hela tiden ägnar er åt.
            </seg>
            <seg n="3047566d">
              Det är inte så det ser ut. Därför säger jag: Det är klart att
              vi ska fortsätta att utveckla det. Jag tror mer på styrmedel än
              på subventioner. Jag har medverkat till att använda ett klimatskattepaket
              för att ytterligare höja CO2-skatterna.
            </seg>
            <seg n="fc62b420">
              Jag får väl returnera vänligheten att jag finner det väldigt
              otydligt vad Socialdemokraterna vill med CO2-skatten.
            </seg>
            <seg n="ed044ab3">
              Jag har hört att Miljöpartiet vill höja den med 2 kronor. Vad
              Socialdemokraterna vill har jag ingen aning om.
            </seg>
            <seg n="0d67cf1d">
              Jag är övertygad om att det är det mest verkningsfulla instrumentet
              som går att använda. Men då ska man också berätta i svensk glesbygd
              och landsbygd att det höjer bensinpriset, för det är liksom syftet.
              Det ska bli dyrare att köra bil, framför allt med de lite mindre
              klimatriktiga bilar som vi har i landsbygd och glesbygd runt om
              i Sverige. Men se, det hör jag väldigt lite om från Socialdemokraterna.
            </seg>
          </u>
          <note type="speaker" n="fdec6e1f">
            Anf. 124 CARL B HAMILTON (fp):
          </note>
          <u who="carl_b_hamilton_b4f697" xml:id="i-7898709573f8ff7b-0" n="b8e0d018">
            <seg n="aec4e086">
              Fru talman! Jag har först en observation och sedan en fråga.
            </seg>
            <seg n="fe26c21d">
              Jag tycker att det är väldigt viktigt att slå fast det som jag
              på något sätt inte tycker är riktigt tydligt här, nämligen att
              som ett resultat av den här förhandlingen är de maximala utsläppen
              i Europa desamma som man beslöt för ett och ett halvt år sedan.
              Taket ligger fast.
            </seg>
            <seg n="4337b8f5">
              Sedan kan vi säga att under taket har fördelningen blivit mer
              orättvis än vad många av oss ville. Den är mer ekonomiskt ineffektiv.
              Men den totala utsläppsmängden är oförändrad.
            </seg>
            <seg n="fdb0b1e9">
              De här polska kolkraftverken kan till exempel välja att släppa
              ut koldioxid. Men de kanske också minskar sina utsläpp och tjänar
              grova pengar på att sälja sina utsläppsrätter. Det är alltså en
              stor förmögenhetsfördelning som har överförts, men det är ingen
              stor utsläppsökning. Den är oförändrad.
            </seg>
            <seg n="4d1b6b2c">
              Det är också väldigt viktigt att komma ihåg hur små vi är i världen.
              I Sverige svarar vi för 0,2 procent av världens koldioxidutsläpp.
              Vill vi komma åt de andra 99,8 kan vi ju inte sitta och göra saker
              och ting bara i Sverige. Hur duktiga vi än är kommer vi inte åt
              de stora utsläppen.
            </seg>
            <seg n="05de686e">
              Fru talman! I dag har något visat sig som jag tycker blir mer
              och mer hotfullt. De vi kan kalla klimatmoralisterna blir ett
              hot mot en effektiv klimatpolitik. Själva handlingen blir viktigare
              än resultatet. Att syssla med att framställa sig själv i en förmånlig
              dager som moraliskt mer högtstående blir viktigare än att se till
              att maximera de minskade utsläppen av koldioxid. Det är livsfarligt,
              fru talman. Man måste ta klimathotet på allvar. Man måste sätta
              effektiviteten i klimatpolitiken i fokus.
            </seg>
            <seg n="f41989fc">
              Min avslutande fråga handlar om punkt 25. Det är något helt annat,
              nämligen att man beslutat att sammankoppla energinäten i Europa.
              För oss, som jag läser detta, är det en uppmaning att se till
              att bygga elkabeln mellan Sverige och Baltikum, mellan Sverige
              och Litauen. Hur ligger det till med det, herr statsminister?
            </seg>
          </u>
          <note type="speaker" n="f8c76d06">
            Anf. 125 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-49" n="9419a1a4">
            <seg n="59962518">
              Fru talman! Kommissionspresidenten Barroso har fört särskilda
              samtal med baltiska länder Sverige har varit närvarande, också
              andra länder runt Östersjön om önskemålet om elkablar över Östersjön
              till Lettland och Litauen.
            </seg>
            <seg n="6d928ac2">
              Vi har sagt att det affärsdrivande bolaget Svenska Kraftnät är
              de som svarar för detta i Sverige och att det får ske på kommersiell
              grund. Men vi kan mycket väl se det som en logisk fortsatt utveckling
              av att vi sammanlänkar våra energimarknader, först i Norden och
              därefter till Baltikum, förmodligen också till norra delen av
              Europa. Det tror vi kommer att ge både ökad energisäkerhet och
              i grunden bättre användning av resurserna.
            </seg>
            <seg n="ccbdd423">
              Vi motsätter oss inte denna idé, men vi har varit tydliga med
              att det inte är ett politiskt beslut av det slag att en statsminister
              frågar en annan. Det är ett på kommersiell grund fattat beslut
              med i och för sig diskussioner kring hur den investeringen ska
              finansieras. Där kan det möjligen finnas europeiska pengar med.
              Den typen av resonemang kommer vi att återkomma till.
            </seg>
            <seg n="a572f8da">
              Det var bland annat det som låg i de pengar som skulle användas
              som ännu inte är utnyttjade. Där nämndes specifikt infrastruktur
              också på energisidan. Då kan den här kabeln komma i fråga. Men
              jag kan ännu inte svara på om det blir fallet.
            </seg>
          </u>
          <note type="speaker" n="8816cb25">
            Anf. 126 CARINA HÄGG (s):
          </note>
          <u who="carina_hagg_fe9c1b" xml:id="i-46c6b3a1b1bacafb-0" n="b4c26491">
            <seg n="69bd3ef7">
              Fru talman! Jag är lite förvånad över att statsministern fast
              jag gav regeringen respit förra veckan återkommer den här veckan
              utan att ha ett svar på vad FN:s generalsekretare Ban Ki-Moon
              kan förvänta sig få för stöd från EU. Jag vet att det har sänts
              ett brev till Solana. Vad gav man för direktiv till Solana att
              svara på det brevet? Har vi tagit något ytterligare initiativ
              bilateralt?
            </seg>
            <seg n="f5f01111">
              Det jag talar om är den ytterst allvarliga situationen i östra
              Kongo. Vi vet att det kongolesiska folket självt då det haft möjlighet
              till folkomröstning i allmänna val har visat på ambitionen att
              demokratiskt lösa sina egna frågor. Vi vet också att möjligheterna
              för kongoleserna att själva hantera sin situation inte är som
              vi skulle önska. Man har en humanitär kris. Man har involvering
              av yttre krafter.
            </seg>
            <seg n="5e3c5e79">
              EU står utan en mineralstrategi. EU har än så länge, vad jag
              har hört, inte reagerat på den rapport som också har kommit från
              FN om andra staters inblandning i konflikten och stöd till rebelledare.
              Jag vet att det finns länder i Europa som i dag tar beslut när
              det gäller utvecklingssamarbete med just Rwanda utifrån den rapporten.
            </seg>
            <seg n="fe586e81">
              Från Sverige är det tyst. Det är inte acceptabelt. Jag utgår
              från att statsministern har något att redovisa, både när det gäller
              svaret på Solanas brev och hur Sverige kan tänka sig att svara
              upp mot de förväntningar som FN har. På vilket sätt vill statsministern
              återkomma för att föra seriösa samtal kring hur vi från riksdagen
              och oppositionen tillsammans med regeringen kan hantera de här
              frågorna utan vidare fördröjning?
            </seg>
          </u>
          <note type="speaker" n="520dde8a">
            Anf. 127 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-50" n="9419a1a4">
            <seg n="7dfc8926">
              Fru talman! På toppmötet där stats- och regeringschefskretsen
              diskuterade de tre huvudpunkter vi här har nämnt, Lissabonfördraget,
              klimat- och miljööverenskommelsen och det ekonomiska paketet,
              var också utrikesministrarna närvarande. De hade en särskild överläggning,
              bland annat om östra Kongo. Där var jag inte närvarande.
            </seg>
            <seg n="0a871b68">
              Det som reflekteras i slutsatserna och som alltså inte diskuterades
              i stats- och regeringschefskretsen är att det pågår diskussioner.
              Jag har inte det exakta svaret på hur man har förhållit sig, men
              jag vet att utrikesminister Carl Bildt har varit aktiv i den diskussionen.
              Man har väl ännu inte kommit till ett slut i diskussionerna om
              vad FN önskar och hur ett eventuellt EU-deltagande specifikt ska
              se ut.
            </seg>
          </u>
          <note type="speaker" n="0c9a84b7">
            Anf. 128 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-bd09fb817d1da057-0" n="e08a947f">
            <seg n="f38fc492">
              Fru talman! Jag har två frågor. Statsministern sade i ett tidigare
              inlägg att det är tufft att veta vad som ska hända 2050. Det är
              lätt att hålla med om. Samtidigt måste vi försöka ta strategiska
              beslut som eventuellt kan hålla inför framtiden.
            </seg>
            <seg n="21802ae1">
              Om vi kopplar framtiden till nutiden och de olika diskussioner
              man hade på toppmötet, både det som handlar om klimat, miljö och
              energi och det som handlar om återhämtningspaketet, har jag två
              frågor. I återhämtningspaketet finns med att man på olika sätt
              ska stödja bilindustrin och göra det utifrån ett grönt perspektiv.
            </seg>
            <seg n="b35f3ba0">
              Skulle det inför framtiden vara bra att jobba med miljöbilspremier,
              skrotningspremier och också någon form av skattereduktion för
              tjänstebilar? Skulle det kunna vara ett verktyg för framtiden
              så att vi på det sättet skulle få ett mer hållbart samhälle?
            </seg>
            <seg n="26ad9699">
              Den andra frågan handlar om det som är som en röd tråd i återhämtningspaketet
              och klimat- och energipaketet. Det finns också i det som handlar
              om miljöteknik och utveckling som betyder mycket, delvis för fordonsindustrin
              men också för annan industri.
            </seg>
            <seg n="0f1062da">
              Kommer statsministern att presentera någon form av grönt exportpaket
              för framtiden så att Sverige och industrin kan bli bättre rustade?
            </seg>
          </u>
          <note type="speaker" n="930a1299">
            Anf. 129 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-51" n="9419a1a4">
            <seg n="c6407049">
              Fru talman! Sverige har en miljöbilspremie. Det är andra som
              tittar på den. Den har tillkommit för att uppmuntra dem som är
              i färd med att köpa bil att välja en mer miljöriktig bil.
            </seg>
            <seg n="b0b87862">
              Nu ropas det väldigt mycket på stimulanser som rent allmänt ska
              uppmuntra folk att köpa bilar. Det kan vara på sin plats att påpeka
              att vi tycker att det är bra när folk väljer miljöbilar men att
              även de har klimatpåverkan. De har utsläpp. Det är säkert en mänsklig
              reaktion att sitter man i något som kallas en miljöbil tror man
              att därmed har klimatpåverkan upphört. Det som har hänt är att
              en miljöbil rimligen har mindre klimatpåverkan än en äldre bil.
            </seg>
            <seg n="2f186315">
              Det kan vara viktigt att påpeka i ett sammanhang där jag nu i
              drygt en och en halv timma har fått frågor av lite annan karaktär.
              De handlar mer om att man vi borde göra ännu mer. Sedan kommer
              helt plötsligt en fråga som är inriktad på att vi snarare ska
              stimulera bilförsäljning. Så kan det vara. Man har lite olika
              inriktningar på frågorna.
            </seg>
            <seg n="3caeaa50">
              Det får vi naturligtvis föra en diskussion om inom ramen för
              vad vi använder finanspolitiken till i Sverige. Jag har i tidigare
              svar angivit att det finns stora invändningar när det gäller hur
              man ska förhålla sig till statsstödsregler. De finanspolitiska
              stimulanserna har inte angivits som konjunkturella fordonsstöd.
              Så har det inte diskuterats. Det handlar snarare om koordinerade
              finanspolitiska stimulanser och iakttagande av hur statsstödsreglerna
              påverkar detta. Det var så diskussionen fördes.
            </seg>
          </u>
          <note type="speaker" n="c0faa58c">
            Anf. 130 CHRISTINA AXELSSON (s):
          </note>
          <u who="christina_axelsson_dbffdb" xml:id="i-a3fa33fc8a775d5a-3" n="feeae82a">
            <seg n="97639533">
              Fru talman! Jag hoppas att statsministern kommer att svara nu,
              för jag får bara två minuter och har ingen replik tillbaks. Jag
              har vid flera tillfällen inför toppmöten frågat statsministern
              om statsministern vill agera för arbetstagarnas rättigheter när
              det handlar om social dumpning och lönedumpning mot bakgrund av
              Lavaldomen.
            </seg>
            <seg n="66bf3b61">
              Nu vill jag fråga hur statsministern reagerade och om statsministern
              gjorde något inlägg på det här toppmötet när nu Irland tog upp
              frågan. Den irländske premiärministern sade att det måste bekräftas
              att unionen fäster stor vikt vid sociala framsteg och skyddet
              av arbetstagarnas rättigheter. Vad svarade ministern då? vill
              jag veta.
            </seg>
            <seg n="aed97bae">
              Jag skulle också vilja fråga en annan sak som vi inte har tagit
              upp här ännu. Det handlar om dioxinet i svinkött som också debatterades.
              Där uppmanar Europeiska rådet kommissionen att stödja Irlands
              jordbrukare och slakterier genom att medfinansiera åtgärder för
              att återkalla ifrågavarande djur och produkter från marknaden.
              Men om jordbrukarna har producerat någonting som inte går att
              äta beroende på att det är förgiftat av dioxin, är det då inte
              de som tar risken för det?
            </seg>
            <seg n="ad2e11ee">
              Jag tycker att det är konstigt att man på det här viset ska stötta
              jordbrukarna en gång till med att ta tillbaka det som är förgiftat
              också. Hur reagerade statsministern när man tog det beslutet?
            </seg>
          </u>
          <note type="speaker" n="92f06d0b">
            Anf. 131 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-52" n="9419a1a4">
            <seg n="971a47de">
              Fru talman! I den senare delen håller jag med. Detta framfördes
              av premiärminister Cowen. Bara för att ge interiören från ett
              sådant här toppmöte så uppfattade jag att han inte fick stöd för
              detta, men det franska ordförandeskapet valde att skriva in det
              i slutsatserna. Vi kommer därför på olika sätt att försöka ifrågasätta
              just den formuleringen, eftersom vi inte alls tycker att det hör
              hemma här att göra en skrivning som öppnar för stöd av ett slag
              som, om det ens ska finnas, hör hemma inom ramen för den allmänna
              jordbrukspolitiken.
            </seg>
            <seg n="0f5d6d69">
              Jag kan alltså bara hålla med. Tyvärr går det till så ibland
              det är hög hastighet och ibland lite påverkat av vem som är ordförande.
              Det kan Sverige komma ihåg när väl ordförandeklubban kommer till
              oss.
            </seg>
            <seg n="eedb57d9">
              När det gäller den irländska skrivningen som bland annat inskärper
              betydelsen av arbetstagarnas rättigheter, för det är ju också
              deras text, har vi inga problem med det. Det finns i slutsatserna,
              i det här fallet med vårt stöd. Det tycker vi också reflekterar
              vår uppfattning: att Lissabonfördraget förstärker arbetstagarnas
              rättigheter. Vi ser inga problem med det.
            </seg>
            <seg n="c6483a98">
              Det finns inte någon konflikt eller diskussion kring detta i
              Europa, och det är väl egentligen inte heller det frågeställaren
              menar. Det är mer en inhemsk svensk diskussion och hur vi ska
              förhålla oss till den. Men innan vi tar upp det inom ramen för
              Europa bör vi i så fall först bli klara med analys och förutsättningar
              för hur vi ser på det här hemma i Sverige.
            </seg>
            <seg n="2cc608f3">
              Frågeställaren undrade om jag ofta har ställt frågan. Ja, det
              har jag, och jag har också ofta svarat. Vi tror till exempel inte
              att det vore lyckat att öppna upp utstationeringsdirektivet, vilket
              ibland framförs, av det enkla skälet att vi är rätt övertygade
              om att det inte skulle landa där det är förenligt med våra intressen
              här hemma i Sverige. De flesta bedömare påpekar ungefär samma
              sak och varnar oss till och med för detta, för i den krets där
              vi nu är medlemmar kan det mycket väl hamna någon annanstans.
            </seg>
          </u>
          <note type="speaker" n="c584d9a2">
            Anf. 132 LEIF PAGROTSKY (s):
          </note>
          <u who="leif_pagrotsky_f7100f" xml:id="i-035eb1cb8eeb16d4-0" n="0304f8c7">
            <seg n="81dd041d">
              Fru talman! Jag gladdes mycket åt det statsministern sade om
              att Sverige har varit drivande för att få ett enat och koordinerat
              svar på krisen. Jag tycker att det är en bra politik, och jag
              blev glad när jag hörde statsministern så kraftfullt säga det
              förut.
            </seg>
            <seg n="c80a7ccb">
              Jag tycker att det är viktigt att vi använder Europasamarbetet
              till just detta, och jag hör till dem som har varit besvikna över
              att det inte har varit tillräckligt kraftfulla och koordinerade
              svar på krisen. Det är roligt att få påpeka att det också råder
              enighet här.
            </seg>
            <seg n="696df6a3">
              I denna diskussion har det funnits två läger vad gäller synen
              på hur man ska svara på den kris som nu råder. Det ena är det
              läger som representeras av Barack Obama och nobelpristagaren Paul
              Krugman en aktivistisk syn som innebär att man nu ska ta i kraftfullt,
              eftersom krisen är verkligt dramatiskt allvarlig. Det andra synsättet
              som personifieras av Tysklands förbundskansler Angela Merkel och
              den tyske finansministern innebär motsatsen: Nu gäller det att
              sitta still i båten och hålla tyst och vänta tills det går över.
            </seg>
            <seg n="9a20857e">
              Därför blev jag väldigt överraskad när jag läste i tidningsrapporteringen
              om just den här frågan från toppmötet som har varit. Det brukar
              ju ta ett par dagar innan det läcker ut hur det har gått till.
              Jag översätter från den engelska tidning där det står så här:
              Tyskland fick starkt understöd från Italien, Nederländerna, Polen
              och Sverige för sitt tillbakahållande agerande när det gällde
              stimulansplanen.
            </seg>
            <seg n="017d1156">
              Tyskland fick alltså starkt stöd från Sverige för att dämpa och
              hålla igen den plan för ett samlat och koordinerat svar på krisen
              som kommissionen och andra har drivit. Jag får inte detta att
              gå ihop med den svenska linjen att vi är drivande för ett enat
              och koordinerat svar på krisen, och jag hoppas att statsministern
              kan berätta att den tidningsuppgift jag har är felaktig eller
              att han kan informera om vilka uttalanden han gjorde vid sammanträdet
              när han begärde ordet.
            </seg>
          </u>
          <note type="speaker" n="cf1aa1d2">
            Anf. 133 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-53" n="9419a1a4">
            <seg n="b9679b48">
              Fru talman! Vi har välkomnat ett koordinerat agerande, och vi
              har påpekat att eftersom man tillåts föra in både det man finanspolitiskt
              gör i sin egen budget och effekterna av automatiska stabilisatorer
              ligger Sverige i realiteten högt över de nivåer som EU har beskrivit
              som den grund för koordination som behövs.
            </seg>
            <seg n="d1f6f6a5">
              Det är inte invändningen. Den diskussion som följde var att man
              från kommissionens sida ville utnyttja en del av det kvarvarande
              budgetutrymmet med indirekt påverkan på svensk budget. Vi tyckte
              dock inte att vi hade underlag för eller beskrivningar av vad
              detta skulle gå till. Där var vi bland dem som krävde mer underlag
              och också agerade återhållande.
            </seg>
            <seg n="88f33b54">
              Jag tycker rent allmänt att vi ska fortsätta hålla på ordningen
              att mer av detta ska ske koordinerat med budgetsvaret och ansvaret
              kvar i nationalstaterna. Jag tycker inte rent allmänt att mer
              och mer av detta ska utvecklas i kommissions- och Brysselformat,
              vilket det finns en del som gärna vill se.
            </seg>
            <seg n="39726cc5">
              Får jag sedan bara, eftersom jag tycker att beskrivningen av
              den socialdemokratiske finansministern i Tyskland är orättvis,
              påpeka att de också har sagt något som jag tycker är väldigt sant
              och viktigt att säga till svenska väljare: Det finns en gräns
              när underskotten blir så stora att väljare uppfattar att det här
              är rimligen en regering som inte riktigt har grepp och som rimligen
              måste följa dessa jättestora underskott med senare kommande skattehöjningar
              eller nedskärningar i kärnan av välfärden. Det gör människor oroliga
              och leder till en del av ändrat beteende som kan påverka framgången
              för den förda finanspolitiken.
            </seg>
            <seg n="1cb2211c">
              I den delen är jag gärna ett stöd för den socialdemokratiske
              finansministern i den av Angela Merkel ledda regeringen, och jag
              har försökt föra motsvarande resonemang här i Sverige. Vi ska
              gärna göra stimulanser, men vi tänker inte sänka de offentliga
              finanserna.
            </seg>
          </u>
          <note type="speaker" n="80e57945">
            Anf. 134 LEIF PAGROTSKY (s):
          </note>
          <u who="leif_pagrotsky_f7100f" xml:id="i-035eb1cb8eeb16d4-1" n="0304f8c7">
            <seg n="ea6b7e99">
              Fru talman! Ska jag då tolka det så att när statsministern säger
              att Sverige är drivande för att få ett enat och koordinerat svar
              på krisen inrymmer det att säga att EU i den här frågan inte ska
              koordinera svaret på krisen? Innebär det att varje land fattar
              sina egna beslut och att EU ska hålla sig borta eftersom vissa
              länder har för stora underskott?
            </seg>
            <seg n="96a5a265">
              Jag får inte detta att gå ihop. Vad vi pratar om är inte att
              EU ska fatta beslut som gör att EU bestämmer alla länders budget.
              Nyckelordet som statsministern använde var ju det rätta ordet:
              koordinerat.
            </seg>
            <seg n="fd76ca73">
              Det innebär att vissa länder har vissa utrymmen, andra länder
              har andra utrymmen, och när det gällde att få förslag och beslut
              om riktlinjer för detta står det i Financial Times att Sverige
              har stött Tyskland i att motarbeta detta samtidigt som statsministern
              säger att det har varit en svensk linje att driva på detta.
            </seg>
            <seg n="82bbfe61">
              Jag får inte dessa två påståenden att gå ihop, och statsministerns
              svar till mig bekräftar att Sverige i den här frågan inte gjorde
              det statsministern sade, det vill säga drev på för ett enat och
              koordinerat svar på krisen, utan motsatsen.
            </seg>
            <seg n="eb5f0eac">
              Man får väl beskriva saker vid deras rätta namn om man vill bli
              tagen på allvar.
            </seg>
          </u>
          <note type="speaker" n="7af47c0f">
            Anf. 135 Statsminister FREDRIK REINFELDT (m):
          </note>
          <u who="unknown" xml:id="i-9e53125abadd5370-54" n="9419a1a4">
            <seg n="a890fb57">
              Fru talman! Till skillnad från Financial Times var jag närvarande
              vid mötet. Där fördes diskussionen precis så som jag beskrev.
              Vi stödde en koordinerad insats när det gäller finanspolitiken,
              motsvarande 1,2 procent av bnp för EU-området, och vi i Sverige
              har tagit vår del och mer därtill för att fullfölja den del av
              koordineringen.
            </seg>
            <seg n="c3d43b8b">
              Vi reste frågor när det gällde en därtill kommande ambition att
              använda icke utnyttjade budgetmedel på ett sätt som vi inte tyckte
              hade redovisats för oss och som skulle komma att få konsekvenser
              i den meningen att det minskar återföringen av skattepengar till
              den svenska statsbudgeten. Det vill säga, det skulle påverka också
              våra möjligheter att fortsatt göra välfärdsinvesteringar eller
              åtgärder som vi tror garanterar jobb här i Sverige.
            </seg>
            <seg n="11f66b8e">
              Det är på det sättet man ska se skillnaden. Det har möjligen
              inte helt glasklart återgetts av Financial Times. De kan å andra
              sidan ursäktas eftersom de inte är närvarande under överläggningarna.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="7b703a41">
            14 § Svar på interpellation 2008/09:191 om missförhållanden inom
            travsporten
          </note>
          <note type="speaker" n="a6488d4a">
            Anf. 136 Jordbruksminister ESKIL ERLANDSSON (c):
          </note>
          <u who="unknown" xml:id="i-aaa1355dbc7d505c-1" n="9419a1a4">
            <seg n="272d24bc">
              Fru talman! Helena Leander har frågat mig vilka åtgärder jag
              tänker vidta för att säkerställa djurskyddet för travhästar.
            </seg>
            <seg n="95474bc3">
              Jag vill först understryka att det för mig, både som ansvarig
              minister för djurskyddsfrågor och som hästvän, är viktigt att
              de krav som anges i djurskyddslagen beträffande tävlingar med
              djur uppfylls. Djurskyddslagen (1988:534) är mycket tydlig. Enligt
              17 § får djur inte användas vid tävling, och inte heller tränas,
              på ett sådant sätt att de utsätts för lidande.
            </seg>
            <seg n="7c4163ac">
              Vid travtävlingar åvilar det kusken och den som ansvarar för
              hästen samt tävlingsarrangören att följa djurskyddslagens krav.
              Statens ansvar är att genom banveterinären kontrollera att lagen
              följs. Ansvaret för kontrollen av hur hästar hålls och hanteras
              under träning ligger på den lokala kontrollmyndigheten. Det är
              alltså för närvarande kommunens ansvar, men från och med årsskiftet
              övertar länsstyrelsen ansvaret. Den som döms för brott mot 17
              § djurskyddslagen bestraffas med böter eller fängelse i högst
              två år.
            </seg>
            <seg n="fe707c36">
              I december 2007 presenterades utredningsbetänkandet Bättre djurskydd
              mindre krångel (SOU 2007:86). I betänkandet behandlas bland annat
              flera frågor som har tagits upp i den nu aktuella debatten om
              travsporten. En sådan är hur besiktningen av ekipagen före start
              går till vid våra travbanor. Utredningen anser att den besiktning
              som i dag sker inte är någon besiktning i egentlig mening, utan
              föreslår att ett utökat förfarande bör övervägas. Utredningen
              pekar vidare på bland annat behovet av att klargöra banveterinärernas
              skyldigheter i fråga om att ta hand om akut skadade djur, att
              effektiva system för veterinärernas rapportering byggs upp samt
              på vikten av att banveterinärer har tillräcklig kompetens. Behovet
              av utbildning och vidareutbildning framhålls.
            </seg>
          </u>
          <note n="5c46a30e">
            Regeringen avser att återkomma till riksdagen under våren 2009
            med en proposition om organisationen av den veterinära verksamheten.
            I propositionen kommer att ingå frågan om djurskyddskontrollen
            vid tävlingar med djur, till exempel travtävlingar.
          </note>
          <u who="unknown" xml:id="i-84e51c2de78934fb-1" n="9419a1a4">
            <seg n="e9e28c27">
              I det sammanhanget vill jag informera om att det vid Jordbruksverket
              pågår en översyn av banveterinärernas möjligheter att utföra sina
              uppgifter. Syftet med översynen är att förbättra djurskyddskontrollen
              vid trav- och galopptävlingar. Bland annat kommer banveterinärernas
              arbetsordning, innefattande möjligheterna att ta hand om akut
              skadade djur, att ses över. Frågan kommer att diskuteras vid en
              utbildningskonferens för banveterinärer i början av nästa år.
              Jordbruksverket kommer som nästa steg att se över de nuvarande
              bestämmelserna gällande till exempel besiktningen före start,
              spödrivning och hästarnas utrustning.
            </seg>
            <seg n="d7f14fa9">
              Jag bedömer att dessa åtgärder, det vill säga de åtgärder som
              kommer att föreslås i den kommande propositionen och de åtgärder
              som Jordbruksverket planerar, kommer att leda till nödvändiga
              förbättringar av djurskyddet vid travtävlingar. Det är dock viktigt
              att den ansvariga myndigheten även i fortsättningen följer utvecklingen
              inom travsporten för att anpassa djurskyddskontrollen till eventuellt
              ändrade förhållanden.
            </seg>
            <seg n="fd6dafec">
              Avslutningsvis vill jag framhålla att jag anser det vara värdefullt
              att djurskyddsfrågor debatteras offentligt. Genom sådana debatter
              synliggörs eventuella problem, och behövliga åtgärder kan vidtas,
              såväl genom myndighetsbeslut som genom ändringar av de berörda
              organisationernas egna reglementen. Inte mindre viktigt för att
              djur ska hanteras på ett bra sätt är att medvetenheten hos berörda
              om vad som är rätt och fel ökas genom den offentliga debatten.
              Det är svårt, för att inte säga omöjligt, att enbart genom lagstiftning,
              andra regelverk och kontroller komma till rätta med alla överträdelser
              av djurskyddsbestämmelserna.
            </seg>
          </u>
          <note n="869f0433">
            Då Helena Leander, som framställt interpellationen, anmält att
            hon var förhindrad att närvara vid sammanträdet medgav andre vice
            talmannen att Tina Ehn i stället fick delta i överläggningen.
          </note>
          <note type="speaker" n="7e269d59">
            Anf. 137 TINA EHN (mp):
          </note>
          <u who="tina_ehn_f52113" xml:id="i-59821b06247087ae-0" n="b2072973">
            <seg n="9af844e7">
              Fru talman! Jag får tacka för svaret som jordbruksministern har
              gett på denna interpellation som är ställd av Helena Leander.
              På grund av att Helena inte kunde delta i den här interpellationsdebatten
              har jag fått förtroendet att ersätta henne.
            </seg>
            <seg n="f4d35517">
              Frågan om djurskyddet, specifikt tävlingsdjurskyddet, i det här
              fallet travhästarnas skydd, har varit uppe i kammaren för diskussion
              förut. Det har också uppmärksammats via tv-medierna för inte så
              länge sedan. Man vittnade om de skador som visat sig uppkomma
              på hästarna, skador som jag, Helena och andra tidigare har tagit
              upp i frågeställningar. Det är ett komplext problem att ta itu
              med, där ansvaret bollas mellan olika aktörer.
            </seg>
            <seg n="cb01ce6f">
              Låt oss börja med att hästar startar i tävlingar i allt yngre
              år. Man kan verkligen ifrågasätta detta. Tävlingarna är tv-sända.
              De är direktsända. Starterna ska gå av stapeln på utsatt tid.
              Ingenting får egentligen gå fel. Mycket pengar står på spel, och
              hästarna är verktygen för hela showen.
            </seg>
            <seg n="196cbe92">
              Hästar är till sin natur fantastiska, lojala och samarbetsvilliga.
              Hästars försvarsförmåga är framför allt flykt, och hästar är rädda
              om sina ben. Det är just därför vi kan få dem att springa och
              hoppa. Genom träning blir de väldigt duktiga på att prestera än
              mer. För att hästar ger allt, är en rubrik som både skrämmer och
              fascinerar, en väl känd slogan.
            </seg>
            <seg n="8def44dc">
              I Sverige blev det tillåtet att spela på hästar år 1923, men
              beslutet var omdebatterat. En motion från jordbruksutskottet om
              spel på hästar hade tidigare avslagits med hänvisning till att
              kapplöpningar var förenade med djurplågeri. I dag har vi spel
              på hästar och en omsättning inom trav- och galoppsporten på många
              miljarder kronor enligt uppgift 12 miljarder 2007. Staten, kan
              man säga, får 1,3 miljarder i skatt från ATG.
            </seg>
            <seg n="71bb35c9">
              Måste det vara något fel på det här? Nej, det måste det självklart
              inte vara. Travsporten är ett stort folknöje. Det finns massor
              av hästintresserade människor bakom alltihop.
            </seg>
            <seg n="41e5da92">
              Det ska också sägas att de flesta som ändå har hästar som ett
              stort intresse vill väl. De är duktiga, och de bryr sig. Ändå
              har vi i dag ett spel på hästar med tillåten utrustning som tål
              att ifrågasättas. Vi har också en statistik som säger att hästarna
              mår uruselt i sina magar. En studie från 2006 pekar på att 70
              procent av travhästarna har magsår. Det talas om utslagning av
              unga hästar som borde ha många friska år framför sig men som pressats
              för tidigt och för hårt, vilket nog kan sägas inte är förenligt
              med djurskyddslagstiftningen.
            </seg>
            <seg n="f3e39676">
              Jordbruksministern säger i slutet av sitt svar att det är svårt,
              för att inte säga omöjligt, att enbart genom lagstiftning, andra
              regelverk och kontroller komma till rätta med alla överträdelser
              av djurskyddsbestämmelserna. Det är helt säkert sant. Det är just
              därför dessa lagar och regler bör kännas möjliga att tillämpa.
              De ska vara trygga och hjälpa till, inte låsa fast ett felaktigt
              system.
            </seg>
            <seg n="6f669d2c">
              Även om regeringen har gett Jordbruksverket i uppdrag att se
              över arbetsordningen för banveterinärerna finns det flera problem
              som behöver belysas. Ett av dessa är den utrustning som tillåts
              användas och som skapar obehag och skador i vissa fall. Den behöver
              godkännas någonstans. Det här lämnade jag in en motion om i höstas,
              och jag hoppas att dess budskap når fram. Det behövs, som jag
              förstår, ett kritiskt granskande av systemet och, som sagt, en
              utredning om banveterinärernas ansvar.
            </seg>
            <seg n="6079a740">
              Vi vill gärna i det här landet tala om att vi har ett fantastiskt
              djurskydd och att vi är bäst i världen på djurskydd. Det är en
              förtroendefråga som lätt kan falla ihop. Det goda svenska djurskyddet
              ska gälla alla våra djur, även hårt tränade och presterande travhästar.
              Att unghästar tas till tävlingar i större omfattning är verkligen
              något som kan ifrågasättas.
            </seg>
          </u>
          <note type="speaker" n="19b2bad2">
            Anf. 138 Jordbruksminister ESKIL ERLANDSSON (c):
          </note>
          <u who="unknown" xml:id="i-9e53125abadd5370-55" n="9419a1a4">
            <seg n="47093737">
              Fru talman! Trav- och galoppsporten har en lång tradition i Sverige.
              Sporten utgör också en betydande andel av hästsektorn i landet
              och genererar sysselsättning och tillväxt för samhällen men också
              på landsbygden.
            </seg>
            <seg n="d126e4a3">
              Själva tävlingarna och spelet är en, låt oss kalla det upplevelseverksamhet
              som intresserar många, både hästägare och tränare liksom personer
              som rent allmänt är intresserade av hästar och spel.
            </seg>
            <seg n="2e3c7e7d">
              Men det är av största vikt att tävlingarna och spelet bedrivs
              under ordnade former. Bland annat därför finns ett avtal mellan
              staten och hästsportens organisationer som reglerar ansvarsförhållandet
              mellan inblandade parter. Det är också, som framgår av mitt resonemang,
              av största vikt att djurskyddet beaktas vid tävlingarna. För det
              ändamålet finns rent konkret på våra banor tävlingsveterinärer
              som utför ett oerhört viktigt uppdrag, nämligen att tillse att
              djurskyddslagens krav efterlevs.
            </seg>
            <seg n="4f709482">
              I sammanhanget kan jag meddela att vi har för avsikt att se över
              djurskyddslagstiftningen. Låt oss kalla det för att modernisera
              den.
            </seg>
            <seg n="410d90ad">
              Hur är det med utrustning och liknande? Låt oss konstatera att
              utgångspunkten för den nuvarande svenska jordbrukslagstiftningen
              är att djur behandlas väl och skyddas mot onödigt lidande och
              sjukdom. Denna utgångspunkt gäller inte bara när vi talar om hästar
              och trav utan den gäller vid all djurhållning.
            </seg>
            <seg n="6b2b3715">
              I samma ögonblick som jag har sagt detta, låt oss också vara
              överens om och konstatera att det ständigt sker förändringar i
              djurhållningen och kunskapen om vilka behov som olika djur har
              och vilka sjukdomar som finns och hur de kan botas. För att ta
              hänsyn till ändringar i omvärlden och ny kunskap och erfarenhet
              som vi ständigt får är bestämmelserna i den djurskyddslagstiftning
              som vi har i dag generellt utformade. De syftar till att täcka
              upp olyckor och andra typer av situationer. Den typen av lagstiftning
              som vi har på ganska många områden kallas för ramlagstiftning.
              Den är tänkt att kunna tillämpas på olika situationer utan att
              man för den skull kan reglera i lag allt som gäller saker och
              utrustningar som får användas, ålder och liknande för djur. Detta
              beror på att kunskapen förändras och ökas hos oss, och vårt förhållande
              till och användning av djur ändras över tiden. Då kan vi inte
              hålla på och ändra lagstiftningen hela tiden.
            </seg>
          </u>
          <note type="speaker" n="35625f61">
            Anf. 139 TINA EHN (mp):
          </note>
          <u who="tina_ehn_f52113" xml:id="i-59821b06247087ae-1" n="b2072973">
            <seg n="e9e9b398">
              Fru talman! Precis som ministern sade i sitt svar på Helenas
              interpellation får djur enligt 17 § djurskyddslagen inte användas
              vid tävling och inte heller tränas på ett sådant sätt att de utsätts
              för lidande. Det är, precis som ministern säger, otroligt tydligt.
            </seg>
            <seg n="742ef67f">
              På samma gång kan man begripa att det är svårt att alltid göra
              rätt avvägningar och att det ibland blir fel när vi människor
              använder djur i våra egna syften. I den här diskussionen måste
              man väga in att det är stora pengasummor som florerar. När slaget
              står om stora pengasummor är det mycket viktigare och mer avgörande
              att det finns ett system som kan ge rättvisa och skydd. Om systemet
              brister är det i stora delar en politisk fråga.
            </seg>
            <seg n="5031987d">
              Hur uppdraget är utformat till Jordbruksverket har jag inte kunskap
              om, men jag hoppas att det inte stannar vid en arbetsmiljöfråga
              för veterinärerna utan att det gör det möjligt att efterleva 17
              § djurskyddslagen även för tävlingshästar.
            </seg>
            <seg n="844dec8f">
              På majoriteten av travbanorna som finns i Sverige finns kliniker
              som borde vara mer tillgängliga. Om man kommer fram till att banveterinärerna
              ska vara en djurskyddsvårdarresurs och att det finns välutrustade
              kliniker på banorna borde det också vara logiskt att dessa veterinärer
              skulle kunna vara utbildade i traumatologi och akutmedicin och
              ha tillgång till klinikerna. Det finns en del att göra.
            </seg>
            <seg n="756c8665">
              Det som också har diskuterats tidigare bland annat debatterade
              jordbruksministern och jag det i maj är möjligheten att förbättra
              djurskyddet med hjälp av de avtal som skrivs mellan staten och
              Aktiebolaget Trav och Galopp. Jag har förstått att det är på gång
              igen. Avtalet ska skrivas om vid årsskiftet.
            </seg>
            <seg n="a9974dd5">
              Min avsikt med att diskutera alla dessa områden inom travet och
              djurskyddet är att det går att tänka till och genomföra förändringar.
              Det är just det jag vill att ministern ska utnyttja hela sin ministerroll
              i detta arbete till.
            </seg>
          </u>
          <note type="speaker" n="e9a07e00">
            Anf. 140 Jordbruksminister ESKIL ERLANDSSON (c):
          </note>
          <u who="unknown" xml:id="i-9e53125abadd5370-56" n="9419a1a4">
            <seg n="264a14ae">
              Fru talman! Hur ska vi skydda djur när deras intressen kanske
              står i konflikt med andra intressen, till exempel ekonomiska intressen?
              Den konflikt som kan uppstå mellan djurskyddsintresset och ekonomiska
              drivkrafter vet jag, genom mina medarbetare, övervägdes redan
              den gången vår nuvarande djurskyddslagstiftning utformades.
            </seg>
            <seg n="b6855943">
              Jag har tidigare berört att djurskyddslagstiftningen drar sin
              gräns för vad som är tillåtet och otillåtet vid att djur inte
              får utsättas för onödigt lidande. Denna grundidé gäller för djur
              både när det ekonomiska intresset utgör ett av de grundläggande
              skälen till att man innehar djuret i fråga och självklart för
              andra djur, till exempel djur inom den vanliga animalieproduktionen.
              Naturligtvis gäller lagen också för tävlingshästar.
            </seg>
            <seg n="87804bed">
              Låt mig också på den punkten igen påpeka för Tina Ehn att vi
              har fått en utredning om banveterinärernas situation. Vi ska under
              den kommande våren lägga fram en proposition som bland annat kommer
              att behandla förslag som finns i denna utredning.
            </seg>
            <seg n="0872fa4c">
              Vad beträffar avtal mellan staten och organisationer på området
              är de just nu föremål för överväganden. Såvitt jag känner till
              är de ännu ej klara och undertecknade. Av det skälet kan jag inte
              avslöja vad de eventuellt kommer att innehålla, men självklart
              för jag hela tiden in de aspekter som ligger på mitt bord däribland
              djurskyddsaspekterna vid tävlingar med djur.
            </seg>
          </u>
          <note type="speaker" n="5cdba155">
            Anf. 141 TINA EHN (mp):
          </note>
          <u who="tina_ehn_f52113" xml:id="i-59821b06247087ae-2" n="b2072973">
            <seg n="d0b37431">
              Fru talman! Precis som jordbruksministern säger ställer vi oss
              alla bakom att lagen ska gälla. Samtidigt hör vi talas om och
              ser att det finns brister. Där står vi.
            </seg>
            <seg n="f4de9a8e">
              En del är detta avtal som omnämndes i den debatt vi hade i kammaren
              den 23 maj. Jag frågade jordbruksministern om att ställa krav
              på djurskyddet i kommande avtal mellan staten och trav- och galoppsporten.
              Jag fick ett svar om att de synpunkter som jag då framförde skulle
              ministern ta med sig i kommande diskussioner om ett nytt avtal.
              Jag utgår från att det sker.
            </seg>
            <seg n="598f7788">
              Jag hoppas att det leder till resultat. Det resultatet ska handla
              om att visa ansvar, vilket hästar, banveterinärer och den travsportintresserade
              befolkningen ska kunna kräva av Sveriges riksdag och regering.
              Det är inte meningen att hästar under hård press ska få skador
              i munnen, lida av magsår eller pressas till något de inte är färdiga
              för. Trav är inte hästens naturligt snabbaste gångart. Ändå vill
              vi att de ska trava fortare och fortare utan att gå över till
              den snabbaste gångarten galopp.
            </seg>
            <seg n="56d42634">
              Vi använder checkremmar, tungband, huvudstång, jordbländare,
              pullburk allt för att hästen ska hållas i de vinklar som vi anser
              är viktigast. Hästarna drivs på med tömmar och spö, och de drar
              en sulky med kusk efter sig samtidigt som de ska hålla balansen
              och helst vinna. Det är inte lite vi kräver.
            </seg>
            <seg n="ac75ffb8">
              Jag tror att samhället utgår från att det är möjligt att leva
              upp till djurskyddslagen, och samhället och allmänheten kommer
              att utkräva att det finns en trovärdighet i att vi lever upp till
              att hantera djuren med omsorg även om det är fråga om travsport
              med höga insatser av pengar. Jag ser fram emot de förslag som
              är utlovade i den kommande propositionen.
            </seg>
          </u>
          <note type="speaker" n="25dd29e5">
            Anf. 142 Jordbruksminister ESKIL ERLANDSSON (c):
          </note>
          <u who="unknown" xml:id="i-9e53125abadd5370-57" n="9419a1a4">
            <seg n="61d6c68c">
              Fru talman! Jag måste återigen påpeka, och samtidigt poängtera,
              att utgångspunkten i den svenska djurskyddslagstiftningen är att
              djur ska behandlas väl. De ska dessutom skyddas mot onödigt lidande
              och sjukdom detta apropå diskussioner om utrustning och annat.
              Vi kan inte i lag specificera allt utan vi måste ha generella
              lagstiftningar. Detta beror på att utvecklingen är som den är,
              det vill säga ganska snabb på vissa områden vilket gör att nya
              saker kommer till och andra ibland försvinner.
            </seg>
            <seg n="f2f28a75">
              Därtill vill jag poängtera att Jordbruksverket håller på med
              en utredning om banveterinärernas situation. De kan göra en del
              saker på verksnivå och myndighetsnivå. Andra saker kommer vi att
              behandla i samband med den proposition som är under utarbetande
              just nu och som vi har för avsikt att lägga fram för riksdagen
              under kommande vår. Jag förutsätter att vi i den propositionen
              kan komma med förslag så att vi kan enas om de här frågorna, för
              jag tror att vi alla vill våra djur väl. Vi vill att de ska prestera
              bra på olika och alla områden, för det är en av grunderna till
              att vi har djur. Då är det bara så enkelt att friska och sunda
              djur presterar bättre än djur som inte är friska och sunda.
            </seg>
            <seg n="8171b536">
              Allra sist: Avtalet mellan staten och travets organisationer
              är ännu inte klart. Det är ett sätt att föra in den här diskussionen
              i nu omdebatterad sport. Men det finns också andra tillfällen
              då jag gör det, eftersom jag har förmånen att träffa de här organisationerna
              i lite olika sammanhang.
            </seg>
            <seg n="854eba18">
              Tack för interpellationen! Det är en viktig fråga.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="ab50ea74">
            15 § Svar på interpellation 2008/09:155 om samhällelig service
            över hela landet
          </note>
          <note type="speaker" n="f2f0fc39">
            Anf. 143 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-58" n="9419a1a4">
            <seg n="072d479a">
              Fru talman! Carina Adolfsson Elgestam har frågat mig hur det
              gått med upphandlingen av grundläggande betaltjänster för äldre
              och funktionshindrade och vad jag har vidtagit för åtgärder i
              saken, hur jag bedömer att framtiden ser ut för dem som bor i
              glesbygd och som inte kan ta sig till tätorten för sina bankärenden,
              även om tätorten ligger något närmare än 30 kilometer från hemmet.
              Carina Adolfsson Elgestam har även frågat mig om jag är beredd
              att se till att beslutet om vilka orter som ingår i avtalet om
              tillhandahållande av betalningsförmedling och uttag av kontanter
              ändras så att det kan gälla i hela vårt land, inte enbart delar
              därav. Slutligen har Carina Adolfsson Elgestam frågat mig hur
              jag och regeringen kommer att agera för att säkerställa alla medborgares
              tillgång till rimlig samhällelig service oavsett bostadsort.
            </seg>
            <seg n="98afa083">
              Den grundläggande kassaservice som tidigare tillhandahållits
              av Posten AB genom Svensk Kassaservice har ersatts av ett statligt
              åtagande. Det politiska målet är att alla i samhället ska ha tillgång
              till grundläggande betaltjänster till rimliga priser. Med grundläggande
              betaltjänster avses bland annat betalningsförmedling och uttag
              av kontanter. Dessa tjänster ska huvudsakligen tillhandahållas
              av marknadens aktörer. Det statliga åtagandet omfattar endast
              de orter och den landsbygd där behovet av grundläggande betaltjänster
              inte tillgodoses av marknaden. I dessa orter och områden har Post-
              och telestyrelsen (PTS) genomfört en upphandling. Staten har också
              ansvar för att upphandla grundläggande betaltjänster för äldre
              och funktionshindrade i landsbygd, oavsett var man bor. I de orter
              och i den landsbygd som inte omfattas av upphandlingen får enskilda
              använda de betaltjänster som tillhandahålls av marknadsaktörer,
              till exempel av banker eller av dagligvaruhandeln.
            </seg>
            <seg n="d4a4a1bf">
              Den upphandlade servicen på orterna består av möjligheten att
              betala räkningar med kontanter och kort samt uttag av kontanter
              från kort och från plusgiroavi. Tjänsterna som är upphandlade
              i landbygdsområdena ger möjlighet att via lantbrevbäraren ta ut
              kontanter via plusgiroavi samt betala räkningar med kontanter.
            </seg>
            <seg n="c1d0a431">
              Efter att vi senast debatterade den här frågan den 11 november
              har även upphandlingen för dessa tjänster till äldre personer
              och personer med funktionsnedsättning i landsbygdsområden blivit
              klar. I bägge fallen är det Icabanken och Kuponginlösen som PTS
              har tecknat avtal med.
            </seg>
            <seg n="3a278fab">
              Inför upphandlingen gjorde PTS en omfattande behovsanalys inklusive
              en kartläggning av de orter och den landsbygd som skulle omfattas
              av upphandlingen. Som en del av detta arbete skickade PTS ut en
              enkät till alla länsstyrelser och regionala självstyrelseorgan
              med frågor om avstånd till service, antal boende i mindre orter
              och områden med mera. PTS har också inhämtat synpunkter och underlag
              från Glesbygdsverket (GBV), Konkurrensverket med flera. GBV:s
              och PTS analys visade att endast 0,5 procent av befolkningen hade
              mer än 30 kilometer till närmaste bankkontor. Baserat på flera
              ytterligare faktorer har PTS bedömt att detta är en lämplig avståndsmässig
              avgränsning för upphandlingen. Jag finner inte skäl att ifrågasätta
              PTS bedömning, som enligt vad jag erfarit bygger på ett genomarbetat
              underlag.
            </seg>
            <seg n="aa8f62a0">
              Riksdagen har beslutat att de grundläggande betaltjänsterna huvudsakligen
              ska tillhandahållas av marknadens aktörer. Statens ansvar avgränsas
              till att tjänsterna tillhandahålls på de orter och den landsbygd
              där behovet inte tillgodoses av marknaden. Som ansvarig minister
              anser jag att denna inriktning fortsatt ska gälla. Jag anser därför
              inte att det statliga åtagandet ska utökas till att omfatta hela
              landet, på det sätt som Carina Adolfsson Elgestam efterfrågar.
            </seg>
            <seg n="efe04d5a">
              Jag har full förståelse för att många är oroliga med anledning
              av den förändring som just påbörjats, och jag är angelägen om
              att det nya systemet kommer att fungera. Regeringen har också
              gett länsstyrelserna i uppdrag att bevaka att de grundläggande
              betaltjänsterna motsvarar samhällets behov. I länsstyrelsernas
              uppdrag ingår särskilt att bedöma tillgängligheten till tjänsterna
              både för äldre personer och för personer med funktionsnedsättning.
              Skulle det vid återrapporteringen visa sig att tillgängligheten
              i någon del inte motsvarar det statliga ansvaret kommer jag naturligtvis
              att överväga nödvändiga åtgärder.
            </seg>
          </u>
          <note type="speaker" n="c2859035">
            Anf. 144 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-bd09fb817d1da057-1" n="e08a947f">
            <seg n="310b9adf">
              Fru talman! Jag fick ett brev från organiserade i SPF på en liten
              ort i Småland.
            </seg>
            <seg n="c23f4b4f">
              Politiker och beslutande tjänstemän hur tänker Ni, är det endast
              inför val Ni vill att landsbygden skall leva. För många äldre
              sågar Ni av möjligheten få ut pengar till snus och lite annat,
              efter den 30/11 08 då upphör lantbrevbäringen att serva de gamla
              människorna utmed postlinjerna.
            </seg>
            <seg n="6f463cfd">
              Det är förvånande att ingen Svensk politiker har uppmärksammat
              det beslut som Post och Telestyrelsen tagit. Det är ett smart
              drag, brevbärarlinjerna behövs ej därefter, reklam och brev kan
              tidningsutbärarna ombesörja.
            </seg>
            <seg n="aaee1824">
              Vi äldre åderförkalkade, sjukliga hade förväntat oss att servisen
              av lantbrevbäringen fått vara kvar tills vi dött, men icke. Ni
              beslutande unga friska med Kort och Datorer har beslutat den 30/11
              servicen till LANDSBYGDEN försvinner för gott. Vi får säkert skylla
              oss själva eftersom vi inte anammat korthysteriet och datorbruket.
              Många äldre har varken ork eller förmåga att ta sig till bankautomater
              eller betala över datorn.
            </seg>
            <seg n="c52f06c5">
              Det här är ett brev från några pensionärer i Småland. Jag tror
              att det är många som är äldre och bor på landsbygden som känner
              så just i dessa dagar.
            </seg>
            <seg n="16a6b43b">
              Det finns flera saker i det svar som ministern ger som förvånar
              mig lite. Men jag skulle ändå vilja börja med det som handlar
              om upphandlingen och servicen på orter, där ministern anammar
              det som nu är verkligheten. Det är alltså delar av dagligvaruhandeln
              små Icabutiker ute i glesbygden, bensinmacken via Kuponginlösen
              och så vidare som kommer att tillhandahålla de här tjänsterna.
              Det är bra. Det kommer att vara en utveckling för vissa de som
              bor i de här byarna, de som har möjlighet att ta sig dit och där
              det finns allmänna kommunikationsmedel. Men det ser så olika ut
              i Sverige, och det är det som är bekymret. Det är också det som
              är problemet med de 30 kilometerna.
            </seg>
            <seg n="6c7f35e0">
              Det är de facto så att det inte finns någon i södra Sverige,
              söder om Östergötland, som har fått möjligheten att efter den
              1 december ta ut kontanter via betalservice om man bor i landsbygden.
            </seg>
            <seg n="ffa3342f">
              Det som ministern hänvisar till i sitt svar gäller dem som av
              någon anledning bedöms ha ett behov, såsom handikappade eller
              personer över 80 år. De har fått sina behov tillfredsställda med
              den senaste upphandlingen, vilket är bra, men för de människor
              som inte omfattas av detta finns bekymret kvar.
            </seg>
            <seg n="0e811e0c">
              Det sägs i svaret att PTS gjort en analys och att endast är 0,5
              procent av befolkningen inte omfattas av upphandlingen. Utifrån
              detta har man tagit fasta på att om det handlar om mindre än 30
              kilometer ska man inte få ta del av tjänsterna. Är det inte lite
              märkligt? Det blir på något sätt marknaden som får bestämma. De
              som är mest behövande, kanske just dessa 0,5 procent, stänger
              man alltså ute. Jag vill minnas från utredningen att ungefär 175
              000 medborgare i Sverige skulle vara i behov av tjänsten.
            </seg>
          </u>
          <note type="speaker" n="cc90c8ee">
            Anf. 145 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-59" n="9419a1a4">
            <seg n="129906c0">
              Fru talman! Jag tror att det är viktigt att vi backar tillbaka
              lite grann. Först och främst är det inte marknaden som bestämt
              detta, utan det handlar om människor som under många år valt bort
              Svensk Kassaservice till förmån för annat betalningssystem bank,
              autogiro eller Internet. Det gäller landsbygd såväl som tätort,
              vilket är viktigt att inse.
            </seg>
            <seg n="cd2c7fb0">
              Lantbrevbärarservicen har under två år tappat 40 procent av det
              som tidigare berörde betaltjänsten. Återigen är det viktigt att
              se varför vi i denna kammare haft debatter om Svensk Kassaservice.
              Färre och färre efterfrågade den servicen och den blev i sig dyrare
              och dyrare, vilket naturligtvis resulterade i att människor valde
              bort att betala räkningar via den eller att använda den på annat
              sätt. Per räkning skulle man i så fall få betala 49 kronor medan
              man kanske hade samma årskostnad för att hantera hela sin bankservice
              på annat sätt eller använda autogiro. Låt oss därför ha med oss
              den verklighetsbilden. Det handlar om kostnader och utveckling.
            </seg>
            <seg n="1a49e701">
              Post- och telestyrelsen har följt utvecklingen under lång tid,
              vilket jag tror att också Carina Adolfsson Elgestam vet om. Frågan
              har hanterats i Regeringskansliet under många år med anledning
              av att Svensk Kassaservice ändrat struktur genom att servicen
              förändrats och lagts ned. Det är bakgrunden till att denna upphandling
              nu skett.
            </seg>
            <seg n="8ec40e31">
              Avslutningsvis vill jag säga att det är viktigt att jag och Carina
              Adolfsson Elgestam är tydliga inför människor som bor på landsbygden.
              Lantbrevbäringen finns kvar. Låt oss därför vara tydliga med att
              det är betalsystemen som haft med Svensk Kassaservice att göra.
              Brevbäraren kommer att fortsätta att ge den servicen, men på Icas
              uppdrag, på de orter som är upphandlade. Där har Glesbygdsverket
              i allra högsta grad varit aktivt i att göra den geografiska begränsningen.
            </seg>
            <seg n="ab9eb68f">
              Det har gjorts inte för att i förlängningen skapa frustration
              och ge sämre service till människor utan för att skapa bra förutsättningar
              för marknaden så att den har ett geografiskt område där den kan
              utveckla alternativ och ta över de tjänster som logiskt kan finnas
              i till exempel en Icabutik eller i annan form av service. Post-
              och telestyrelsens och Glesbygdsverkets avståndsbedömning handlar
              om att skapa bra förutsättningar så att marknaden utvecklar alternativ
              till service.
            </seg>
          </u>
          <note type="speaker" n="12afdd58">
            Anf. 146 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-bd09fb817d1da057-2" n="e08a947f">
            <seg n="9d280737">
              Fru talman! Jag blir inte riktigt klok på det som ministern säger.
            </seg>
            <seg n="61693cb6">
              Ministern ägnar två minuter åt det historiska. Jag har sagt det
              tidigare i talarstolen, och jag säger det till ministern igen:
              När det gäller kassatjänstservicen och den förändring som skett,
              att det är färre människor som använder kassatjänstservice, är
              vi överens. Det finns inte så stor efterfrågan. Därför fanns det
              behov av att göra en förändring vad gäller den biten.
            </seg>
            <seg n="8a18c993">
              Det var en process som påbörjades under förra mandatperioden,
              och vi var med på den resan, men det är inte det min interpellation
              handlar om. Kan vi lägga detta bakom oss? Vi är nämligen helt
              överens om de bitarna, vilket jag också sade i mitt första inlägg.
              Det är bra utifrån den förändring som skett med kassatjänstservicen
              när den lagts ned. Det är fler i dag som har möjlighet att på
              ett enklare sätt få tag i kontanter, men det rör sig om dem som
              har bil, tillgång till allmänna kommunikationer, kan gå och röra
              sig och inte bor ute på rena landsbygden. Det är det som är skillnaden.
            </seg>
            <seg n="9806b07c">
              Vad gäller att lantbrevbäringen finns kvar handlar min fråga
              inte om det. Jag vet att den finns kvar, och det vet också de
              olika pensionärsorganisationerna, precis som de känner till det
              i länsbygderåden, i Folkrörelserådet och så vidare. En fråga man
              kan ställa till ministern, utifrån att denna undersökning gjordes
              tillsammans med Glesbygdsverket och länsstyrelserna, är: Blev
              även länsbygderåden och pensionärsorganisationerna tillfrågade
              om tillgänglighet och hur de såg på den? Det var det jag avsåg
              med min fråga om marknaden. Ministern sade nämligen i slutet av
              sitt förra inlägg att det är marknaden som utvecklar alternativen.
            </seg>
            <seg n="f1cb926b">
              Tänk att jag inte tror att marknaden kommer att utveckla alternativen
              för det lilla antalet, de 0,5 procenten! Det är vad ministern
              hänvisar till i sitt svar, att endast 0,5 procent av befolkningen
              har mer än 30 kilometer till närmaste bankkontor. Med andra ord
              är de inte så viktiga. Jag påstår att det kanske är just denna
              lilla andel som har störst behov av att få möjlighet till betalservice
              i sitt hem beroende på åldrandet eller på det som pensionären
              från Småland skriver, nämligen att de inte har kort och inte har
              dator. De känner kanske inte att de orkar lära sig detta nya.
              Det är där bekymret finns när ministern inte lyssnar och förstår.
            </seg>
            <seg n="7c0ba619">
              Jag hade annars tänkt säga att det i alla fall var positivt att
              ministern har förståelse för att många känner oro med anledning
              av dessa förändringar, men om ministern inte har förstått vad
              människor på landsbygden är oroliga för när de bor närmare än
              30 kilometer till närmaste bank som bank betraktas även en Icabutik
              eller bensinmack kan jag inte säga det.
            </seg>
            <seg n="612f75a9">
              På landsbygden läggs dessutom lanthandlar ned. Det pågår också
              en mackdöd runt om vi vårt land, något som bara börjat efter vad
              vi kan förstå av de signaler vi får. Det betyder att det som i
              dag skulle vara en eventuell möjlighet till bank en lanthandel,
              en liten Icaservicebutik, en Konsumbutik eller en mack om ett
              år kan vara borta och därmed förändras också landskapet totalt.
              Men då är upphandlingen redan gjord.
            </seg>
          </u>
          <note type="speaker" n="23247448">
            Anf. 147 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-60" n="9419a1a4">
            <seg n="4448af98">
              Fru talman! Det är oerhört viktigt att jag förtydligar just historien
              eftersom information är svårt. Den är till och med så svår att
              det går rykten om att lantbrevbäringen ska läggas ned. Därför
              är det mycket viktigt att jag ger bakgrundshistorien.
            </seg>
            <seg n="a985f195">
              Jag förringar inte de 0,5 procent av befolkningen som har över
              30 kilometer till en bank eller motsvarande.
            </seg>
            <seg n="65c40ec8">
              Däremot är det avgörande och viktigt att inte alla människor
              som bor på landsbygden har använt sig av Svensk Kassaservice.
              Låt oss ha ett perspektiv på svensk landsbygd. Vi vet att människor
              också hanterar andra moderna system. Det gäller likaväl girobetalningar
              som andra kopplingar till bankväsendet.
            </seg>
            <seg n="31927a1a">
              Det är inte så att alla på landsbygden därmed efterlyser Svensk
              Kassaservice i dag. Då hade inte efterfrågan på lantbrevbärarservicen
              minskat på detta sätt. Det system som har varit är ett dyrt system.
              Det är en faktor i ett förändringstryck.
            </seg>
            <seg n="69955a5a">
              Jag kommer därför att fortsätta att beskriva hela historien.
              Det är naturligtvis så att Carina Adolfsson Elgestam snarare vill
              förstärka oron i förändringen än att vara aktör i att skapa bra
              förutsättningar för att det ska bli bra service.
            </seg>
            <seg n="123d6072">
              Jag är också mycket medveten om att all typ av förändring skapar
              oro. Jag har oerhört stor respekt för detta. Det är därför oerhört
              avgörande att följa den förändring som skedde för de äldre över
              80 år och funktionshindrade så sent som för 14 dagar sedan.
            </seg>
            <seg n="88181c6c">
              Det handlar om att göra utvärderingar och ständigt vara informerad
              om hur förändringen utvecklas. Det åligger länsstyrelsen att följa
              detta. Det finns aldrig något som är hugget i sten.
            </seg>
            <seg n="ccbb7e65">
              Det är oerhört tidigt i en förändring att här och nu peka ut
              att det inte skulle växa fram marknader och marknadsalternativ.
              Det är viktigt att se de möjligheter det finns på landsbygden
              där man har olika ben att stå på. Man skapar därmed en ny form
              av service.
            </seg>
          </u>
          <note type="speaker" n="043505ba">
            Anf. 148 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-bd09fb817d1da057-3" n="e08a947f">
            <seg n="8447a690">
              Fru talman! Jag vill börja med att säga till Åsa Torstensson
              att jag inte alls är ute efter att förstärka oron. Jag är tvärtom
              ute efter att föra talan för en liten grupp som kanske inte alla
              gånger orkar eller har tillräckligt med kraft för att nå fram
              med sina synpunkter.
            </seg>
            <seg n="c6330531">
              Fru talman! Jag kan inte låta bli att tänka på jag under de senaste
              två månaderna kanske har fått 10 000 e-brev om en helt annan fråga,
              nämligen fildelning. Det är olika grupper som på olika sätt har
              en möjlighet att visa sin åsikt.
            </seg>
            <seg n="03d8a6e2">
              Det är därför som jag intresserar mig för den här frågan. Jag
              tycker också att den är viktig utifrån detta: Det politiska målet
              är att alla i samhället ska ha tillgång till grundläggande betaltjänster
              till rimliga priser.
            </seg>
            <seg n="a2685119">
              Det är där hela kärnan ligger om man bor på landsbygden och har
              svårt med allmänna kommunikationer. Bussar går lite si och så
              ute på landsbygden, och det finns inte tåg överallt i hela vårt
              land.
            </seg>
            <seg n="2a7553f0">
              Alla har inte körkort. En del orkar inte köra bil efter en viss
              ålder och när vissa sjukdomar har trätt in, och de behöver inte
              ha fyllt 80 år för att hamna i den situationen.
            </seg>
            <seg n="d59891a5">
              Jag driver därför den här frågan och försöker att föra talan
              för dem som nu känner sig drabbade. De känner att de har tappat
              en möjlighet till service som de hade fram till den 30 november.
            </seg>
            <seg n="2b0ee839">
              Ministern säger att vi måste ha kunskap om och hyfsat veta hur
              det är för dem som bor på landsbygden. Jag kan upplysa ministern
              om att jag själv bor på glesbygden.
            </seg>
            <seg n="5855b6c7">
              När jag handlar på Konsum kommer människor och berättar om sin
              mamma som kanske bor fem kilometer ute på landsbygden och som
              i dag inte har möjlighet att få del av betalservice.
            </seg>
          </u>
          <note type="speaker" n="a68b2d62">
            Anf. 149 Statsrådet ÅSA TORSTENSSON (c):
          </note>
          <u who="unknown" xml:id="i-aaa1355dbc7d505c-2" n="9419a1a4">
            <seg n="61fc0537">
              Fru talman! Jag lever också mitt i den landsbygd och verklighet
              som till dels består av äldre. Jag för också sådana samtal. Det
              är också viktigt att se hur svårt det är att nå fram med en rättvis
              information.
            </seg>
            <seg n="ff39380b">
              Det är svårt i ett skifte till en ny service att få det att fungera
              smidigt per automatik. Jag är den första att tycka att det är
              oerhört allvarligt att saker och ting inte har upphandlats exakt
              vid den tid som det skulle göras.
            </seg>
            <seg n="5b09f8fa">
              Här har det funnits lång tid att göra det. Det har skapat onödig
              oro när den här servicen på kort tid måste fasas in. Det kommer
              naturligtvis att vara trubbigt och stökigt för många. Jag är den
              första att beklaga att så sker nu. Det är jag mycket medveten
              om.
            </seg>
            <seg n="f1d856ae">
              Mitt uppdrag är nu att mycket tydligt följa detta. Ambitionen
              är att skapa en bra och förnyad service för alla människor i det
              här landet. De som bor på landsbygden och har funktionshinder
              är berättigade till denna service, som jag inledningsvis sade.
            </seg>
            <seg n="bbbea23a">
              Jag kommer mycket tydligt att följa detta, och länsstyrelsen
              har det som uppgift. Allt det sker i syfte att skapa en bra service.
              Den kommer inte att vara exakt likadan som tidigare, för det är
              den inte. Men det ska fortsatt vara en bra och tillgänglig service
              även för människor på landsbygden.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="10a22240">
            Ajournering
          </note>
          <note n="55df6eaa">
            Kammaren beslutade kl. 16.06 på förslag av andre vice talmannen
            att ajournera förhandlingarna till kl. 18.00.
          </note>
          <u who="unknown" xml:id="i-84e51c2de78934fb-2" n="9419a1a4">
            <seg n="c04596fe">
              Återupptagna förhandlingar
            </seg>
          </u>
          <note n="6d8262d7">
            Förhandlingarna återupptogs kl. 18.00.
          </note>
          <note n="1c53161d">
            16 § Svar på interpellation 2008/09:165 om slopandet av skattemärket
          </note>
          <note type="speaker" n="fc33fd6c">
            Anf. 150 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-61" n="9419a1a4">
            <seg n="9d299471">
              Herr talman! Claes-Göran Brandin har frågat mig om jag avser
              att gå vidare och slopa skattemärket på fordon och om så är fallet
              hur jag avser att agera så att de risker som remissinstanser har
              pekat på minimeras.
            </seg>
            <seg n="cb4f41a9">
              Den 22 oktober och den 3 december i år har jag besvarat två liknande
              skriftliga frågor av Krister Örnfjäder och av Brandin själv. Jag
              kommer att lämna samma svar nu som då. Jag bekräftade då att Näringsdepartementet
              ser över möjligheten av slopa systemet med kontroll- och yrkestrafikmärken.
              Frågan är ännu inte avgjord och jag avser inte att agera dessförinnan.
            </seg>
          </u>
          <note type="speaker" n="2551ef4d">
            Anf. 151 CLAES-GÖRAN BRANDIN (s):
          </note>
          <u who="claes-goran_brandin_23d41f" xml:id="i-ad12935b12251859-0" n="b4474f93">
            <seg n="d45a310f">
              Herr talman! För artighetens skull vill jag tacka för svaret
              på min interpellation, men jag är inte nöjd med svaret. Statsrådet
              har tidigare svarat på en skriftlig fråga från mig angående skattemärke
              på bilar. Statsrådet bekräftade då att Näringsdepartementet för
              närvarande ser över möjligheterna att slopa systemen med skattemärken.
              Vidare framhöll ministern då att klistermärkena infördes 1974
              respektive 1980, när vi inte hade tillgång till dagens teknik
              såsom till exempel direktuppkoppling mot eller sms till trafikregistret
              för att erhålla uppdaterad information kopplad till fordonets
              registreringsnummer.
            </seg>
            <seg n="8e634848">
              I Vägverkets utredning åt regeringen framhölls också att skattemärket
              inte behövs längre detta eftersom polisen har fått möjligheter
              att använda mobila handdatorer i trafiken. Därmed kan man lätt
              koppla upp sig mot bilregistret för att kontrollera om en bilägare
              har betalt sin skatt.
            </seg>
            <seg n="83070138">
              Detta är felaktigt. Det är just när det gäller detta att det
              skulle finnas en ny teknik som ska ersätta skattemärket som det
              tycks finnas ett allvarligt förbiseende eller missförstånd. Rikspolisstyrelsen
              protesterar mot att det finns en ny teknik som kan ta över. Myndigheten
              skriver i sitt remissvar den 8 augusti 2008 i en sammanfattning
              av remissyttrandet till utredningen att det arbete som pågår inom
              polisen för att förbättra uppkopplingen till bland annat vägtrafikregistret
              genom mobiltelefoner etcetera enbart befinner sig i projektstadiet.
              Systemet kommer inte att vara utbyggt förrän om flera år.
            </seg>
            <seg n="03cd6055">
              Eventuella effektivitetsvinster kommer att utebli om skattemärket
              avskaffas genom att polisens kontrollarbete kommer att försvåras.
              Det blir långa kontrolltider då största delen av kontrollen måste
              ske via anrop till operatör i polisens kommunikationscentral.
              Skötsamma trafikanter drabbas genom längre väntetider.
            </seg>
            <seg n="582b5148">
              Den goda regelefterlevnad som Sverige har kan med största säkerhet
              härledas till förekomsten av kontrollmärken. Rikspolisstyrelsen
              och samtliga polismyndigheter i Sverige motsätter sig avskaffandet
              av kontroll- och yrkestrafikmärken. Polisen slår också fast att
              ett uteblivet skattemärke är ett bra urvalsinstrument för att
              direkt kunna se om en bil ska kontrolleras.
            </seg>
            <seg n="118ee346">
              Mina frågor till infrastrukturministern är nu: Tänker regeringen
              beakta de verkligt tunga myndigheter som säger ett bestämt nej
              till avskaffande av skattemärket? Det är Skatteverket, Bilprovningen,
              polisen, länsstyrelserna och Trafikförsäkringsföreningen. Samtliga
              finns som remissinstanser till utredningen. Dessa tunga samhällsorgan
              är bland annat rädda för lägre skatteintäkter. Men de är också
              mycket oroliga för trafiksäkerheten och för att åtgärderna inbjuder
              till en ökad brottslighet.
            </seg>
            <seg n="a9f03e38">
              Vad är skälet till Näringsdepartementets avvecklingsplan för
              skattemärket? Finns det ett färdigt förslag på Näringsdepartementet
              som ska träda i kraft den 1 april, eller är detta bara ett aprilskämt?
            </seg>
          </u>
          <note type="speaker" n="da2397f6">
            Anf. 152 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-62" n="9419a1a4">
            <seg n="f05e94f8">
              Herr talman! Trots att jag sade att jag inte skulle gå vidare
              in i ärendet som sådant eftersom det är under hantering i departementet
              vill jag göra vissa kommentarer med anledning av vad Claes-Göran
              Brandin sade om mitt svar.
            </seg>
            <seg n="8b1fa76d">
              Jag tror att det är oerhört viktigt att se att det är svårt att
              ändra gamla och välkända rutiner. Trots det måste vi faktiskt
              ställa oss frågan om vi har rätt regler och vad innebörden och
              effekten av dessa regler står för. Uppnår vi det som regelsystemet
              en gång introducerades för? Näringsdepartementet har sett förslaget
              som en mycket tydlig regelförenkling. Det är därför Näringsdepartementet
              har valt att lyfta upp detta just som ett förslag för att också
              kunna analysera det.
            </seg>
            <seg n="fc153360">
              Det handlar trots allt om utfärdande och påförande av drygt nio
              miljoner kontrollmärken och 120 000 yrkestrafikmärken varje år.
              Precis som Claes-Göran Brandin poängterar finns det ett antal
              tunga remissinstanser som har bemött förslaget och som visar oro
              för de svårigheter som skulle kunna uppstå på ett antal områden.
            </seg>
            <seg n="997cd8e0">
              Jag ska kommentera detta lite grann. Om systemet skulle slopas
              är kontrollsystemet i stort fortsatt intakt, som jag ser det.
              Den som inte betalar fordonsskatt får fortsatt betalningspåminnelse.
              Den som inte betalar sin trafikförsäkring i tid får kraftigt höjda
              premier. Den som inte tecknar trafikförsäkring blir automatiskt
              rapporterad till Trafikförsäkringsföreningen och får betala en
              avgift som är avsevärt högre än den premie som man får betala
              för den ordinarie trafikförsäkringen. Polisens trafikövervakning
              av trafiken fortsätter.
            </seg>
            <seg n="efb9e60b">
              I Danmark, Estland och Finland litar man helt på de manuella
              uppslagen i registren och har inget system med utskick av kontrollmärken.
              Vi brukar ju i andra sammanhang titta oss omkring i våra grannländer
              och hänvisa till dem när det gäller att se hur man kan förenkla
              livet och göra regelförenklingar. De har inte det system som Sverige
              har för kontrollmärken. Enligt Svenska Bussbranschens Riksförbund
              skulle ett sådant system kunna spara arbete motsvarande kontroll-
              och yrkestrafikmärken för 12 500 bussar. Det minskar naturligtvis
              de administrativa kostnaderna märkbart. Det är av precis den anledningen
              som Näringsdepartementet har lyft upp detta för analys. Jag tror
              att det är oerhört viktigt att vi vänder på de regler vi har för
              att se om vi kan göra på annat sätt men ändå uppnå det som regelsystemet
              en gång infördes för.
            </seg>
          </u>
          <note type="speaker" n="5f00bc1f">
            Anf. 153 CLAES-GÖRAN BRANDIN (s):
          </note>
          <u who="claes-goran_brandin_23d41f" xml:id="i-ad12935b12251859-1" n="b4474f93">
            <seg n="03a549e6">
              Herr talman! Det fina med skattemärket på bilarna är också att
              det visar att bilarna har genomgått godkänd kontrollbesiktning
              och att de är försäkrade. Där kommer trafiksäkerheten in i bilden.
              En bil utan skattemärke indikerar direkt att den sannolikt inte
              heller har genomgått den betydelsefulla kontrollbesiktningen.
              I många fall saknar den troligen också trafikförsäkring. I dag
              rullar omkring 60 000 fordon utan trafikförsäkring. Det hjälper
              inte om man än en gång skickar ut en påminnelse och det blir en
              fördyrad trafikförsäkring. Dessa människor sätter detta i system,
              och i dag finns möjligheten att kontrollera detta genom märket
              där bak på bilen.
            </seg>
            <seg n="30da15bf">
              Föreningen går nu in och betalar för skador som dessa oförsäkrade
              bilar vållar andra fordon och människor. Totalt förlorar vi 400600
              miljoner kronor på människor som inte har betalat sina trafikförsäkringspremier.
              Det är ju vi som betalar våra försäkringspremier som får vara
              med och betala kostnaden för att andra inte vill vara med i systemet.
            </seg>
            <seg n="b2b62c43">
              Polisen anser dessutom att avsaknaden av ett skattemärke på bilen
              är ett bra urvalsinstrument för trafikpolisen. På så sätt hittar
              man fordon som bör kontrolleras. Frånvaron av skattemärke indikerar
              nästan alltid att något är fel, till exempel körförbud på bilen,
              oförsäkrat fordon, att föraren är rattfyllerist eller drogpåverkad,
              att stöldgods finns i bilen och så vidare.
            </seg>
            <seg n="1ec742c4">
              Polisen har i sitt remissyttrande också reagerat över bristen
              på konsekvensanalys av vilka effekterna blir för polisen som kontrollmyndighet.
              Skatteverket anser vidare att det blir fler bilar ute i trafiken
              som har körförbud. Fler bilägare kommer att ta risker i trafiken
              med sina fordon. Det syns ju inte längre direkt på bilen om den
              har klarat besiktningen. Även länsstyrelsernas arbetsgrupp för
              körkorts- och yrkestrafikfrågor är starkt tveksamma till att ta
              bort skattemärket. När Vägverkets utredning om att ta bort skattemärket
              blev känd uttalade sig MHF, Motorförarnas Helnykterhetsförbund,
              i skarpa ordalag i tv och press. Alkohol och droger är i dag ett
              av de största säkerhetsproblemen. Skattemärket har stor betydelse
              för att indikera också sådana problem.
            </seg>
            <seg n="bebe9c0f">
              Åsa Torstensson, är inte frågan om trafiksäkerheten och omsorgen
              om människors liv och lem tillräcklig för att tills vidare bordlägga
              frågan om att slopa skattemärket? Tolkar jag ministern rätt om
              jag påstår att regeringen avvaktar i ställningstagandet innan
              analysen och konsekvenserna är klargjorda? Är inte polisens begäran
              om en konsekvensanalys också tillräcklig för att du ska ompröva
              frågan?
            </seg>
            <seg n="b07c2828">
              Ministern säger att man får pålagor hela tiden om man inte betalar
              försäkring, skatt eller har kontrollbesiktigat, men många av de
              här människorna bryr sig inte om det. Om vi ska ha bilar utan
              skattemärke där bak ska poliserna då knappa in varenda bil de
              ligger bakom för att kolla? Där kommer jag körande, och jag har
              betalat alla mina avgifter och är grön. Där kommer nästa, och
              det är likadant. Vi borde väl ha polisen till andra saker än det?
              Om man ser direkt på bilen att kontrollmärket inte finns kan man
              som polisman köra om och stoppa bilen. Det är de frågorna som
              jag tycker är så viktiga.
            </seg>
          </u>
          <note type="speaker" n="c4989d20">
            Anf. 154 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-63" n="9419a1a4">
            <seg n="2cca211d">
              Herr talman! Innan Claes-Göran Brandin drar i väg med frågeställningen
              om slopande av kontrollmärke, som det heter, tror jag att det
              är viktigt att jag återigen påpekar att remissen är en del av
              ett arbete som alltid förekommer när det kommer nya förslag i
              syfte att man ska få ett brett underlag och en analys av ett förslag.
              Vi arbetar mycket konsekvent med regelförenklingar.
            </seg>
            <seg n="64085f4b">
              Vi kan också konstatera att det finns ägare av fordon som inte
              är skattepliktiga, till exempel traktorer, som också får utskick
              av kontrollmärken som ett tecken på att fordonet får användas
              i trafik, men det är inte ett skattemärke, som Claes-Göran Brandin
              efterlyser.
            </seg>
            <seg n="b993e0ed">
              Innan vi drar i väg med konsekvensanalyser av att ändra förutsättningar
              för kontrollmärke tror jag att det är bra att konstatera att vi
              arbetar med ett regelförenklingsförslag i departementet. Just
              nu håller vi på med den interna hanteringen av detta med anledning
              av att vi har haft en remissomgång av förslaget.
            </seg>
          </u>
          <note type="speaker" n="fc9263a6">
            Anf. 155 CLAES-GÖRAN BRANDIN (s):
          </note>
          <u who="claes-goran_brandin_23d41f" xml:id="i-ad12935b12251859-2" n="b4474f93">
            <seg n="9f0acd47">
              Herr talman! Jag ska inte dra detta vidare, men jag tycker att
              de instanser som har svarat på detta har sådana klara besked att
              ge att man inte i dag eller de närmaste åren är mogen att slopa
              kontrollmärket.
            </seg>
            <seg n="7c04a6ab">
              Om vi ska titta på ekonomin har exempelvis Vägverket i sin utredning
              talat om att man sparar ungefär 50 miljoner kronor på att inte
              skicka ut de här kontrollmärkena. Det ska ställas mot de hundratals
              miljoner kronor som vi inte får in när människor inte betalar
              trafikförsäkring eller andra saker eller inte betalar skatt över
              huvud taget. Mellan tummen och pekfingret kan man tro att det
              ligger mellan ½ och 1 miljard i uteblivna skattepengar.
            </seg>
            <seg n="d0040503">
              Ministern hänvisade till Danmark och Finland. Jag kan hänvisa
              till Norge som för några år sedan införde ett skattemärke. Skatteintäkterna
              ökade med mellan 90 och 100 miljoner norska kronor. Jag tycker
              att det säger lite grann. Egentligen är de 50 miljoner som Vägverket
              sparar små pengar i jämförelse med vad man kan få in på det här.
              Man kan jämföra med vad man kommer att förlora om vi tar bort
              skattemärket.
            </seg>
            <seg n="d1a849b3">
              Det finns många utredningar. Målvaktsutredningen håller på och
              ser över hur man ska hantera sådana här frågor. Den kriminella
              världen använder sig av så kallade målvakter som äger bilar, men
              vi ska inte gå in på det här. Det kanske vi får återkomma till
              senare.
            </seg>
            <seg n="d7df5044">
              Jag är inte emot förändringar, men tiden är inte mogen att göra
              det nu. Vi bör avvakta tills alla de här problemen är lösta så
              att vi också kan använda oss av polisen i ett sådant arbete som
              den är till för.
            </seg>
          </u>
          <note type="speaker" n="edc92930">
            Anf. 156 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-64" n="9419a1a4">
            <seg n="17a40fa7">
              Herr talman! Nu var det kanske inte just Vägverkets besparingar
              som jag åsyftade när jag sade att Näringsdepartementet arbetar
              med regelförenklingar. Dessa kontrollmärken uppgår till cirka
              nio miljoner per år. Där kan vi minska de administrativa kostnaderna
              för en stor grupp av våra näringsidkare. Det är regelförenklingen
              för våra företag som vi har framför ögonen.
            </seg>
            <seg n="f0d54cb6">
              Jag upprepar att gamla regler och rutiner är oerhört svåra att
              förändra. Det är jag den första att bekräfta. Inte desto mindre
              är det oerhört viktigt att vi ständigt kan identifiera nya regelsystem
              som vi eventuellt kan förändra och ändå ha samma effekt som vi
              har haft med den regel som kanske infördes 1974 eller 1980. Vi
              kommer att fortsätta med regelförenklingsöversynen. Det här som
              har med kontrollmärken att göra arbetar vi fortsättningsvis med
              inom departementet. Längre än så kan jag inte kommentera det.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="2f0f7467">
            17 § Svar på interpellation 2008/09:178 om närtidssatsning
          </note>
          <note type="speaker" n="a354b918">
            Anf. 157 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-65" n="9419a1a4">
            <seg n="1fd82061">
              Herr talman! Anders Ygeman har frågat miljöministern hur stor
              omflyttning från väg till järnväg och kollektivtrafik som regeringens
              närtidssatsning på infrastruktur kommer att ge samt hur många
              ton koldioxid som närtidssatsningen kommer att spara.
            </seg>
            <seg n="fec6af3c">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="8a71d02c">
              Den närtidssatsning på infrastrukturen som regeringen presenterade
              i september innehåller investeringar på sammanlagt 7,6 miljarder
              kronor åren 2009 och 2010. 4,8 miljarder går till vägar och 2,8
              miljarder till järnvägar. De korrekta siffrorna är därmed 64 procent
              till vägar och 36 procent till järnvägar.
            </seg>
            <seg n="09e0343b">
              Bakgrunden till närtidssatsningen är att regeringen rätt snart
              efter tillträdandet märkte att genomförandet av investeringsplanerna
              för perioden 20042015 var kraftigt försenat. Viktiga väg- och
              järnvägsinvesteringar har inte kunnat starta enligt plan, och
              pågående projekt har varit i farozonen för att behöva avbrytas.
              Den främsta orsaken till detta var att planerna inte var tillräckligt
              finansierade.
            </seg>
            <seg n="71a03e83">
              Regeringen beslutade därför att genomföra en närtidssatsning
              åren 2009 och 2010. Med närtidssatsningen säkerställs att angelägna
              projekt kan genomföras i ett snabbare, mer rationellt tempo och
              att prioriterade projekt kan tidigareläggas i hela landet. Det
              gäller särskilt flaskhalsar som hindrar arbetspendling och minskar
              effektiviteten i godstransportsystemet.
            </seg>
            <seg n="f8a963de">
              På vägsidan går en relativt stor del av satsningen till att säkerställa
              att pågående projekt som tidigare varit underfinansierade verkligen
              kan färdigställas. Det handlar om utbyggnaderna av väg 73 från
              Västerhaninge till Nynäshamn och om E 45 mellan Älvängen och Trollhättan
              som inte erhållit tillräckligt med resurser av den tidigare regeringen.
              Bland övriga vägprojekt i närtidssatsningen kan nämnas nya förbifarter
              i Umeå, Sundsvall och Motala, där ett av de viktigaste motiven
              är att kunna minska genomfartstrafiken och den därtill hörande
              miljöbelastningen i stadskärnorna. Vidare satsar regeringen på
              bättre vägförbindelser till hamnarna i Trelleborg och Göteborg,
              vilket kommer att stärka sjöfartens roll när det gäller godstransporter.
            </seg>
            <seg n="0be4a1f3">
              På järnvägssidan säkerställs att de pågående utbyggnaderna av
              Haparandabanan och Ådalsbanan kan fortsätta i ett rationellt tempo.
              Vi får till stånd angelägna kapacitetsförbättringar i Bergslagen,
              Norra Sverige och längs den södra delen av Norrlandskusten. Vidare
              kommer regeringen att fortsätta förbättra förutsättningarna för
              järnvägstrafiken i storstadsregionerna för att minska förseningar
              och förbättra för arbetspendling och kollektivtrafik på spår.
            </seg>
            <seg n="0a630b38">
              Närtidssatsningens kraftiga ökning av järnvägsanslagen förbättrar
              möjligheterna att åstadkomma den eftersträvade överflyttningen
              av trafik från väg till järnväg med reducerade koldioxidutsläpp
              som följd. Det stora infrastrukturhindret för överflyttningen
              är inte att vägsystemet är för bra, utan att järnvägssystemet
              har brister. Sika och trafikverken redovisade den 1 december det
              regeringsuppdrag de fick i maj 2008 att kartlägga vilka potentialer
              det finns för överflyttning av gods och passagerare mellan trafikslagen
              som bidrar till minskade utsläpp av växthusgaser och energieffektivisering
              och som bedöms kunna vara samhällsekonomiskt lönsamma. En slutsats
              i kartläggningen är att dagens kapacitet i järnvägstransportsystemet
              och dess utnyttjande begränsar möjligheten till överflyttning
              från väg till järnväg och sjö. Det är viktigt att slå fast att
              insatserna för att förbättra järnvägsnätet inte får innebära att
              vi låter vägnätets standard förfalla, att trafiksäkerhetsproblemen
              lämnas utan åtgärd och att den tunga trafiken får fortsätta att
              trängas i stadskärnor som Motala, Sundsvall och Umeå.
            </seg>
            <seg n="8f68a747">
              Närtidssatsningen handlar således inte om några nya projekt,
              utan det är investeringar i nu gällande planer där planeringen
              hunnit så långt att det går att byggstarta 2009 eller 2010. Det
              är projekt som är bra för näringslivets transporter, för regionförstoringen,
              för trafiksäkerheten och för miljön. Till detta kan man också
              lägga att den snabba konjunkturnedgång vi sett de senaste månaderna
              gör att närtidssatsningen kommer helt i rätt tid. Den skapar nya
              jobb i byggbranschen och den gör att vi står bättre rustade den
              dag konjunkturen vänder uppåt igen.
            </seg>
          </u>
          <note type="speaker" n="efef03db">
            Anf. 158 ANDERS YGEMAN (s):
          </note>
          <u who="anders_ygeman_6a8412" xml:id="i-041427d6ac8ba0c5-0" n="24b250ad">
            <seg n="efc6a551">
              Herr talman! Rätt ska vara rätt. Därför tänker jag inleda med
              att säga att infrastrukturministern naturligtvis hade rätt siffror.
              Två tredjedelar av regeringens satsningar går till vägar, och
              en tredjedel av regeringens satsningar går till järnvägar.
            </seg>
            <seg n="c7dd16ac">
              Jag vill också passa på att tacka ministern för svaret. Men allvarligt
              talat: Var är svaret? Frågan är fem rader lång. Svaret är 4 533
              tecken långt, om jag har räknat rätt, men utan svar. Det var två
              frågor i interpellationen. Hur stor omflyttning från väg till
              järnväg och kollektivtrafik bedömer statsrådet att regeringens
              närtidssatsning kommer att ge? Hur många ton CO2 bedömer statsrådet
              att regeringens närtidssatsning kommer att spara? Ingen av de
              två frågorna fick sitt svar av ministern.
            </seg>
            <seg n="08402d12">
              Miljöministern och nu även kommunikationsministern har här i
              kammaren berömt regeringens närtidssatsning och menar att den
              kommer att flytta över trafik från vägar och bilar till järnväg
              och kollektivtrafik. Om då fördelningen är två tredjedelar på
              väg och en tredjedel på järnväg måste man fråga: Är regeringens
              vägsatsning sällsynt dålig eftersom den inte ska ge någon effekt?
              Den kommer inte att ge något ökat resande och inget ökat användande
              av vägarna. Är regeringens järnvägssatsning särdeles effektiv,
              eftersom den med bara en tredjedel av resurserna till järnvägen
              kommer att leda till ökat resande? Eller kan det vara så enkelt
              att regeringen inte har låtit de stolta klimatpolitiska målen
              också påverka infrastrukturpolitiken? Kan det vara så att regeringens
              politik i själva verket leder till ökad biltrafik och minskad
              järnvägs- och kollektivtrafik? Kan det vara så att i stället för
              att minska utsläppen från trafiken i Sverige leder regeringens
              politik till att vi ökar utsläppen i Sverige? Infrastrukturministern
              blir svaret skyldig.
            </seg>
          </u>
          <note type="speaker" n="c26b33ce">
            Anf. 159 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-66" n="9419a1a4">
            <seg n="c118e50c">
              Herr talman! Det är oerhört intressant att lyssna på Anders Ygeman.
              Jag trodde att Anders Ygeman hade en relation till hur väg- och
              järnvägsplaner ser ut och visste att det är en plan som nu gäller
              fram till 2015. Den saknar resurser på grund av att Anders Ygeman
              och den tidigare socialdemokratiska regeringen inte har sett till
              att till exempel Haparandabanan och Ådalsbanan har fått resurser.
              De skulle inte ha kunnat byggas inom den här planperioden om inte
              regeringen i närtidssatsningen hade lagt till de här resurserna.
            </seg>
            <seg n="dd07cf0b">
              Dessutom har regeringen lagt till ytterligare resurser till tjälsäkring
              i Norrlands inland från Dalsland och norrut. Vad är det i de insatserna
              som gör att Anders Ygeman tar sig en sådan ton och börjar räkna
              på procentfördelningen mellan väg och järnväg? Vad är det Anders
              Ygeman har missat när han inte ens i dag kan se vikten av att
              vi har bra väginfrastruktur för att främja svenska jobb genom
              att skogsindustrin kan vara effektiv, minska kostnaderna och därmed
              också miljöbelastningen?
            </seg>
            <seg n="85b5735a">
              Vad är det som är negativt med att vi lägger resurser på väg
              ut till hamnen i Göteborg så att vi får effektivare godsflöden
              genom ett hårt belastat Göteborg?
            </seg>
            <seg n="bd7580cc">
              Vad är det som är miljönegativt med att skapa förutsättningar
              för att tung vägtransport genom Motala nu förs ut utanför tätorten?
              Vad är det som är miljönegativt med att vi skapar bättre förutsättningar
              för Katrineholm med en förbifart? Båda dessa frågor har man under
              många år uppvaktat regeringen om för att åtgärder ska vidtas just
              i syfte att skapa en bättre miljö både för boendet och för tätorternas
              möjligheter att utvecklas.
            </seg>
            <seg n="7afe3458">
              Allt det som nu har presenterats i närtidssatsningen innebär
              en effektivare järnvägsinfrastruktur som naturligtvis, när vi
              också investerar i järnvägsinfrastruktur via Bergslagen, väster
              om Vänern och ned mot Göteborg, skapar ny och bättre kapacitet
              för godset att lämna vägen till förmån för järnvägen och därmed
              också effektivare kommer ut till hamnen i Göteborg. Detta är järnvägssatsningar
              som den socialdemokratiska regeringen fullständigt har avstått
              från att investera i.
            </seg>
          </u>
          <note type="speaker" n="4d2c4b6d">
            Anf. 160 ANDERS YGEMAN (s):
          </note>
          <u who="anders_ygeman_6a8412" xml:id="i-aea63ea98deeff42-0" n="24b250ad" next="i-796ad286f3dd09e9-0">
            <seg n="4b809d9d">
              Herr talman! Det har sagts mig att infrastrukturminister Åsa
              Torstensson är det statsråd som har besvarat flest interpellationer
              i riksdagens kammare. Det blir därför lite märkligt om statsrådet
              är ofamiljärt med interpellationsinstrumentet.
            </seg>
            <seg n="c4112719">
              Jag vill för kammarprotokollets skull och för Åsa Torstensson
              berätta att interpellationsinstrumentet är ett sätt för riksdagen
              att ställa frågor till statsråden. Jag har ställt två frågor till
              statsrådet. Statsrådet har nu hållit tal i åtta minuter här utan
              att besvara någon av de två frågorna men har under sitt fyraminuterssvar
              till mig lyckats ställa sju frågor till mig. Jag lovar att jag
              ska försöka besvara några av de frågorna om statsrådet bemödar
              sig om att besvara de två frågor som jag skickade in till statsrådet
              för tre veckor sedan och som statsrådet inte har bemödat sig om
              att besvara först skriftligen och sedan i sina anföranden.
            </seg>
          </u>
          <note n="1e6ca383">
            Anf. 161 TALMANNEN:
          </note>
          <u who="anders_ygeman_6a8412" xml:id="i-796ad286f3dd09e9-0" n="24b250ad" prev="i-aea63ea98deeff42-0">
            <seg n="fb002fe3">
              Jag vill då säga att interpellationsinstrumentet självfallet
              är en del av kontrollmakten för riksdagen att ställa frågor, men
              det är debattreglerna för allmän debatt som gäller, så det går
              att ställa motfrågor i sak här. Det förhindrar inte debatten.
            </seg>
          </u>
          <note type="speaker" n="844b09a9">
            Anf. 162 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-67" n="9419a1a4">
            <seg n="1430f975">
              Herr talman! Tack för det förtydligandet! Om Anders Ygeman fortsätter
              att diskutera procentfördelningen mellan väg och järnväg kan jag
              säga så här: Socialdemokraterna har avstått från att göra viktiga
              investeringar i järnvägsinfrastruktur. Jag och regeringen har
              prioriterat att vidta åtgärder för att stärka järnvägsinfrastrukturen
              som gör att vi har bättre flöden för godset genom Sverige.
            </seg>
            <seg n="1a1855ca">
              Vi har valt att investera i ett nedgånget vägnät med mer pengar
              av den anledningen att vägnätet är mer omfattande och har ett
              större uppdämt underhållsbehov. Dessutom har Vägverket och Banverket
              i underlag till regeringen presenterat projekt och objekt som
              kan starta här och nu 2009 och 2010. Det var uppdraget att de
              skulle kunna starta med en gång, utan långa planeringsprocesser.
            </seg>
            <seg n="06bbc696">
              Det handlar om att få bort flaskhalsarna och därmed minska miljöpåverkan
              och om att skapa bättre förutsättningar för företagarna att ha
              tillit till såväl järnvägsinfrastruktur som väginfrastruktur på
              kort sikt. Det är här och nu som vi också har behov av att skapa
              förutsättningar för jobben och samtidigt göra dessa investeringar
              som har så stor långsiktig betydelse.
            </seg>
            <seg n="4470b6ca">
              Regeringen lägger stor kraft på att med målet konkurrenskraftiga
              jobb i Sverige och med klimatutmaningen skapa bra förutsättningar
              för att alla transporter i sig blir effektivare och att hela kedjan
              blir så optimalt använd som möjligt. Det innebär att väg, järnväg
              och sjöfart det är de tre transportslag som effektivt samverkar
              så att vi kan få ut effektiva kedjor kan återfinnas i närtidssatsningen.
            </seg>
            <seg n="d590af02">
              Det är avgörande att det är åtgärder i alla delar av landet.
              Det finns satsningar på några vägavsnitt med fyrfält eller motorväg.
              Det är vägavsnitt som det av trafiksäkerhetsskäl var viktigt att
              prioritera. Samlat har vi skapat förutsättningar för bra flöden
              för att minska miljöpåverkan, bra flöden för att skogsindustrin
              ska få minskade kostnader och för att trafiksäkerheten ska förbättras,
              med resultatet färre döda i trafiken.
            </seg>
          </u>
          <note type="speaker" n="5dec963d">
            Anf. 163 ANDERS YGEMAN (s):
          </note>
          <u who="anders_ygeman_6a8412" xml:id="i-041427d6ac8ba0c5-1" n="24b250ad">
            <seg n="14e7419b">
              Herr talman! Det ingår uppenbarligen inte i infrastrukturministerns
              syn på interpellationsinstrumentet att hon ska försöka besvara
              de frågor som interpellanterna ställer.
            </seg>
            <seg n="1be90c83">
              Jag har i min interpellation ställt två frågor: Hur stor omflyttning
              från väg till järnväg och kollektivtrafik bedömer statsrådet att
              regeringens närtidssatsning kommer att ge? Hur många ton CO2 bedömer
              statsrådet att regeringens närtidssatsning kommer att spara?
            </seg>
            <seg n="73796c27">
              Statsrådet har nu hållit tolv minuters anföranden i kammaren
              och haft tre veckor på sig att förbereda sig, och hon har inte
              ens försökt att besvara någon av de två frågor som jag har ställt.
            </seg>
            <seg n="23362c8f">
              Det går inte att dra någon annan slutsats av detta än att regeringens
              närtidssatsning leder till överflyttning från järnväg till biltrafik
              och från kollektivtrafik till vägar. Statsrådet har nu några minuter
              kvar av sin talartid, men jag kan inte debattera med statsrådet.
              Ägna nu den tiden åt att svara på dessa två enkla frågor! Annars
              tror jag att det blir min slutsats om regeringens politik som
              kommer att leva kvar i lyssnarens öron.
            </seg>
          </u>
          <note type="speaker" n="92201c91">
            Anf. 164 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-68" n="9419a1a4">
            <seg n="81bcbeb1">
              Herr talman! Anders Ygeman, man har inte särskilt mycket på fötterna
              om man börjar räkna procentfördelning mellan väg- och järnvägsinvesteringar
              utan att bry sig om att lyssna på hur vi planerar infrastruktur
              i det här landet just i syfte att skapa förutsättningar för ett
              ökat flöde för gods från väginfrastrukturen till järnväg. Då kommer
              vi inte så mycket längre i den här debatten.
            </seg>
            <seg n="fb849769">
              För alla er som läser protokollet kan jag återigen påpeka att
              det finns mycket viktiga vägavsnitt som den socialdemokratiska
              regeringen uppenbarligen inte har brytt sig om av den anledningen
              att man inte har prioriterat miljöåtgärder. Man har inte prioriterat
              en effektiv järnvägsinfrastruktur för godset.
            </seg>
            <seg n="cd8d63eb">
              Vi har lagt nya resurser till Ådalsbanan, som Socialdemokraterna
              fullständigt nonchalerade, och Haparandabanan. Allt detta gör
              vi i syfte att nyttja Botniabanan när den är klar för att få bra
              godsflöden i syfte att också minska miljöpåverkan och bejaka näringslivets
              vilja att lyfta gods från väg till järnväg. Det är oerhört viktiga
              investeringar.
            </seg>
            <seg n="a27535ed">
              Jag kommer att fortsätta argumentera för och driva vikten av
              att satsa på både väg, järnväg och sjöfart i det här landet. Annars
              kan vi inte vare sig ha konkurrenskraftiga jobb eller minska miljöpåverkan.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="3bf0896b">
            18 § Svar på interpellation 2008/09:183 om dolda kostnader för
            telefonsamtal
          </note>
          <note type="speaker" n="1169f9cf">
            Anf. 165 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-69" n="9419a1a4">
            <seg n="e5449d19">
              Herr talman! Monica Green har frågat mig dels vad jag avser att
              göra för att kostnaderna för mobiltelefoni ska minska, dels vad
              jag avser att göra för att underlätta för konsumenterna att förstå
              sina fakturor.
            </seg>
            <seg n="c2565d6d">
              Jag vill börja med att säga att jag uppskattar att Monica Green
              har uppmärksammat Post- och telestyrelsens rapport Prisutveckling
              för telefoni och bredband första halvåret 2008 . Rapporten lyfter
              fram viktiga tendenser inom marknaden för elektronisk kommunikation
              och kan bland annat utgöra ett underlag inför framtida insatser.
              Marknaden utvecklas snabbt och för konsumenterna kan det vara
              svårt att förstå vad det är man faktiskt köper av operatören.
              Detta är viktiga skäl till varför PTS gör kontinuerliga analyser
              av både prisutvecklingen på marknaden och förändringar i olika
              typer av erbjudanden.
            </seg>
            <seg n="f6712ae5">
              Jag ser dock med oro på utvecklingen att debiteringsintervallen
              för telefoni blir allt längre, eftersom detta gör det svårare
              för konsumenter att beräkna hur stora kostnaderna verkligen kommer
              att bli. Frågan om längden på debiteringsintervallen bör också
              ses i ljuset av att minutpriserna för telefonsamtal, framför allt
              mobiltelefoni, sjunkit de senaste åren. Därmed kan ett längre
              debiteringsintervall bli ett sätt att så att säga ta igen det
              som förloras på minutpriset.
            </seg>
            <seg n="228b3274">
              Post- och telestyrelsen arbetar för närvarande med att ta fram
              föreskrifter till lagen om elektronisk kommunikation om vilken
              information om priser, taxor och allmänna villkor som teleoperatörer
              ska hålla allmänt tillgängliga. Föreskrifterna kommer också att
              reglera hur sådan information ska hållas tillgänglig. Dessutom
              arbetar PTS med att utveckla Telepriskollen i det här avseendet,
              och då är det givetvis viktigt att inkludera debiteringsintervall,
              öppningsavgifter och andra dolda kostnader. PTS ger också råd
              till konsumenter och andra slutanvändare om vad man bör tänka
              på när man ska välja operatör eller abonnemang, via information
              på bland annat PTS webbplats. Där kan man exempelvis få praktiska
              råd inför köp av telefoni- och datatjänster.
            </seg>
            <seg n="97264d5d">
              På ministerrådsmötet den 27 november i år nådde vi en politisk
              överenskommelse på EU-nivå avseende uppdateringar av det så kallade
              USO-direktivet. Ändringarna innebär bland annat att prisinformation
              till konsumenter inom området elektronisk kommunikation ska bli
              tydligare. Dessutom kom vi på ministerrådsmötet överens om uppdateringar
              av den så kallade roamingförordningen, som innebär att det införs
              ett maxpris för gränsöverskridande sms och mms och på grossistnivå
              för datatrafik.
            </seg>
            <seg n="5e68c23d">
              Sedan tidigare finns redan maxpris för gränsöverskridande mobilsamtal.
              Debiteringsintervallet för den så kallade eurotaxan ska vara en
              sekund. Processerna på EU-nivån kommer dock att fortgå i några
              steg till innan allt är färdigt. Jag är dock mycket glad över
              att dessa förändringar verkar komma till stånd för att förbättra
              och förenkla för konsumenterna, inte bara i Sverige, utan inom
              alla EU-länder.
            </seg>
            <seg n="a5277ba4">
              Slutligen vill jag trycka på att det sedan den 1 januari 2007
              finns lagstiftning som innebär att konsumenten har rätt till en
              specificerad faktura. Enligt dessa relativt nya regler ska bland
              annat öppningsavgift och debiteringsintervall anges på specificerade
              fakturor. Öppningsavgiften ska särredovisas och anges antingen
              som totalsumman för alla öppningsavgifter under räkningsperioden
              eller antal samtal där öppningsavgift debiteras och öppningsavgift
              per styck. Debiteringsintervall ska anges om leverantören tillämpar
              ett annat debiteringsintervall än en sekund.
            </seg>
            <seg n="4d9fdccd">
              Mitt svar till Monica Green är därför att det redan pågår arbete
              med att tydliggöra de dolda kostnaderna samt att det redan finns
              lagstiftning vars syfte är att underlätta för konsumenterna att
              förstå sina fakturor. Jag kommer också att följa utvecklingen
              och vad Post- och telestyrelsens pågående insatser leder till.
            </seg>
          </u>
          <note type="speaker" n="6411a17a">
            Anf. 166 MONICA GREEN (s):
          </note>
          <u who="monica_green_30ca1b" xml:id="i-a2e169e484aad364-5" n="1c28fa08">
            <seg n="f65be448">
              Herr talman! Tack så mycket för svaret! Det var ett väl initierat
              svar, tycker jag. Det var väl avvägt. Statsrådet har fått med
              många av de frågor när det gäller telefoni som för närvarande
              finns inom EU och som Post- och telestyrelsen jobbar med.
            </seg>
            <seg n="af2c6e2f">
              Statsrådet uppskattar att jag har uppmärksammat Post- och telestyrelsens
              rapport. Det är för mig självklart att följa Post- och telestyrelsens
              arbete. Jag tycker att det är en viktig myndighet, och jag tycker
              att det är viktigt att följa det som sker inom telefoniområdet.
              Så det är inget konstigt att jag uppmärksammat den rapporten.
            </seg>
            <seg n="65fb3b43">
              Post- och telestyrelsen pekar på att det här uppenbarligen är
              ett problem. Det man förlorar på gungorna tar man in på karusellerna.
              Det finns lockpriser. En del marknadsföring går till och med till
              så att man som konsument kan tro att det rent av är gratis att
              ringa.
            </seg>
            <seg n="10eedf8e">
              De flesta av oss vet att ingenting är gratis. Men marknadsföringen
              har varit sådan på många olika sätt. Man har lockat in kunderna.
              Det är svårt för kunder att följa sin faktura och veta vad det
              är man ska se på när man lockas av en försäljare som säger: Vi
              är de absolut billigaste på marknaden. Försäljaren glömmer att
              tala om hela kostnaden och så vidare.
            </seg>
            <seg n="1a7aa2db">
              Nu går vi in i ett modernt och spännande samhälle där mobiltelefonen
              flyter samman med datorerna det har de egentligen redan gjort.
            </seg>
            <seg n="23526e40">
              Vi har dem som terminaler. Vi använder dem i hemsjukvården och
              i skolan. Vi använder dem som hjälpmedel. Snart har vi dem som
              tv. Mobilen blir en tv. Och vi har den som en video. Vi har den
              som GPS. Vi har snart mobilen som betalkort. Vi har den som översättningshjälpmedel,
              och vi har den som termometer.
            </seg>
            <seg n="d11664e1">
              Ja, vi använder mobilen till allting, och den utvecklingen kommer
              inte att stanna. Det kommer bara att fortsätta och bli mer och
              mer spännande och bra saker som man kan använda mobilen till.
            </seg>
            <seg n="0490dd93">
              Men samtidigt med den här spännande utvecklingen blir det baksidor
              och nackdelar. Det uppstår problem och hinder som naturligtvis
              är till för att lösas, för fördelarna överväger.
            </seg>
            <seg n="f45b4c2b">
              Integritetsfrågorna är ett sådant problem som vi måste se till
              att vi kan lösa i framtiden.
            </seg>
            <seg n="9a0e0daa">
              En annan sak som vi diskuterade tidigare i dag, jag och Beatrice
              Ask, är att ungdomar och andra luras in i så kallade sms-lån.
              Det är så oerhört lätt att hamna i en skuldfälla när det gäller
              sms och den möjligheten.
            </seg>
            <seg n="46893417">
              Det finns alltså ett antal problem med framtiden också, men de
              är till för att lösas.
            </seg>
            <seg n="61ce72e6">
              Ett annat problem är det som jag har lyft fram i den här interpellationen,
              nämligen kostnader och även skillnader.
            </seg>
            <seg n="f74921b1">
              Nu ökar skillnaderna i samhället. Klasskillnaderna ökar igen.
              Det blir större skillnad mellan stad och land, mellan män och
              kvinnor. Jag har beskrivit här att vi, när telefonin övergår till
              att vara ett IT-hjälpmedel, måste se till att inte även IT och
              telefoni blir en klassfråga. Det ska inte vara en stor skillnad
              mellan män och kvinnor och inte mellan glesbygd och stad.
            </seg>
            <seg n="79708878">
              Det är därför som jag har lyft upp den här rapporten. Jag vill
              att ministern ska skynda på arbetet med att göra det lättare för
              konsumenterna i det nya IT-samhället.
            </seg>
          </u>
          <note type="speaker" n="7d1bb926">
            Anf. 167 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-70" n="9419a1a4">
            <seg n="7e62aa30">
              Herr talman! Jag tror inte att Monica Green och jag har olika
              synpunkter på det här. Jag tycker snarare att det är positivt
              att det sker en öppen diskussion om det här, för det är inte så
              ofta de här frågorna kommer upp. Det var av den anledningen som
              jag just kommenterade Monica Greens interpellation.
            </seg>
            <seg n="120e2ea5">
              Det är naturligtvis många som är irriterade och frustrerade över
              det som Monica Green beskriver om dolda kostnader.
            </seg>
            <seg n="89302df3">
              Inte desto mindre är det oerhört avgörande att det, precis som
              Monica Green beskriver, inte blir en klassfråga. För vi vet att
              information är svårt. Det är oerhört viktigt att konsumenten får
              en tydlig prisinformation och också ges möjlighet att på den här
              konkurrensutsatta marknaden välja bolag utifrån att man kan identifiera
              hur kostnaderna ser ut vad gäller debiteringsintervall eller öppningsavgifter
              eller vad det nu kan gälla.
            </seg>
            <seg n="c84181d6">
              Det är därför som Post- och telestyrelsen, som jag sade i svaret,
              arbetar med att ta fram föreskrifter som är kopplade till LEK
              om information om priser, taxor och allmänna villkor som teleoperatören
              ska hålla allmänt tillgänglig, just i syfte att stärka konsumenten.
            </seg>
          </u>
          <note type="speaker" n="b33e59a7">
            Anf. 168 MONICA GREEN (s):
          </note>
          <u who="monica_green_30ca1b" xml:id="i-a2e169e484aad364-6" n="1c28fa08">
            <seg n="e093197a">
              Herr talman! Ja, och om man nu ska stärka konsumenterna när det
              gäller möjligheten att välja rätt operatör och att hitta i djungeln
              när det gäller utbudet av tjänster finns det ytterligare en tjänst
              som jag skulle vilja skicka med infrastrukturministern.
            </seg>
            <seg n="9a2ad888">
              Hastigheten på nätet är också avgörande när det gäller mobiltelefon.
              Tillgången till mobiltelefoni är inte samma i hela landet. Tillgången
              till en bra telefontäckning är också en viktig del i valet för
              konsumenten.
            </seg>
            <seg n="179bda28">
              När man väljer som konsument handlar det också om att man har
              möjlighet att få en telefon som fungerar i hela landet eller en
              terminal som fungerar i hela landet. Man ska inte bli utsatt för
              att man måste ha två olika typer av mobiler eller det som ofta
              kallas för terminaler.
            </seg>
            <seg n="e44ee1ed">
              Det är viktigt att det här går hand i hand i utbyggnaden när
              det gäller bredbandstjänster för våra stationära datorer eller
              bärbara datorer men också när det gäller telefonin.
            </seg>
            <seg n="d7517a8d">
              Eftersom den bärbara datorn flyter ihop med mobilen i framtiden
              blir det allt viktigare att vi också har ett bra nät över hela
              landet och att det inte är vita fläckar ute på landsbygden där
              vi inte har täckning för vare sig mobiler eller telefoner.
            </seg>
            <seg n="35c7cdf1">
              Även det bör infrastrukturministern väga in som ett konsumentbehov
              när man som konsument ska ta ställning till vilken operatör man
              ska välja. Då fullkomligt vräks det ut en massa möjligheter. Det
              sägs: Vi är billigast, och vi är bäst, och vi har de absolut hetaste
              produkterna. Konsumenterna har då svårt att välja. Då måste de
              också kunna få upplysning om täckningen på nätet.
            </seg>
            <seg n="e164cec0">
              Det handlar alltså både om att man ska kunna läsa av sin faktura,
              vilka tjänster som man har att tillgå och vad de kostar och om
              att man ska veta vilken täckning det är i landet.
            </seg>
            <seg n="3d1f061d">
              Jag vill skicka med de sakerna till infrastrukturministern och
              just det här att man inte ska dölja kostnader. Det kan handla
              om fakturakostnader eller dolda avgifter på annat sätt eller att
              det tas betalt för en hel minut fast man bara har pratat i en
              enda sekund. Det borde fördömas, tycker jag.
            </seg>
          </u>
          <note type="speaker" n="19418703">
            Anf. 169 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-71" n="9419a1a4">
            <seg n="6f9e6e3a">
              Herr talman! Vi kanske har lämnat just dolda kostnader på telefonsamtalen.
              Inte desto mindre vill jag återkomma till det som Monica Green
              lyfte upp i den första kommentaren, vikten av att ha konsumentfokus.
              Det är inte alltid så att konsumenter klagar när det inte fungerar.
              Därför åligger det Post- och telestyrelsen att göra egna undersökningar
              om telebolagen och telebolagens räkningar, även om man naturligtvis
              också följer upp och har tillsyn utifrån de klagomål som kommer
              in. Det sker alltid ett parallellarbete som också åligger Post-
              och telestyrelsen.
            </seg>
          </u>
          <note type="speaker" n="ff970617">
            Anf. 170 MONICA GREEN (s):
          </note>
          <u who="monica_green_30ca1b" xml:id="i-a2e169e484aad364-7" n="1c28fa08">
            <seg n="c706bee4">
              Herr talman! Jag återvänder till minuttaxan och det som vi diskuterade.
              Om ett mobilsamtal pågår i 61 sekunder, ska man då bli debiterad
              för 120 sekunder och inte för 61 sekunder? Sådant är viktigt att
              ministern ser över. Det får inte vara så att en kund blir uppskörtad
              av sådana dubbla telefonkostnader trots att man har blivit lovad
              att man har en billig operatör.
            </seg>
            <seg n="40dd4657">
              Förutom de dolda kostnaderna är det viktigt att alla får ta del
              av IT-samhället. Telefon och dator flyter samman. Det är ett IT-samhälle.
              Då gäller det att kunna se till så att både män och kvinnor, unga
              och gamla, landet och staden har samma tjänster och att det inte
              ska vara för stora skillnader i kostnader. Det måste vägas in,
              tycker jag.
            </seg>
            <seg n="44e1f12d">
              Jag tycker att det är viktigt att Post- och telestyrelsen ser
              över inte bara de dolda mobiltelefonkostnaderna utan också själva
              täckningen och vad det är för tjänster som erbjuds. Det handlar
              om hur konsumenten ska kunna kontrollera det. Man ska veta att
              man kan jämföra det med en annan operatör och byta i så fall.
              Man ska inte bli inlåst hos en viss operatör och vara tvungen
              att stanna kvar hos den operatören i flera år för att man har
              valt en viss operatör. Ska vi ha aktiva konsumenter och bra marknader
              där priserna pressas nedåt måste kunderna kunna välja operatör
              hela tiden.
            </seg>
          </u>
          <note type="speaker" n="3f4f9d63">
            Anf. 171 Statsrådet ÅSA TORSTENSSON (c):
          </note>
          <u who="unknown" xml:id="i-9e53125abadd5370-72" n="9419a1a4">
            <seg n="95fcfd21">
              Herr talman! Själva mobiltäckningen och tillgång till hög kapacitet
              på bredband är inte en del av det uppdrag som Post- och telestyrelsen
              har som vi nu behandlar. Men det pågår parallellt ett arbete med
              att skapa förutsättningar att minska de vita fläckar som finns
              och för fortsatt uppbyggnad av hög kapacitet av bredband i alla
              delar av landet.
            </seg>
            <seg n="ca53d2cf">
              Det är inte kopplat till det som är svaret på den här frågan
              vad det gäller föreskrifter för LEK om taxor och avgifter och
              allmänna villkor för teleoperatören. Inte desto mindre är också
              det viktigt som Monica Green kom in på. Men det berör andra delar
              av Post- och telestyrelsens ansvar.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="f8ca817c">
            19 § Svar på interpellation 2008/09:152 om jakt på varg
          </note>
          <note type="speaker" n="09886301">
            Anf. 172 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-73" n="9419a1a4">
            <seg n="158f3123">
              Herr talman! Ann-Kristine Johansson har frågat mig om jag kommer
              att se över möjligheten att låta bland annat Värmland bli försöksområde
              för tillåten jakt på varg. Interpellanten har också frågat när
              jag kommer att presentera en rovdjursproposition.
            </seg>
            <seg n="b35001c7">
              Våren 2001 beslutade riksdagen om en sammanhållen rovdjurspolitik.
              Det övergripande målet är att Sverige ska ta ansvar för att björn,
              järv, lo, varg och kungsörn finns kvar i den svenska faunan. Arterna
              ska också enligt målet kunna sprida sig till sina naturliga utbredningsområden.
            </seg>
            <seg n="c7f09b34">
              För att utreda frågan om effekterna av rovdjursstammarnas utveckling
              samt frågor knutna till att uppfylla målen i en sammanhållen rovdjurspolitik
              tillsatte den förra regeringen 2006 en utredning. Utredningen
              om de stora rovdjuren överlämnade i december 2007 betänkandet
              Rovdjuren och deras förvaltning .
            </seg>
            <seg n="aa9f6365">
              Betänkandet är mycket omfattande. Resonemangen rör frågor och
              problemställningar som berör och engagerar många människor. En
              frågeställning som utredningen behandlar är om ansvaret för förvaltningen
              av rovdjuren i högre utsträckning skulle kunna ske på regional
              nivå med större möjligheter till lokal delaktighet. Betänkandet
              har varit ute på en bred remiss hos berörda myndigheter och organisationer.
              Flertalet remissinstanser är positiva till en ökad regionalisering.
            </seg>
            <seg n="eb4b7d45">
              Av betänkandet framgår dock inte hur en modell för en regionalisering
              ska kunna utvecklas beträffande bland annat regionala mål och
              förvaltningsplaner i förhållande till nationella mål och internationella
              åtaganden. Regeringen gav därför tidigare i höst Naturvårdsverket
              i uppdrag att, efter samråd med berörda myndigheter och organisationer,
              utarbeta ett förslag till hur ett ökat regionalt ansvar och lokal
              delaktighet i förvaltningen av rovdjursstammarna bör organiseras.
            </seg>
            <seg n="93370d59">
              I uppdraget ingår bland annat att Naturvårdsverket ska göra en
              analys av om genomförandet av en ändrad förvaltning bör ske fullt
              ut, i etapper artvis eller som försöksprojekt inom något eller
              några län. Naturvårdsverket ska redovisa sitt uppdrag den 15 februari.
            </seg>
            <seg n="c7c31269">
              Jag vill invänta verkets redovisning innan jag tar ställning
              till hur regionaliseringen bör genomföras. Min uppfattning är
              dock att vi ska ha en regionalisering av förvaltningen som framför
              allt ska bidra till snabbare beslutsprocesser.
            </seg>
            <seg n="393aa003">
              De senaste bedömningarna visar att etappmålet för varg om 20
              föryngringar per år är uppnått. I riksdagens beslut om sammanhållen
              rovdjurspolitik anges att med etappmål avses delmål för stammarnas
              tillväxt mot en nivå där artens fortsatta existens i Sverige kan
              anses långsiktigt säkrad. Vidare anges att när etappmålet nåtts
              bör en förnyad bedömning göras om mål för arten. Det bör även
              genomföras en grundlig genomgång av konsekvenserna av vargförekomsten.
            </seg>
            <seg n="7daa12c7">
              När jag fick beskedet från Naturvårdsverket den 5 december lät
              jag omedelbart påbörja förberedelserna för den av riksdagen begärda
              utredningen. Arbetet med att utvärdera etappmålet kommer att påbörjas
              inom kort. Jag kommer då att ge närmare besked om vilka ytterligare
              åtgärder jag avser att vidta med anledning av att etappmålet nåtts.
            </seg>
            <seg n="2904f101">
              Värmland är ett av de län där vargstammen är etablerad sedan
              länge och där stammen vuxit snabbast. Regeringen delar utredningens
              uppfattning att det är viktigt att vargstammen ökar i antal i
              sådan takt att människor på landsbygden hinner anpassa sig till
              de nya förutsättningar som det innebär att leva med varg.
            </seg>
            <seg n="1599f038">
              Jag är medveten om att det finns olika sätt att se på rovdjursfrågorna.
              Jag har därför nyligen haft överläggningar med företrädare för
              olika intresseorganisationer. Mitt mål är att föra dessa intressen
              närmare varandra. Att människor accepterar att samexistera med
              rovdjuren är den viktigaste förutsättningen för en framgångsrik
              förvaltning och för bevarande av rovdjuren.
            </seg>
            <seg n="3a532ff3">
              Jag vill nu i första hand avvakta resultatet av Naturvårdsverkets
              utredning, men jag är inte främmande för att i någon form, inom
              ramen för rådande direktiv och internationella åtaganden, skapa
              ett ökat utrymme för förvaltning av vargstammen. Det är dock viktigt
              att vi i de enskilda förvaltningsbesluten tar hänsyn till att
              vargstammen är sårbar ur genetiskt perspektiv, eftersom de skandinaviska
              vargarna stammar från totalt tre individer.
            </seg>
            <seg n="71a4c458">
              Jag har dock med glädje noterat att en invandrande varg från
              Finland etablerat sig i Sverige. Därmed har förutsättningarna
              ökat för ett nytt genetiskt tillskott till vargstammen.
            </seg>
            <seg n="3e5173e5">
              Jag avser att återkomma med dessa resonemang samt frågan om ökat
              regionalt ansvar för beslut som rör förvaltningen av rovdjursstammarna
              i en proposition om rovdjuren och deras förvaltning före sommaren
              2009.
            </seg>
          </u>
          <note type="speaker" n="114b4640">
            Anf. 173 ANN-KRISTINE JOHANSSON (s):
          </note>
          <u who="ann-kristine_johansson_80f4d4" xml:id="i-14c297042c9dbfe3-0" n="9ac66cb7">
            <seg n="0636e89f">
              Herr talman! Jag tackar för svaret och tycker att det är bra
              att ministern är tydlig med behovet av regional förvaltning och
              med att det ska komma en sammanhållen rovdjurspolitik före sommaren.
              Jag anser, för vargstammens fortsatta utveckling, att det nu behövs
              att ni tar ett helhetsgrepp på frågan. Hur stor är en livskraftig
              och hållbar stam? Vad menar vi med gynnsam bevarandestatus, och
              hur ska en regional förvaltning se ut?
            </seg>
            <seg n="09e36b5a">
              Jag vill redan från början vara tydlig med att jag helt står
              bakom 2001 års riksdagsbeslut om rovdjurspolitiken och även att
              vi vill ha en långsiktigt hållbar vargstam i Sverige. Det är glädjande
              att etappmålet med råge är uppnått.
            </seg>
            <seg n="4880a422">
              Därför tycker jag att det är dags med någon form av jakt, likt
              den vi har på björn, när det gäller vargen. Lever man i Värmland
              är rovdjursfrågan hela tiden närvarande. Vid alla de besök jag
              gör på landsbygden kommer frågan upp, och det är tydligt att det
              är en svår fråga och en balansgång.
            </seg>
            <seg n="cd3dc535">
              Ministern pekar på Värmland i svaret och säger att det är viktigt
              att stammen ökar i sådan takt att människor hinner anpassa sig.
              Hur tänker ministern där? Jag skulle gärna vilja att han utvecklar
              det.
            </seg>
            <seg n="8ec754eb">
              Vi politiker har att balansera alla olikstående intressen och
              göra avvägningar. Grunden för allt är de internationella åtagandena
              och vårt beslut om rovdjurspolitiken. Därefter behövs avvägningen
              mellan de boende i rovdjurstäta områden, de som bedriver näringsverksamhet
              såsom får- och lammproduktion och annan djurproduktion, de som
              vill kunna röra sig fritt i vår natur och jägarnas intressen.
              Rovdjuren är en del i en sammansatt helhet, inte minst relationen
              mellan rovdjur och bytesdjur.
            </seg>
            <seg n="998c1bf0">
              Det är glädjande att ministern är tydlig med att försöka föra
              dessa intressen närmare varandra, för det behövs en acceptans
              inför att samexistera med rovdjur.
            </seg>
            <seg n="2897cf88">
              I utredningen Rovdjur och deras förvaltning fördes en diskussion
              om den sociala fällan som hotar att slå igen om inte frågorna
              hanteras öppet och i nära samverkan med den berörda befolkningen.
            </seg>
            <seg n="7aba3a04">
              Jag tror att det här är otroligt viktigt. Att negligera problem
              som upplevs av dem som lever och bor i rovdjurstäta områden gör
              att acceptansen minskar, och det blir en ökad risk för konflikt.
              Därför måste vi hantera frågan på ett klokt och välbalanserat
              sätt. Jag anser det därför viktigt att få till en regional förvaltning
              nära de människor det berör.
            </seg>
            <seg n="5726c5c9">
              Med detta sagt vill jag ta upp frågan om Värmland med flera län
              som skulle kunna bli en försöksregion redan nu för att på ett
              klokt sätt och i nära samverkan med Naturvårdsverket och forskarna
              börja förvalta stammen genom bland annat jakt. Vargstammen bör
              förvaltas i lite större områden än i ett enskilt län, för vi har
              många gränsrevir. Därför behövs större förvaltningsområden.
            </seg>
            <seg n="3933b591">
              Vid en regionaliserad förvaltning krävs också tydlighet i hur
              avvägningen ska gå mellan de nationella målen och de regionala
              målen och hur förvaltningsplanerna ska se ut. Jag noterar i ministerns
              svar att Naturvårdsverket när de redovisar sin syn på hur ett
              ökat regionalt ansvar och lokal delaktighet ska se ut samtidigt
              ska ge sin syn på möjligheterna till försöksprojekt.
            </seg>
            <seg n="7380e578">
              Det är bra, men det brådskar både med att få besked om att man
              skulle kunna öka den regionala förvaltningen och att Värmland
              med flera län skulle kunna få starta ett försöksprojekt med en
              sådan här inriktning.
            </seg>
            <seg n="823c2487">
              Hur menar ministern att vi ska få en ökad acceptans och legitimitet
              för rovdjurspolitiken? Det vore intressant att höra ministern
              utveckla detta, för jag tror att det är en grundtes i rovdjurspolitiken
              att vi får en ökad acceptans och legitimitet för våra beslut här
              i riksdagen.
            </seg>
          </u>
          <note type="speaker" n="1eea126a">
            Anf. 174 GUNNAR SANDBERG (s):
          </note>
          <u who="gunnar_sandberg_84118c" xml:id="i-aac88f1da7ea9538-0" n="ba5ea85a">
            <seg n="218b0522">
              Herr talman! Jag är ju från Jämtland och inte från något riktigt
              vargtätt område, men vi har andra rovdjur. Därför är det glädjande
              att miljöministern stöder tankarna om en lokal och regional förvaltning
              av rovdjuren.
            </seg>
            <seg n="4b52353f">
              Det saknas förvisso en modell för denna förvaltning, men frågan
              hastar för de utsatta länen. Därför vill jag fråga miljöministern
              om han är beredd att skynda på tillskapandet av en sådan modell.
            </seg>
            <seg n="f5ae577b">
              En annan fråga är begreppet lärande organisation som är allmänt
              accepterat bland företag och myndigheter. Man har helt enkelt
              insett fördelarna med incidentrapportering, åtgärd och uppföljning,
              allt för att eventuella misstag inte ska begås mer än en gång.
            </seg>
            <seg n="fe85fef2">
              I varglänen har man i dag mångårig erfarenhet av att leva med
              varg. Skulle miljöministern vara beredd att ta till vara den erfarenheten
              i en brett upplagd undersökning för att få veta inställningen
              till varg?
            </seg>
            <seg n="ddcb918a">
              Slutligen en tredje fråga: Ca 27 föryngringar av varg är konstaterade
              i Sverige och Norge. Regeringens mål är att den ska spridas över
              hela landet. Om detta sker blir det samlade rovdjurstrycket nådastöten
              för den svenska renskötseln. Redan i dag förlorar tillsammans
              de tio jämtländska samebyarna ca 10 000 renar till rovdjuren.
              Renbeteslänen måste hållas utanför vargens spridningsområde. I
              annat fall äventyras en hel kultur.
            </seg>
            <seg n="d1c592b9">
              Är miljöministern beredd att biträda den uppfattningen?
            </seg>
          </u>
          <note type="speaker" n="89fffe76">
            Anf. 175 HANS UNANDER (s):
          </note>
          <u who="hans_unander_928365" xml:id="i-e8845ffe37803f38-0" n="a9727b06">
            <seg n="78af7d09">
              Herr talman! Jag kommer också från ett län som i stort sett har
              samma problematik som Ann-Kristine Johansson tar upp. Jag är från
              Dalarna, om det inte hörs.
            </seg>
            <seg n="f63189c3">
              Denna fråga diskuteras många gånger ute på arbetsplatser och
              hemma vid köksbordet. Många gånger förs diskussioner som gör att
              man kan tycka att det går till överdrift. Men om människors oro
              ska kunna stillas måste vi på något sätt börja fundera på hur
              vi ska göra för att få en högre acceptans för dessa rovdjur.
            </seg>
            <seg n="5a1a80a4">
              Där tror jag, precis som ministern är inne på, att man måste
              se till att det nu tas beslut närmare människorna så att de känner
              att de är med och påverkar och att det finns en närhet till besluten.
              Annars är risken stor, vilket man kan se tendenser till utan att
              ha belägg för det, att det blir en illegal jakt där man tar lagen
              i egna händer. Det tycker jag är väldigt oroväckande.
            </seg>
            <seg n="e85f7c30">
              Jag tror på idén och tanken som Ann-Kristine Johansson har, att
              man kanske ska fundera på om det inte är på tiden att man inför
              något slags jakt på samma sätt som vi har på björn. Det tror jag
              skulle vara ett bra medel att komma framåt i frågan.
            </seg>
            <seg n="5d5b96bb">
              Just nu har vi i Dalarna en varg som stryker runt Moratrakterna.
              Den har alldeles nyligen setts i närheten av vår ridanläggning
              där. Den går i stort sett mellan byarna i ganska centrala delar
              av Mora. Jag tror att man måste fundera kring skyddsjakt, för
              när individer kommer för nära måste man kunna ta dessa beslut
              så att människor slipper oroas. På så sätt kan man få den acceptans
              som krävs.
            </seg>
          </u>
          <note type="speaker" n="6f5606b9">
            Anf. 176 ÅKE SANDSTRÖM (c):
          </note>
          <u who="unknown" xml:id="i-9e53125abadd5370-74" n="9419a1a4">
            <seg n="e4cfe4cd">
              Herr talman! Tack, ministern, för svaret på denna interpellation!
            </seg>
            <seg n="4ab18c94">
              Liksom Gunnar Sandberg bor jag i ett län Västerbotten som tillhör
              renskötselområdet, och 2001 års beslut sade också att någon varaktig
              föryngring vad gäller varg ska inte finnas inom åretruntmarkerna.
              På den punkten var vi eniga.
            </seg>
            <seg n="2bf9e098">
              Ann-Kristine Johansson tar i interpellationen upp en angelägen
              fråga, nämligen när vi ska få en aktiv förvaltning av vargstammen
              som inkluderar noga reglerad jakt. Hon konstaterar också att antalet,
              250 svenska vargar, nämns i den intensiva debatten om vargstammens
              storlek och spridning.
            </seg>
            <seg n="6eabb49e">
              Sedan interpellationen avlämnades den 24 november har det skandinaviska
              vargforskningsprojektet Skanulv som står för faktauppgifterna
              när det gäller vargstammens storlek kommit med ytterligare en
              rapport över 2008 års föryngringar.
            </seg>
            <seg n="bf71f8c9">
              Antalet konstaterade föryngringar i den svenska vargstammen är
              nu 24 stycken, varav 22 helsvenska och 2 föryngringar i gränsreviren
              mot Norge. Dessa räknas statistiskt in i den svenska vargstammen
              som hittills i år alltså konstaterats ha fått 24 föryngringar.
              Härtill kommer 3 helnorska föryngringar. Den skandinaviska vargstammen
              har alltså i år minst 27 föryngringar. Det torde säkert komma
              flera rapporter under vinterns inventeringar. Därför kan man säga
              att den skandinaviska vargstammen nu uppgår till minst 270 vargar,
              varav den svenska stammen består av minst 240. Detta med de omräkningstal
              som normalt används.
            </seg>
            <seg n="a8ca4535">
              Bland årets föryngringar finns dessutom en invandrad rysk-finsk
              hane i Gävleborgs län. Vargstammen har alltså fått ett genetiskt
              tillskott, vilket är positivt för att reducera inaveln i den skandinaviska
              vargstammen. Naturvårdsverket har med stöd av denna utveckling
              också kunnat bevilja flera ansökningar om skyddsjakt på varg under
              2008.
            </seg>
            <seg n="cbd5cc5e">
              När denna interpellation efterfrågar möjligheten att göra Värmland
              till ett försöksområde för tillåten jakt på varg kan jag förstå
              den otålighet som många värmlänningar känner inför dagens situation.
              Men otåligheten är inte begränsad bara till Värmland. Den finns
              också i Dalarna och Gävleborg. Jag känner oro för att den illegala
              jakten på varg kommer att öka om vi inte snart får ett reformerat
              system för vargförvaltning i hela Sverige.
            </seg>
            <seg n="c80ae95f">
              Rovdjursutredningen tillsattes för att ge grund för en reformering
              av rovdjursförvaltningen i hela landet, inklusive vargförvaltningen.
              Den har, som bekant, för ett år sedan lämnat sitt förslag till
              regionalisering. För att undvika en alltför snabb ökning och koncentration
              av vargstammen har utredningen föreslagit att den svenska vargstammen
              på tre år ska begränsas till 200 vargar, för att skapa förtroende
              bland medborgarna och visa att vi genom förvaltningen har kontroll
              på vargstammens utveckling.
            </seg>
            <seg n="295c4df8">
              Jag emotser med tillförsikt regeringens förslag i dessa frågor
              som jag hoppas kommer inom kort.
            </seg>
          </u>
          <note type="speaker" n="886b95e4">
            Anf. 177 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-75" n="9419a1a4">
            <seg n="8d8b64e7">
              Herr talman! Jag tycker naturligtvis att det är välkommet med
              engagemanget från den socialdemokratiska sidan i frågorna. Jag
              hoppas att det också bäddar för breda beslut den dag det är dags
              här i riksdagen. Det visar också på en välkommen förändringsvilja.
              Det var ju inte riktigt det som rådde när den här regeringen tog
              över.
            </seg>
            <seg n="40891cf4">
              Jag vill också betona att jag har tagit ställning i grundfrågan,
              det vill säga att jag anser att det behövs en regionalisering
              av förvaltningen i ökad grad och också mer lokal delaktighet.
              Frågan gäller nu hur det ska gå till.
            </seg>
            <seg n="76ff2fde">
              Ann-Kristine Johansson frågar mig vad jag menar med att människor
              ska hinna anpassa sig till den ökade vargstammen. Jag menar att
              det har gått mycket fort att öka vargstammen. Det är naturligtvis
              välkommet när det gäller att säkra vargstammens långsiktiga överlevnad,
              men det är inte bara antal vargar som avgör det. Det har framför
              allt att göra med den genetiska statusen hos vargen. Det får också
              mycket tydliga konsekvenser, inte minst i de områden där vargkoncentrationen
              är som störst, kanske tre fyra län.
            </seg>
            <seg n="cc8c1c06">
              Jag menar att det betyder att människor måste känna trygghet
              och delaktighet och också ha insikt i hur man regionalt hanterar
              frågorna. Man behöver kunna skydda sig på rätt sätt. Det kan handla
              om allt från det vi nu har gjort när det gäller jaktförordningen
              till att kunna sätta upp stängsel och förbereda för att skydda
              sina husdjur och tamdjur.
            </seg>
            <seg n="321e3717">
              Jag menar att det är nödvändigt att föra de olika intressena
              närmare varandra. Jag tror i själva verket inte att motsättningarna
              behöver vara så stora som de har varit. Det är passivitet som
              låter motsättningarna växa. Det är därför regeringen också har
              tänkt vara mycket aktiv.
            </seg>
            <seg n="e93f7461">
              Som svar på frågan om jag tänker mig Värmland eller några andra
              regioner som försöksregioner har jag gjort klart och tydligt att
              jag i grunden inte tycker att försök räcker. Jag vill att det
              ska vara riktiga åtgärder. När vi nu vartefter tar olika steg
              är vår tanke att i första hand vidta riktiga åtgärder. Jag tycker
              också att det är viktigt att skynda på arbetet med en sådan här
              modell. Det är därför vi har inlett arbetet omedelbart.
            </seg>
            <seg n="7b8f4bea">
              Jag har fått frågan om jag skulle vilja göra en stor opinionsundersökning
              om inställningen till vargen. Jag nöjer mig inte med opinionsundersökningar.
              Jag tycker att det är bättre att se till att direkt öka förutsättningarna
              för ökad delaktighet och ökad regional förvaltning. Jag är också,
              som jag sade, beredd att vidta andra åtgärder.
            </seg>
            <seg n="c46ac27a">
              Jag menar att det inte är rimligt att vargen bara är koncentrerad
              till tre fyra län. Därför är det befogat att också ha målsättningen
              att få en större utspriddhet över landet. Jag är medveten om att
              vi ska ta ansvar också för konsekvenserna i rennäringsområdena.
              Det menar jag är en av de frågor som ska belysas vid den utvärdering
              som vi kommer att göra.
            </seg>
            <seg n="e0ab6aaa">
              Jag har också fått frågan om jag skulle vara beredd att genomföra
              förvaltning på samma sätt som för björn. Då vill jag vara tydlig
              med att när det gäller björnen har miniminivåerna överträffats
              rejält. Det är en annan situation än i fråga om vargen. Men precis
              som jag har sagt i interpellationssvaret är jag inte heller främmande
              för att i någon form skapa ett ökat utrymme för förvaltning av
              vargstammen, därför att det här är en förtroendefråga där vi ska
              föra samman naturvårdsintressen å ena sidan och viktiga intressen
              för landsbygden å den andra.
            </seg>
          </u>
          <note type="speaker" n="f4aa99e2">
            Anf. 178 ANN-KRISTINE JOHANSSON (s):
          </note>
          <u who="ann-kristine_johansson_80f4d4" xml:id="i-14c297042c9dbfe3-1" n="9ac66cb7">
            <seg n="090101f1">
              Herr talman! Det märks att det finns ett brett intresse bland
              ledamöterna för den här frågan.
            </seg>
            <seg n="6d2f76de">
              Tack, ministern, för de här upplysningarna! Du ställde frågan
              om breda beslut. Det beror på vad ni kommer med. Självklart är
              vi socialdemokrater intresserade av att hitta bra lösningar, precis
              som jag beskrev i mitt första inlägg. 2001 års rovdjurspolitik
              byggde ju på breda politiska överenskommelser. Nu är det dags
              att gå vidare. Jag tror att det för rovdjurspolitikens skull är
              bra med en bred enighet.
            </seg>
            <seg n="402cad4b">
              Skälet till att jag efterfrågar försöksområden eller försöksprojekt
              med Värmland och delar av Dalarna, Gävleborg och Örebro är att
              snabbt komma i gång med prov på regional förvaltning. Propositionen
              dröjer till innan sommaren, och sedan tar det tid innan vi fattar
              beslut i riksdagen och innan det kan verkställas. Det är därför
              jag ser ett försök som en möjlighet att snabbt få i gång och pröva
              regional förvaltning.
            </seg>
            <seg n="09b64d97">
              Jag håller också med om att passivitet undergräver legitimiteten.
              Därför är det bra att vi för den här debatten nu och att vi på
              olika sätt beskriver att det kommer saker under våren.
            </seg>
            <seg n="ca6bf8c4">
              Jag skulle också vilja ställa frågan hur ministern ser på Rovdjursutredningens
              förslag att stanna upp i tre år, nu när vi har uppnått etappmålet,
              för att ha tid att lära oss förvalta stammen och få just ökad
              acceptans i de berörda områdena.
            </seg>
            <seg n="27a08645">
              Jag tar upp frågan om liknande jakt som på björn som en jämförelse
              därför att björnstammen ju har jagats under ett antal år. Ändå
              har den växt väldigt bra. Det är som ministern säger att björnstammen
              är långt över miniminivån nu, och ändå har vi jagat björn under
              ett antal år. Det är på liknande sätt jag skulle kunna tänka mig
              att vi gör när det gäller vargen. Finns de förslagen med i ditt
              tänk inför det fortsatta arbetet?
            </seg>
            <seg n="5ff66d28">
              Jag hoppas verkligen att ministern ser till att en proposition
              kommer så snart som möjligt. Helst skulle jag vilja se en på riksdagens
              bord innan mitten av mars så att vi skulle hinna behandla den
              före sommaruppehållet. För vargens skull och för landsbygdsbefolkningens
              som lever och verkar i de rovdjurstäta områdena brådskar det.
            </seg>
            <seg n="47ec19c5">
              Man kan fundera på vad som händer när vi börjar få flera vargar
              som rör sig i större delar av landet vi pratade ju om att vi behöver
              ha ökad spridning av vargstammen till exempel när de börjar närma
              sig större städer söderut. Vi har ju haft några i Helsingforssområdet
              där inte skogsområdena är lika stora och vi alltså kan få möte
              mellan varg och människa oftare. Hur ser ministern på det? Jag
              är rädd för att konflikterna där kan öka ännu mer.
            </seg>
            <seg n="90a4b128">
              Jag besökte en familj i norra Värmland för några veckor sedan
              som fått flera av sina får rivna av varg, trots att de hade ett
              väl fungerande rovdjursstängsel. Vad säger man till dem, och hur
              möter man deras oro?
            </seg>
            <seg n="1019fef0">
              Det är viktigt att väga in lantbrukarens bekymmer med rovdjur
              eller hästägarens oro. Öppna landskap är viktiga, och i vissa
              områden behövs fler djur som håller landskapet öppet. Där kan
              rovdjuren begränsa det utrymmet. Jag känner fårägare som väger
              mellan att bryta mot djurskyddslagens krav på utevistelse för
              sina djur eller att sitta uppe varje natt och vakta under sommarhalvåret.
            </seg>
            <seg n="c3a03f54">
              Det är sådan oro man möter ständigt och jämt. Därför är det viktigt
              att än en gång säga att det är bra att ministern tar denna fråga
              på allvar och försöker göra så att det blir en bra utveckling.
            </seg>
          </u>
          <note type="speaker" n="3ca6bea2">
            Anf. 179 GUNNAR SANDBERG (s):
          </note>
          <u who="gunnar_sandberg_84118c" xml:id="i-aac88f1da7ea9538-1" n="ba5ea85a">
            <seg n="5a5005d8">
              Herr talman! Jag tackar ministern för svaren, men jag hoppas
              att vargen fortsättningsvis hålls utanför renbetesområdena. En
              annan fråga som vi ofta får höra, överdriven eller inte, gäller
              vargens härkomst. När Projekt Varg startade konstaterade man att
              en spillra av den nordiska vargstam som fanns kvar i våra djurparker
              var alltför svag och inavlad för att man skulle kunna bygga upp
              en ny vargstam i Sverige med hjälp av den.
            </seg>
            <seg n="fd214ade">
              Påståenden om att dagens svenska vargstam därför skulle vara
              inplanterad har hörts under lång tid. Dessa påståenden kan också
              vara en av orsakerna till den negativa inställningen till varg
              som finns på många håll i landet. Vi har under lång tid också
              hört påståenden om att dna-undersökningar entydigt visar att vargarna
              i samtliga fall skulle bära samma dna som vargar i Baltikum och
              Ryssland.
            </seg>
            <seg n="afc7b6f5">
              Är det inte en gång för alla dags att gå till botten med dessa
              påståenden? Är dagens svenska vargstam inplanterad eller inte?
              Eller är frågan för känslig för att utredas?
            </seg>
          </u>
          <note type="speaker" n="758d76e9">
            Anf. 180 HANS UNANDER (s):
          </note>
          <u who="hans_unander_928365" xml:id="i-e8845ffe37803f38-1" n="a9727b06">
            <seg n="14e0d064">
              Herr talman! Det är väl bra att vi har samma uppfattning när
              det gäller regional förvaltning. Det känns bra att ministern har
              samma uppfattning som vi. Jag ser fram emot de riktiga åtgärderna
              som ministern pratar om, och jag hoppas verkligen att Dalarna
              kommer med.
            </seg>
            <seg n="c10aa5f0">
              Sedan var det diskussionen om varg- och björnförvaltning och
              att ha något slags jakt liknande den på björnen. Även om man säger
              att det är annorlunda för björnarna där har ministern rätt är
              min uppfattning att man ändå bör fundera på om det inte är på
              tiden att man gör något för att inte hamna i situationen att det
              helt plötsligt blir många vargar. Man vet ändå att när vargen
              föder ungar blir det ganska många i kullarna.
            </seg>
            <seg n="2a3b10bc">
              Om vi inte gör något liknande jakt på björn med varg, ministern,
              finns det inte risk med att vänta för länge? Ser ministern någon
              risk?
            </seg>
          </u>
          <note type="speaker" n="8e2e8ec1">
            Anf. 181 ÅKE SANDSTRÖM (c):
          </note>
          <u who="unknown" xml:id="i-9e53125abadd5370-76" n="9419a1a4">
            <seg n="80901dc1">
              Herr talman! Det är glädjande att vi synes vara överens, har
              stor samstämmighet, är eniga, i frågorna som rör behovet av åtgärder.
              Rovdjursutredningen har fått en god acceptans, som jag förstår,
              i breda lager. Det är en formellt stor skillnad mellan att ha
              skyddsjakt och licensjakt. Som jag ser det är det viktigt att
              även införa licensjakt på björn och licensjakt på varg som komplement
              till skyddsjakt på varg.
            </seg>
            <seg n="bb02413e">
              Frågan om utökningen, det vill säga en större del i renskötselområdet,
              som är 38 procent av Sveriges yta, är komplicerad, som ministern
              har sagt. Jag vill erinra dels om problemet för rennäringen, dels
              om utgiftsperspektivet för rovdjursersättningarna. De har redan
              passerat 50 miljoner per år. Om en ökning skulle tillåtas där
              skulle det få stora konsekvenser på det området också.
            </seg>
            <seg n="a40948e3">
              Min avslutande fråga rör närmast vad ministern anser om planeringen
              av de åtgärder som har skisserats i interpellationssvaret. Kan
              det ske i närtid, som man brukar säga i ett utskottsområde? Kan
              det ske utan dröjsmål att komma i gång med den detaljerade planeringen
              för regionalförvaltningen?
            </seg>
          </u>
          <note type="speaker" n="44eed3e8">
            Anf. 182 BENGT-ANDERS JOHANSSON (m):
          </note>
          <u who="bengt-anders_johansson_f23e14" xml:id="i-9519512d94a4c68f-0" n="4410bfba">
            <seg n="9a99ac25">
              Herr talman! Tack, Ann-Kristine Johansson, för en angelägen interpellation!
              Inte minst uppslutningen i kammaren visar att frågan är oerhört
              angelägen. Bredden på de partier som är företrädda här visar också
              engagemanget i frågan.
            </seg>
            <seg n="4a56f1e1">
              Jag tror att vi är många som får påstötningar och kontakter från
              olika delar av landet i dessa frågor. Många upplever att det hitintills
              funnits en okontrollerat växande framför allt vargstam. Det är
              främst det man talar om. Det är förvisso sant därför att det inte
              har varit någon kontroll på tillväxten av vargstammen så här långt.
              Det är många som vittnar om känslorna när de drabbas, när tamdjuren
              har rivits etcetera. Så sent som för en dryg vecka sedan ringde
              en förtvivlad person till mig och berättade att hans hund hade
              blivit angripen. Han fick efter tre dygn hämta ut hunden från
              djursjukhuset. Det kostade 27 000 kronor. Han hade inte de pengarna.
              Han fick ta ett banklån för att lösa ut sin hund.
            </seg>
            <seg n="f596bf2a">
              Vad jag vill ha sagt med detta till ministern är att jag tror
              att vi måste titta på förutsättningarna för att staten tar ett
              ökat ansvar när statens djur åstadkommer en skada. Jag vet att
              det är rundligare tilltaget när det gäller andra tamdjur, men
              för just hundar finns det en begränsning. Om min hund åstadkommer
              något har jag som hundägare oinskränkt ansvar. Därför borde det
              analogt med detta vara så att staten tar ett fullt ansvar.
            </seg>
            <seg n="bd2f78cd">
              Bortsett från detta är det också viktigt att stå upp för den
              biologiska mångfalden. Vi är helt överens om att vi ska ha de
              fem stora rovdjuren. Då är det mer fråga om hur vi ska hantera
              detta. Därför är det utomordentligt bra att alla har varit uppe
              och talat om regionaliserad förvaltning, och ministern var sällsynt
              tydlig och sade att han har tagit upp just den frågan.
            </seg>
            <seg n="ad769ae1">
              Det är nu elva dagar sedan vi fick klart för oss att vi har nått
              etappmålet. Då tycker jag att det är ovanligt snabbt agerat av
              en regering att redan nu säga att man ska göra en utvärdering
              och att den ska läggas fram snart. Det är utomordentligt bra.
              Dessutom har regeringen tidigare levererat 28 §, som i någon mån
              har varit en ventil för dem som är på väg att drabbas av angrepp.
            </seg>
            <seg n="92204626">
              Jag tror också att ministern har en stor poäng i att det nu handlar
              om att föra samman, att få en accept för, de olika ytterlighetspunkter
              som de facto finns i den här frågan. Jag tror att det är grunden
              för att vi ska fortsatt ha en bra inriktning när det gäller förvaltningen.
            </seg>
            <seg n="1ec5da1d">
              Jag blir också glad när ministern säger att han inte är främmande
              för att i någon form, inom ramen för rådande direktiv och internationella
              åtaganden, skapa ett ökat utrymme för förvaltning av vargstammen.
              Jag vill bara av hela mitt hjärta uppmana ministern att verkligen
              se till att så snart som möjligt leverera. Då är det viktigt med
              förvaltning och genetiken. Jag tror att vi är helt överens, oavsett
              var vi hör hemma, om att den vargstam vi ska ha naturligtvis ska
              vara kraftfull och ha genetiskt fulländade djur och inga degenererade
              krumelurer som bland annat kan bli besvärande i kynnet.
            </seg>
            <seg n="3cc94072">
              När det gäller försöksområden vill jag ge rådet att hela området
              där det finns varg bör i så fall vara försöksområde. Det innebär
              där vargen för närvarande finns. Jag önskar lycka till i det fortsatta
              arbetet.
            </seg>
          </u>
          <note type="speaker" n="a2ac1036">
            Anf. 183 ALF ERIKSSON (s):
          </note>
          <u who="alf_eriksson_8c9942" xml:id="i-8da885976cbea582-0" n="fe20631d">
            <seg n="21b41e9a">
              Herr talman! Vi har fått varg till Halland, mitt hemlän. Då tror
              naturligtvis alla att det är därför jag ger mig in i den här debatten,
              men det är det inte. Det var när jag hörde miljöministerns passus
              om att landsbygdens folk ska hinna anpassa sig till ökad vargförekomst.
              Det där var visst aktuellt en gång i tiden. Det var den tiden
              när vi fattade beslutet att vi skulle ha som delmål att ha 200
              vargar i landet. Jag var med då. Förslagen var allt från noll
              till tusen. Så småningom enades vi om vi var i huvudsak eniga
              här i kammaren ett delmål på 200.
            </seg>
            <seg n="c816fa6e">
              Den kunskap vi hade då, och den tro vi hade, var att de skulle
              fördela sig spritt över landet, inte att de skulle samla sig i
              två eller tre län. Hade de 200 fördelat sig som drömmen var hade
              det varit lite annorlunda. Då stämde den där passusen ganska väl,
              om att landsbygdens folk skulle hinna anpassa sig till en ökad
              vargförekomst men på en låg nivå.
            </seg>
            <seg n="12c705db">
              Nu har vargarnas beteende visat att det inte är så, utan de är
              fortfarande ganska koncentrerade, även om vi har fått ett par
              till Halland. Det innebär att vi nu ganska raskt måste vidta åtgärder,
              för annars är risken att situationen blir svår att hantera. Det
              är väl inte det roligaste som finns att jaga varg. Jag vet själv
              vad jakt innebär, och det är inte ett byte som man tycker att
              det är speciellt kul att jaga. Det skulle jag själv inte tycka.
            </seg>
            <seg n="d049585b">
              Den avgörande frågan för den framtida vargförekomsten är den
              genetiska frågan. Då finns det två möjligheter, eller fler. Ska
              man ha en vargstam med någorlunda låg numerär i landet fordras
              det att någon hinner igenom det minfält som renbetesområdet innebär,
              kommer ned och kan sprida sina gener i Mellansverige och södra
              Sverige. Detta lyckas inte alltid.
            </seg>
            <seg n="a96ab4fd">
              Den andra metoden är naturligtvis att man byter ut en och annan
              varg. Vi plockar upp och skickar i väg ett par och hämtar hit
              ett par, så får vi bättre gener på det sättet.
            </seg>
            <seg n="420d2a5a">
              Ett tredje alternativ är att vi låter stammen växa, men inte
              minst den här debatten visar att detta inte är möjligt.
            </seg>
            <seg n="dfac9f2b">
              Då kommer min fråga till miljöministern: Hur ser miljöministern
              på möjligheten, om man ska klara en någorlunda låg numerär, att
              inplantera gener för att vidmakthålla stammens genetiska status
              så att det inte blir ett skäl till att vi måste hålla ett större
              antal vargar i landet än som är nödvändigt?
            </seg>
          </u>
          <note type="speaker" n="70a39734">
            Anf. 184 ERIK A ERIKSSON (c):
          </note>
          <u who="peter_eriksson_83518c" xml:id="i-1a1c151394985a19-0" n="c5978c38">
            <seg n="e10e6919">
              Herr talman! Jag vill tacka interpellanten, och jag vill även
              tacka ministern för svaret. Interpellationen handlar om jakt på
              varg, och jag tänkte i första hand uppehålla mig vid det ämnet.
            </seg>
            <seg n="bb89c129">
              Sedan Naturvårdsverket lämnade besked om uppnått etappmål är
              det väl många som har funderat på vad som nu kommer att hända.
              Det har nog flera funderat på sedan beslutet om detta etappmål
              fattades i riksdagens kammare. Jag var själv inte ledamot vid
              den tiden. Man behöver ändå vidta åtgärder.
            </seg>
            <seg n="89daca3a">
              I Värmland finns en samsyn, som ministern kanske pratar om här.
              Jag skulle vilja nämna som exempel att vi har levt länge med vargen,
              och länsstyrelsen där jobbar tillsammans med Lantbrukarnas Riksförbund,
              med djurägarna, med Jägareförbundet och med andra intressenter
              på ett föredömligt sätt. Det skulle kunna skapa en modell för
              övriga landet. Jag vill bara nämna att den samsynen inte skapades
              över en natt. Man kom inte fram till den väldigt snabbt, utan
              det är någonting som man har tagit fram med hårt arbete och stort
              tålamod.
            </seg>
            <seg n="70394351">
              Vargars beteende kan man fundera över när det gäller jakt. I
              dag är vargen inte så rädd för människan. Alltså måste vi människor
              ändra beteende, eller gå tillbaka till det beteende som fanns
              på den tiden när det förekom svält i Sverige det är inte så länge
              sedan. Vi ska alltså skrämma rovdjuren, och vi ska se till att
              det finns en skiljelinje mellan människor och rovdjur. Från länsstyrelsehåll
              uppmanar man befolkningen i Värmland till detta i dag, och det
              är naturligtvis rimligt. Under många år har man icke uppmanat
              till detta, utan människor har stått och fotograferat och försökt
              komma nära våra rovdjur. Detta är inte ett sunt beteende det förstår
              ju människor vid sunda vätskor.
            </seg>
            <seg n="9baf4dd7">
              Nåväl. Jag tycker att det är ett glädjande besked som vi får
              här. Jag delar ministerns uppfattning att vi inte ska eftersträva
              försöksverksamhet. Det låter bra. Etappmålet är uppnått, och då
              har vi att hantera det och utgå från det. Jag tycker ändå att
              det har varit en snabb hantering.
            </seg>
            <seg n="b8bab5f4">
              Jag vill passa på att ställa en fråga, och det är om ministern
              kan säga någonting om jägarnas roll i det fortsatta arbetet. Ministern
              nämnde att det har förekommit en träff mellan jägarorganisationer,
              miljöorganisationer och liknande. Jag skulle alltså vilja höra
              någonting om jägarnas roll.
            </seg>
          </u>
          <note type="speaker" n="60d11259">
            Anf. 185 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-77" n="9419a1a4">
            <seg n="65d2a3a0">
              Herr talman! Först och främst välkomnar jag engagemanget. Det
              är bra att vi kan samlas så många i diskussionen.
            </seg>
            <seg n="cbf0e61a">
              Det är naturvårdsskäl som ligger bakom att målen har fastställts,
              och därför kommer det också att vara mycket viktigt att ta till
              vara naturvårdens intressen i det arbete som vi nu har framför
              oss. Jag menar att det är grundläggande också ur naturvårdssynpunkt
              att det finns legitimitet för förvaltningen av rovdjuren. Ju större
              acceptans det finns, ju bredare människor kan känna sig trygga
              och delaktiga i det som sker, desto starkare stöd kommer det att
              finnas för att vi av naturvårdsskäl har ambitiösa mål.
            </seg>
            <seg n="2f5df5cc">
              Det är också därför som jag är så mån om att föra samman intressen.
              Jag är övertygad om, som Erik A Eriksson var inne på senast, att
              det är ett arbete som tar tid. Därför ska vi se till att skapa
              den tiden just för att jämka samman, skapa större samsyn och mer
              vilja att samarbeta. Där menar jag att också jägarnas organisationer
              kommer att spela en mycket stor roll, liksom i övrigt landsbygdens
              organisationer. Jag tror att vi i den regionala förvaltningen
              ska se möjligheter just för de olika intressena att finnas med
              i ett konkret arbete, inte bara beskriva för varandra varför den
              andra har fel.
            </seg>
            <seg n="3bfb034c">
              Det är klart att det finns ett samband mellan å ena sidan antalet
              vargar och å andra sidan den genetiska statusen hos vargstammen.
              Med det menar jag att det som väcker människors oro är om vargstammens
              antal skulle öka okontrollerat. Men det som i själva verket betyder
              mest ur naturvårdssynpunkt är att vi ser till att göra någonting
              åt vargstammens dåliga genetiska status. Det kommer att behövas
              en genetisk förnyelse. Det kommer att behövas ökad genetisk variation.
              Det är en av de saker som jag tycker kommer att vara viktiga i
              det fortsatta arbetet.
            </seg>
            <seg n="44a74ffb">
              Jag vill bekräfta att det verkligen har gått snabbt. Det är,
              precis som sades, elva dagar sedan vi fick konkret bekräftat att
              etappmålet är uppnått. Den här regeringen har redan presenterat
              åtgärder när det gäller 28 § i jaktförordningen. Vi har också
              principiellt tagit ställning till en ökad regional förvaltning
              och ökad lokal delaktighet.
            </seg>
            <seg n="29d0b536">
              Jag har betonat att jag inte är främmande för att skapa ett ökat
              utrymme för förvaltning av vargstammen. Jag säger alltså inte
              nej till åtgärder. Det är bara jämförelsen med björnen som jag
              varnar för, därför att den kan leda fel i diskussionen.
            </seg>
            <seg n="997396ae">
              Jag förbereder också fler åtgärder, och jag är beredd att i den
              takt som de ska presenteras se till att göra det i snabbt tempo,
              just därför att jag är övertygad om att det är aktivitet, inte
              passivitet, att vi rör oss framåt i det här arbetet, inte står
              stilla, som kommer att föra intressen samman.
            </seg>
            <seg n="53cb6556">
              Jag vill också på de frågor som har ställts bara konstatera att
              jag inte spekulerar i om det har skett tidigare inplantering i
              vargstammen. Jag konstaterar bara att vargar rör sig över väldigt
              stora ytor. Vi kommer under alla förhållanden att behöva se en
              genetisk förnyelse.
            </seg>
            <seg n="2cded8c1">
              Jag har mycket stor respekt även för rennäringens situation.
              Därför ska vi väga in de hänsynen i det arbete som ligger framför
              oss.
            </seg>
            <seg n="33d97a18">
              Jag värdesätter att vi kan ha ett brett samarbete i riksdagen
              och konstaterar att det inte finns någon miljöpartist eller vänsterpartist
              närvarande vad jag kan se. Jag tror att det kommer att glädja
              många socialdemokrater om regeringen fortsätter att visa ordentlig
              handlingskraft. Det kanske kan underlätta samförståndet en del
              på den vänstra kanten, om man säger så.
            </seg>
          </u>
          <note type="speaker" n="02de40c5">
            Anf. 186 ANN-KRISTINE JOHANSSON (s):
          </note>
          <u who="ann-kristine_johansson_80f4d4" xml:id="i-14c297042c9dbfe3-2" n="9ac66cb7">
            <seg n="67d75b60">
              Herr talman! Naturvården är grunden, precis som miljöministern
              säger, och biologisk mångfald är A och O. Vi ska ha en stark och
              livskraftig stam av både varg och andra rovdjur i Sverige. Det
              är viktigt för rovdjursutvecklingen att den får en stark legitimitet.
            </seg>
            <seg n="362656ab">
              Jag tog upp den oro som bland annat många fårägare i Värmland
              för fram till mig, och jag vill avslutningsvis säga några ord
              om det. Vi måste forska mer på frågor som rör samexistens. Hur
              kan fårägare och andra djurägare skydda sina djur? Finns det bättre
              stängsel? Ger hundar ett bra skydd? Hur kan vi från samhällets
              sida finnas där när angreppen sker?
            </seg>
            <seg n="dea7036b">
              Jag har en idé, och det skulle vara intressant att höra miljöministerns
              syn på den. Kan vi i länen tillsätta så kallade stängselgrupper
              som åker runt och hjälper till att sätta upp rovdjursstängsel
              och även hjälper till att sköta dem? Det kräver nämligen mycket
              arbete, och många lantbrukare pekar just på att det tar mycket
              kraft att sätta upp, och inte minst sköta, stängslen.
            </seg>
            <seg n="670a5353">
              Utredningen pekar på toleransnivåer på regional nivå. Finns det
              med i miljöministerns tänk framöver?
            </seg>
            <seg n="4c73bda1">
              Vi har många besvärliga frågor att hantera. Inte minst gäller
              det den gemensamma diskussionen mellan Sverige och Norge. Vi deltog
              i ett möte på Nordiska rådet, och det var bra att miljöministern
              var med. Vi fick höra att det finns tre revir på gränsen mellan
              Sverige och Norge. För att komma framåt måste vi därför öka samverkan
              mellan länderna.
            </seg>
            <seg n="fbf4dc34">
              Andra svåra frågor är: Hur ska jakten framöver gå till? Hur inventerar
              vi vargstammen när snön kanske inte ligger kvar? Det finns alltså
              många spännande, viktiga och besvärliga frågor att ta hänsyn till.
            </seg>
            <seg n="00068d28">
              Jag tackar miljöministern för debatten.
            </seg>
          </u>
          <note type="speaker" n="d1b0d128">
            Anf. 187 BENGT-ANDERS JOHANSSON (m):
          </note>
          <u who="bengt-anders_johansson_f23e14" xml:id="i-9519512d94a4c68f-1" n="4410bfba">
            <seg n="f112a518">
              Herr talman! Det som egentligen väckte mitt engagemang och fick
              mig att gå upp i talarstolen även i denna slutomgång var det som
              Alf Eriksson tog upp, nämligen hans idé om inplantering av varg.
            </seg>
            <seg n="04ffdc3b">
              Jag vill bara säga att det i vissa kretsar naturligtvis är en
              mycket kontroversiell tanke. Jag tycker emellertid inte att man
              ska rygga för den tanken, för jag är alldeles övertygad om att
              det stora flertalet hellre ser ett mindre antal och en toleransnivå
              på varg. I så fall kan man bibehålla genetiken genom att få in
              blod från annat håll. Jag är övertygad om att det är rätt väg
              att gå.
            </seg>
            <seg n="907d922c">
              Men, som sagt, jag överlåter åt miljöministern och regeringen
              att komma med förslag om hur en förvaltning kan och ska gå till
              och framför allt när den kan komma till.
            </seg>
          </u>
          <note type="speaker" n="4d6265c8">
            Anf. 188 ALF ERIKSSON (s):
          </note>
          <u who="alf_eriksson_8c9942" xml:id="i-8da885976cbea582-1" n="fe20631d">
            <seg n="8981beb7">
              Herr talman! Det är spännande att så många deltar i den här debatten.
              Det som kanske är mindre spännande är att vi är så överens.
            </seg>
            <seg n="e6927b72">
              Frågan behöver en ganska bred lösning, och det är viktigt att
              vi kan vara överens. Jag tror att det även framöver finns möjligheter
              att skapa en ganska bred lösning naturligtvis under förutsättning
              att vissa villkor uppfylls. Det ena är att vi ska ha en vargstam
              i Sverige som är hållbar. Det är grundförutsättningen, och den
              har gällt redan från början.
            </seg>
            <seg n="3dc434a9">
              Men för att det ska kunna ske uppstår vissa men. Dels gäller
              det genetiken som vi talat om, dels gäller det vargens beteende.
              Vi måste alltså få tillbaka vargens naturliga beteende, och vargens
              naturliga beteende är att den är rädd; åtminstone ska den vara
              skygg inför människan. Det är den inte om den inte blir jagad.
              Vargen har blivit jagad sedan hedenhös tid.
            </seg>
            <seg n="e0d241f0">
              Vargen måste också få spridning över landet så att ingen ska
              känna sig förfördelad om de inte får se varg och tycker att det
              är eländigt. Andra däremot kan tycka att de får se för mycket
              varg, blir drabbade och har problem på det hållet.
            </seg>
            <seg n="f5f83037">
              Om dessa förutsättningar och några till kan lösas är det möjligt
              att vi i framtiden kan få en bred lösning på denna fråga.
            </seg>
          </u>
          <note type="speaker" n="294b4d27">
            Anf. 189 ERIK A ERIKSSON (c):
          </note>
          <u who="peter_eriksson_83518c" xml:id="i-1a1c151394985a19-1" n="c5978c38">
            <seg n="207c42f3">
              Herr talman! Jag vill tacka miljöministern för svaret, och jag
              tackar även mina meddebattörer. Vi tycks vara väldigt eniga, och
              det finns ingen orsak för mig som tämligen ny ledamot att ifrågasätta
              varför man inte gjort någonting under ett antal år sedan beslutet
              fattades. Vi ser i stället framåt, vilket jag tycker är rimligt,
              och en så bred lösning som möjligt är naturligtvis det som eftersträvas.
            </seg>
            <seg n="d5f89d2b">
              Jag är nöjd med att § 28 i jaktordningen är ändrad. Jag är också
              nöjd med att ministern uttalar sitt stöd för en regional förvaltning,
              där det även har getts ett uppdrag till Naturvårdsverket. Sedan
              sade ministern att det ska gå snabbt. Det tycker jag är oerhört
              angeläget eftersom vi annars riskerar att förlora mycket tid.
              Det känns mer tryggt än att vi ska ha vissa försökslän. Jag fastnade
              särskilt för det i svaret.
            </seg>
            <seg n="b7a8e7f2">
              Ministern lyfte även fram situationen för landsbygdens folk.
              Det gäller att se detta också som en demokratifråga. Människor
              blir berörda i sin vardag och behöver få känna att det finns andra
              som tar dessa problem på allvar.
            </seg>
            <seg n="4707091d">
              Framför allt måste vi avdramatisera jakten på varg. Människor
              som är något så när insatta i jakt eller avelsarbete vet att man
              väljer ut individer. Det är inget komplicerat, inget märkligt.
              Om man vill ha ett visst antal älgar på ett visst antal hektar
              krävs det viss jakt för att bibehålla antalet. Även för vargstammen
              är alltså jakten positiv. Jakten måste avdramatiseras. Det finns
              en okunskap i frågan som jag tycker tyvärr får alldeles för stor
              plats i debatten.
            </seg>
            <seg n="31bfb521">
              Det vi hört i dag känns dock hoppfullt, och jag skickar med ministern
              en sista uppmaning: När ministern säger snabbt, låt det då gå
              ordentligt snabbt!
            </seg>
          </u>
          <note type="speaker" n="4d884223">
            Anf. 190 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-78" n="9419a1a4">
            <seg n="e2e341b8">
              Herr talman! Låt det inte råda någon tvekan: Utgångspunkten är
              självklart den biologiska mångfalden, annars skulle vi inte haft
              dessa mål. Jag är övertygad om att förutsättningen för att vi
              ska ha mål som långsiktigt garanterar den biologiska mångfalden
              kräver bred uppslutning runt om i landet, alltså för att vi ska
              kunna ha livskraftiga rovdjursstammar. Därför är legitimiteten
              avgörande också ur naturvårdssynpunkt.
            </seg>
            <seg n="baf86efa">
              Jag möter självfallet mycket av den oro som finns hos djurägare
              och andra. Det finns olika sätt att möta den. I grunden handlar
              det om hur förvaltningen byggs upp i framtiden och vissheten om
              att vi inte kommer att ha rovdjursstammar som växer okontrollerat.
              Men det kommer även att handla om det som regeringen nu har gjort,
              nämligen ökat ersättningen för viltskador. Det vore naturligtvis
              också välkommet med ett bredare stöd i de berörda finansieringsfrågorna
              för att få möjlighet till annat; Bengt-Anders Johansson kommer
              alltså att ha många förutsättningar att arbeta för det. Vidare
              gäller det skydd och andra åtgärder, som nämnts i debatten. Det
              gäller att på olika sätt kunna skydda sig mot skador.
            </seg>
            <seg n="b4e8f0f8">
              Det har förts fram många intressanta synpunkter vad gäller den
              genetiska statusen. Jag lyssnar på det och vill att vi ska skapa
              en nivå för livskraftighet som också kan tolereras långsiktigt.
              Då spelar den genetiska statusen hos vargstammen givetvis en stor
              roll. Med de synpunkter som lagts fram och det breda arbete vi
              ska göra i landet ser jag förutsättningar för att vi tillsammans
              ska kunna åstadkomma en mycket bred lösning. Det skulle jag välkomna.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="3e72ff9c">
            20 § Svar på interpellationerna 2008/09:167 och 179 om friluftslivets
            potential
          </note>
          <note type="speaker" n="63fce463">
            Anf. 191 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-79" n="9419a1a4">
            <seg n="86c67358">
              Herr talman! Gunvor G Ericson har frågat mig vilka åtgärder jag
              är beredd att vidta för att stärka friluftslivet för att på så
              sätt förbättra folkhälsan, skapa kunskap om naturen, öka välfärden
              och stärka demokratin.
            </seg>
            <seg n="5a81affe">
              Anita Brodén har frågat kulturministern vilka åtgärder hon är
              beredd att vidta för att stärka friluftslivet och hur hon ser
              på friluftslivets betydelse för vardagsmotion och folkhälsan,
              men också vad gäller dess betydelse för arbete med integration,
              demokrati och kunskap om natur och miljö. Arbetet inom regeringen
              är så fördelat att det är jag som ska svara på interpellationen.
            </seg>
            <seg n="a5e3eef1">
              Låt mig börja med att säga att jag delar uppfattningen om vikten
              av friluftslivets värden och nytta för såväl folkhälsa, integration,
              naturkunskap, vår välfärd samt dess betydelse för ekonomin. För
              mig personligen är naturen en värdefull källa till rekreation
              och upplevelser. Det är en del av vårt natur- och kulturarv och
              utgör en gemensam värdegrund för oss alla i Sverige. De fantastiska
              möjligheterna som vi har i vårt land att vistas i naturen för
              upplevelser och fysisk aktivitet är oerhört viktiga. Dessa möjligheter
              utgör en attraktion som vi kan njuta av själva och erbjuda besökare
              från andra länder.
            </seg>
            <seg n="6095e001">
              En rik tillgång på natur och ideella organisationers engagemang
              är grunden för människors möjligheter att bedriva friluftsliv.
              Skolor och förskolor har också stor betydelse för att öka intresset
              för och kunskapen kring friluftsliv. Det finns många positiva
              effekter av friluftsliv, såsom hälsa och välbefinnande, ökad kunskap
              om natur och miljö samt social gemenskap.
            </seg>
            <seg n="852be2b7">
              Regeringen ser positivt på att det finns en mångfald möjligheter
              att utöva friluftsliv, på egen hand eller i organiserade former.
              De ideella organisationerna och det personliga engagemanget bidrar
              starkt till att upprätthålla och utveckla intresset för och utövandet
              av friluftsaktiviteter. Friluftsorganisationernas verksamhet är
              mycket viktig för samhället. Regeringen betonar vikten av att
              friluftsorganisationerna fortsätter att verka i nya och gamla
              former, och att det även framöver finns en mångfald friluftsverksamheter
              som är lättillgängliga för alla grupper i samhället. Därför tilldelas
              Friluftsrådet årligen 25 miljoner kronor att fördela till angelägen
              verksamhet inom friluftsorganisationerna.
            </seg>
            <seg n="78dd769b">
              Under hösten redovisades ett regeringsuppdrag om den slutliga
              utvärderingen av den lokala naturvårdssatsning som började 2004
              som ett treårigt försöksprojekt. Redovisningen visar att det genomgående
              varit positiva erfarenheter av lokala initiativ och att en stor
              del av de flera tusen naturvårdsprojekt som genomförts just är
              inriktade på att tillgängliggöra naturen för olika grupper av
              människor i samhället.
            </seg>
            <seg n="5f5384d2">
              Att barn och ungdomar får en känsla av trygga och lustfyllda
              upplevelser i naturen är en förutsättning för en allmänbildning
              om naturen och en vilja att utöva friluftsliv. Jag vill uppmuntra
              kommuner att fortsätta arbeta på det här viset så att barn och
              ungdomar från tidig ålder får möjlighet att utöva friluftsliv.
              I budgetpropositionen för 2009 har regeringen lyft fram utomhuspedagogikens
              betydelse.
            </seg>
            <seg n="254722b8">
              Det är viktigt att rörelse i vardagen stimuleras. Det kan också
              nämnas att Statens folkhälsoinstitut har fått i uppdrag att sprida
              kunskap om hur hälso- och sjukvården kan använda fysisk aktivitet
              på recept för att förebygga och behandla olika sjukdomstillstånd.
              En samarbetspartner i detta arbete är Svenskt Friluftsliv, de
              ideella friluftsorganisationernas samarbetsorgan.
            </seg>
            <seg n="045e07db">
              Under innevarande höst har Miljödepartementet också anordnat
              ett seminarium om invandrare och natur i syfte att fördjupa diskussionen
              om förutsättningarna för givande natur- och friluftsupplevelser
              för alla.
            </seg>
            <seg n="0d33fad3">
              Vi vet att friluftslivet är inne i en förändringsfas. Det är
              centralt för regeringen att bejaka folkrörelsernas egenart, däri
              även friluftslivet ingår, och stärka förutsättningar för ett starkt
              och självständigt föreningsliv, där alla har möjlighet att delta.
              Nya generationer och nya medborgare gör att frågor kring friluftsliv
              behöver breddas. Regeringen finansierar ett forskningsprogram,
              Friluftsliv i förändring. Genom denna satsning har forskningen
              om friluftsliv ökat kraftigt. Det underlag som Gunvor G Ericson
              refererar till utgör en första delredovisning i programmet.
            </seg>
          </u>
          <note type="speaker" n="108b8ff1">
            Anf. 192 GUNVOR G ERICSON (mp):
          </note>
          <u who="jan_ericson_aca06f" xml:id="i-f2bb40681a4de958-0" n="e0e5745d" next="i-af4e5e94bbe445d7-0">
            <seg n="5f794840">
              Herr talman! Att skapa förutsättningar som främjar hälsa är av
              stort värde inom alla politikområden, där man också har ett ansvar
              för det här. Jag har därför lyft fram dagens fråga om att uppvärdera
              friluftslivets potential.
            </seg>
            <seg n="cafa25cc">
              Självklart är utepedagogik och andra insatser viktiga som till
              exempel natur i vården. Sveriges lantbruksuniversitet har varit
              drivande i att uppmärksamma skolors uterum som pedagogisk resurs.
            </seg>
            <seg n="f412f1a4">
              Forskare vid Alnarp har i projektet Ute på dagis studerat förskolors
              utemiljöer och jämfört ett stadsdagis gård med ett ur-och-skur-dagis.
              Det visade sig att barnen på ur-och-skur-daghemmet hade lägre
              sjukfrånvaro, var starkare i kroppen, hade bättre balansförmåga
              och bättre koncentrationsförmåga.
            </seg>
            <seg n="94f1c429">
              I debatten kommer jag fortsättningsvis att fokusera på folkrörelsernas,
              det vill säga friluftsrörelsens, roll i detta.
            </seg>
            <seg n="262cd462">
              Vi vet att för lite motion kostar samhället ca 6 miljarder om
              året. Korrekt siffra är 6 miljarder och inte miljoner som felaktigt
              hade smugit sig in i min interpellationstext. Kan vi underlätta
              för människor att själva påverka sin hälsa i positiv riktning
              är det bra inte bara för den enskilde medborgaren utan innebär
              också en besparing av skattemedel.
            </seg>
            <seg n="2197f7f9">
              Att skapa de samhälleliga förutsättningarna för hälsa är en viktig
              del och grund i folkhälsovetenskapen. Investering i friluftsliv
              är en investering i folkhälsan. Studier visar att äldre personer
              med en livsstil med friluftsliv och trädgård har bättre hälsa
              och lägre vårdkonsumtion. Människor blir friskare av friluftsliv.
            </seg>
            <seg n="13c26f70">
              Min fråga var vilka åtgärder ministern är beredd att vidta för
              att stärka friluftslivet och på så sätt förbättra folkhälsan,
              skapa kunskap om naturen, öka välfärden och stärka demokratin.
              Jag tackar för svaret. Men svaret berättar mest om vad som hittills
              är gjort. Betyder svaret att ministern anser att insatserna räcker?
            </seg>
            <seg n="0cc429b4">
              Det är väldigt bra att ministern tydligt uttrycker att vi delar
              uppfattning om vikten av friluftslivets värden. Men vilka åtgärder
              leder den delade synen till? Hur ska de värdena främjas annat
              än i det forskningsprogram som pågår?
            </seg>
            <seg n="838df7ea">
              Det är bra att regeringen betonar de ideella organisationernas
              engagemang. Frågan är dock om regeringens politik bidrar till
              att ta vara på det engagemanget eller möjligtvis sätter upp hinder
              för det.
            </seg>
            <seg n="40a2d53f">
              Samtidigt pågår en diskussion om strandskyddsregler, vilket kan
              riskera att motverka främjandet av friluftsliv. Attraktiva bostadslägen
              är normalt också attraktiva ströv- och friluftslägen.
            </seg>
            <seg n="5c0e6375">
              Där några enstaka får privatisera stränder inskränks andras möjligheter
              till tillträde. Frågan är vilket regeringen sätter främst, friluftsliv
              eller att få bygga på attraktiva stränder.
            </seg>
            <seg n="61db56a3">
              Frågan kvarstår: Vilka visioner har ministern för framtidens
              friluftsliv?
            </seg>
          </u>
          <note n="6526563f">
            Anf. 193 ANITA BRODÉN (fp):
          </note>
          <u who="jan_ericson_aca06f" xml:id="i-af4e5e94bbe445d7-0" n="e0e5745d" prev="i-f2bb40681a4de958-0">
            <seg n="2ae242d4">
              Herr talman! Jag vill börja med att tacka miljöminister Andreas
              Carlgren för svaret. Min fråga var från början riktad till kulturministern,
              med en sådan inriktning, men jag kommer givetvis att ta tillfället
              i akt att nu lyfta in aspekter som berör miljöministerns område.
            </seg>
            <seg n="50ebd67f">
              Bakgrunden till min interpellation var, precis som också Gunvor
              G Ericson nämnde, att lyfta fram friluftsrörelsens betydelse och
              därmed också försöka medverka till att uppvärdera dess insatser
              och stärka den. De svenska friluftsorganisationerna har 21 medlemsorganisationer
              under sitt paraply. Det är nära två miljoner medlemmar som engagerar
              sig i olika verksamheter, till exempel scouting, cykling, orientering
              och vandring. Tiotusentals föreningar och hundratusentals ideellt
              arbetande eldsjälar det är fantastiska siffror!
            </seg>
            <seg n="bc55c0f1">
              Tillsammans genererar de här verksamheterna för vårt samhälle
              enligt en nyligen publicerad rapport hela 35 miljarder kronor.
              Verksamheten får precis som vi har hört nämnas här 25 miljoner
              från staten i bidrag. Det är en summa som enligt min bedömning
              förvaltas mycket väl. Inför kommande budgetberedningar kan vi
              måhända få tillfälle att återkomma till detta.
            </seg>
            <seg n="fa4068a3">
              Utöver att förbättra folkhälsan, ge människor förbättrad livskvalitet
              och stärka demokratin medverkar friluftsrörelsen till att skapa
              ökad förståelse för natur och miljö. Friluftsrörelsen har tagit
              ett otroligt stort ansvar för den viktiga utbildningssatsningen
              rörande allemansrätten. Jag bedömer att det är nödvändigt med
              den ständiga informationen om vad som menas med allemansrätten
              så att den varken urholkas eller missbrukas. Friluftsliv, natur
              och miljövårdspolitik är beroende av varandra. Inte minst den
              stadsnära skogen har en otroligt stor betydelse för många människor.
            </seg>
            <seg n="cf722677">
              I miljöministerns svar nämner han att han anser att det är viktigt
              att bejaka folkrörelsernas egenart där också friluftsrörelsen
              och friluftslivet ingår och att stärka förutsättningarna för ett
              starkt och självständigt föreningsliv.
            </seg>
            <seg n="5ab485ac">
              Jag vill ställa ytterligare en fråga till ministern. Bedömer
              ministern att det på de områden som jag specifikt har nämnt här
              natur, miljövårdspolitik och allemansrätt kommer att krävas framtida
              och ytterligare insatser?
            </seg>
          </u>
          <note type="speaker" n="a052dbd8">
            Anf. 194 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-80" n="9419a1a4">
            <seg n="145636f7">
              Fru talman! För det första vill jag tacka bägge interpellanterna
              för frågorna som har ställts och för engagemanget. Vi har verkligen
              det gemensamt att vi har en fascination och beundran inför det
              fantastiska arbete som görs i den stora friluftsrörelsen. Det
              är helt avgörande och viktiga insatser som människor gör frivilligt,
              på fritiden och med ett enormt engagemang i sina medmänniskor,
              i vad detta betyder för samhället och självfallet också i vad
              det ger var och en av oss.
            </seg>
            <seg n="7da0b72b">
              Till Gunvor G Ericson vill jag säga att jag hoppas att det framgår
              av svaret att min vision verkligen är att friluftslivet ska spela
              en sådan viktig roll i olika delar av samhällslivet. Det gäller
              inom utbildningen, inom den förebyggande hälsovården, inom kulturlivet,
              i samband med naturvården och i pedagogiken även om visionen naturligtvis
              alltid när man lämnar sina interpellationssvar också tvättas i
              den korrekta kanslihushanteringen.
            </seg>
            <seg n="3ffabbb5">
              I det arbete vi gör i samarbete med friluftsorganisationerna
              är en viktig del naturligtvis de pengar vi ger som stöd. Men mycket
              viktigare är det ansvar och den vilja till samverkan med friluftslivet
              som regeringen visar. Jag brukar möta friluftsorganisationerna
              i flera olika sammanhang organiserat och med regelbundenhet därför
              att det är en så viktig insats de gör.
            </seg>
            <seg n="729647a7">
              Jag ser också att det inte är så enkelt att vi politiker bara
              kan trycka på åtgärdsknappen och säga att med de här åtgärderna
              stärker vi friluftslivet. Så mycket av friluftens styrka kommer
              nämligen ur människornas eget engagemang. Jag tror att det skulle
              vara att lura oss själva att tro att om vi inför ett visst anslag,
              genomför en viss åtgärd eller trycker på en knapp så skulle det
              verkligen hända något. Det handlar mycket om att ge förutsättningar
              och på det sättet hjälpa fram det engagemang och den vilja som
              redan finns. Det vet alla vi som också själva kommer ur folkrörelsernas
              arbete.
            </seg>
            <seg n="8aee8551">
              De ideella organisationerna samlas till rådslag både med övriga
              berörda organisationer och med regeringen. Det är någonting som
              vi vill slå vakt om och ta vara på. Vi kommer att fortsätta att
              ge bidragen och se till att därmed skapa de ekonomiska förutsättningarna.
              Vi uppmanar också kommunerna att ge de rätta förutsättningarna
              för det lokala friluftslivets arbete.
            </seg>
            <seg n="3ae0542c">
              Jag vill helt avvisa att de nya strandskyddsreglerna skulle hota
              friluftslivet. Tvärtom är friluftslivet utgångspunkten för strandskyddet
              också i fortsättningen. Vi kommer att stärka skyddet i de områden
              där exploateringstrycket är som hårdast. Men för att bevara legitimiteten
              kommer vi också att öppna större möjligheter att ta vara på och
              använda stränderna där befolkningstrycket är litet. Allemansrätten
              kommer i fortsättningen att vara lagligt fastslagen.
            </seg>
            <seg n="147e97d3">
              Jag fick frågan om vad som kan behövas på natur- och miljöområdet
              i fortsättningen. Där ser jag att just sammanvävningen mellan
              å ena sidan naturvårdsfrågorna, skyddet av naturområden, å andra
              sidan friluftslivets roll och hur friluftslivet ska kunna ha tillgänglighet
              till de områden vi skyddar för framtiden är en sådan viktig fråga.
              En annan viktig fråga som vi nu betonar mer och mer i det framtida
              naturskyddsarbetet är landskapsvården och hur hela landskapet
              utformas på ett sätt som både gagnar miljö och biologisk mångfald
              och därmed också friluftsliv.
            </seg>
          </u>
          <note type="speaker" n="241d5bb6">
            Anf. 195 GUNVOR G ERICSON (mp):
          </note>
          <u who="jan_ericson_aca06f" xml:id="i-f2bb40681a4de958-1" n="e0e5745d" next="i-af4e5e94bbe445d7-1">
            <seg n="ec5949bc">
              Fru talman! Det är intressant att ministern lyfter fram det här
              med pengar som en del och att stöd kan ske på olika sätt. Jag
              delar den synen. Men faktum är att pengar har en viss betydelse
              för förutsättningarna för olika organisationer.
            </seg>
            <seg n="00bce5e5">
              Det är sant som Anita Brodén nämnde här att Svenskt Friluftsliv
              som organisation har 25 miljoner kronor. Jag vill påminna om att
              det var Miljöpartiet i samarbete med den förra regeringen som
              lyckades öka stödet till friluftslivet och den dåvarande organisationen,
              som kallades Frisam. Man flyttade också över pengar från Riksidrottsförbundet
              när några förbund gick över från idrottsrörelsen till det som
              i dag är Svenskt Friluftsliv.
            </seg>
            <seg n="88fe7467">
              Som vi hörde här kan man se att Svenskt Friluftsliv är en väldigt
              stor folkrörelse, vilket gläder mig mycket. Det har närmare två
              miljoner medlemmar, som Anita på ett förtjänstfullt sätt beskrev
              och talade om alla de engagemang som finns. Om man jämför med
              idrottsrörelsen har de cirka tre miljoner medlemmar, som också
              bedriver folkhälsoarbete samtidigt som de förstås bedriver elitidrott.
              Den organisationen har 1,5 miljarder i stöd, vilket är 60 gånger
              mer. De har 500 kronor per medlem jämfört med friluftslivets 12:50.
              Jag är medveten om att mycket av pengarna i idrottsrörelsen kommer
              från överskott från Svenska Spel. Det kan vara svårt att värdera
              det hela eftersom elitidrott föder bredd lika väl som bredden
              föder eliten. Det är ändå intressant att se proportionerna jämfört
              med stöd till motion och fysisk aktivitet som inte har tävlingsmoment
              och som ligger i friluftsorganisationen.
            </seg>
            <seg n="37320e0a">
              Jag håller med om att det är viktigt att det finns en mångfald
              av friluftsverksamheter som är lättillgängliga för samhället.
              Det är viktigt att politiken ger förutsättningar för frivilligorganisationerna
              för att de ska kunna nå fler människor.
            </seg>
            <seg n="84971961">
              Om man kan namnet på våra vanliga fåglar, blommor, träd och insekter
              blir det roligare att vara ute i skog och mark. Skogen blir fylld
              av al och tall i stället för bara träd.
            </seg>
            <seg n="0c40658f">
              Att ha tillgänglighet, att kunna stiga in i naturens mångfald,
              allemansrätt och strandskydd är viktiga delar för detta. Men det
              är ännu viktigare att förstå detta med naturens mångfald så att
              den inte bara uppfattas som någonting grönt runt omkring oss,
              ett område som ännu inte har hunnit bli bebyggt eller asfalterat.
            </seg>
            <seg n="6ef457c5">
              Det är roligt att veta att en svala just är en svala och att
              den har varit på andra sidan jordklotet och nu flyger tillbaka
              till oss för att föda sina ungar fram på vårkanten. Vetskapen
              om att ungarna föds upp på myggor kanske gör det lite lättare
              att uthärda att vi har mygg i det här landet.
            </seg>
            <seg n="ca8113e2">
              Den kunskapen bidrar de här friluftsorganisationerna väldigt
              mycket till. Jag tror att det är viktigt att vi tar vara på den
              potential som finns hos de här organisationerna.
            </seg>
            <seg n="c103cb77">
              I svaret säger ministern att regeringen betonar vikten av att
              friluftsorganisationerna fortsätter att verka i nya och gamla
              former. Det skulle vara intressant att få det belyst lite ytterligare
              hur ministern tänker kring det.
            </seg>
            <seg n="1d2d598b">
              Det finns också en stor genusaspekt i friluftslivet. I en av
              de här rapporterna kan man se vilka som är ute i naturen och hur
              den nyttjas. Man kan se att kvinnorna generellt sett är mer aktiva.
              Joggning, terränglöpning, jakt och fiske är mer vanligt bland
              män, för att ta några exempel. Gruppen under 30 år skiljer ut
              sig något genom att det är vanligare att de promenerar med hund
              och mindre vanligt att de arbetar i trädgården jämfört med övriga
              grupper.
            </seg>
          </u>
          <note n="ab6e6273">
            Anf. 196 ANITA BRODÉN (fp):
          </note>
          <u who="jan_ericson_aca06f" xml:id="i-af4e5e94bbe445d7-1" n="e0e5745d" prev="i-f2bb40681a4de958-1">
            <seg n="45780206">
              Fru talman! Det känns att ministern är väldigt engagerad i de
              här frågorna som föreningsmänniska. Det är alldeles speciellt
              några saker som jag fäste mig vid i ministerns svar. Det gäller
              vikten av lokala initiativ och utomhuspedagogikens betydelse.
              Som tidigare lärare har jag själv egen erfarenhet av och har upplevt
              hur viktigt det är att man tar vara på detta. Det gäller också
              invandrare och natur och att se hur vi på något sätt kan hitta
              integration och lösa många av de här mötena mellan människor.
            </seg>
            <seg n="c242ccf4">
              Det finns många positiva saker som vi verkligen har gemensamt
              och kan arbeta vidare med. Det gäller också ministerns synpunkter
              på hur viktigt det är med samverkan och att vi kan ta vara på
              friluftsrörelsens och föreningarnas värdefulla insatser när det
              gäller skyddade områden, medverkan, engagemang och att finnas
              med i landskapsvård och så vidare.
            </seg>
            <seg n="542bf2eb">
              Jag tycker att det är på sin plats att lyfta in de olika sektorerna
              i de fortsatta satsningarna där vi hela tiden ska ha de här tankarna
              med oss. Det kan handla om alltifrån hälsopolitik, naturvårdspolitik,
              skol- och ungdomspolitik till kultur-, integrations- och jämställdhetspolitik.
              På alla de här olika områdena bör friluftspolitiken och de aspekterna
              finnas med.
            </seg>
            <seg n="7e88f1f4">
              Fru talman! Svenskt Friluftslivs eget program är en nyttig läsning
              för oss politiker i både riksdag och regering. Där skriver man
              att för att kunna leva upp till målsättningen om en bättre folkhälsa
              och en ökad förståelse för natur- och kulturresurser har man fyra
              olika punkter som man särskilt vill lyfta fram. Man menar att
              det är viktigt med en politik med tydliga mål och visioner. Det
              är viktigt med en ändamålsenlig lagstiftning och infrastruktur.
              Man tar upp ekonomin, som vi redan har berört, och man talar också
              om en lämplig organisation när man har specifika önskemål.
            </seg>
            <seg n="ac430629">
              Då är min fråga till ministern: Är ministern beredd att titta
              på de här konkreta punkterna som Svenskt Friluftsliv har lyft
              fram för att se hur man kan möta dem?
            </seg>
          </u>
          <note type="speaker" n="be1f10c8">
            Anf. 197 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-81" n="9419a1a4">
            <seg n="b71a76b4">
              Fru talman! Som gammal, men absolut inte sliten, och entusiastisk
              föreningsmänniska tycker jag att det är självklart att vara övertygad
              om den roll som friluftslivet kan ha i en rad olika sammanhang.
              Jag vet att det till sist alltid blir en fråga tillbaka till den
              politiker som säger att han är engagerad, nämligen: Ger du pengar
              då? Då är mitt svar: Ja, jag ger pengar, men jag tänker inte låtsas
              att det är min förmåga att ge mer och mer pengar som kommer att
              betyda mest för friluftslivets och föreningslivets kraft. Jag
              vet själv av egen erfarenhet, och det vet vi alla, att det inte
              är så.
            </seg>
            <seg n="ab8a5c45">
              Det är inte heller så enkelt att man klarar sig jättebra utan
              pengar. Det finns inget verkligt samband mellan pengasumma och
              det som faktiskt händer i föreningslivet. Precis som Anita Brodén
              sade handlar det om bredden. Det handlar om att det ska finnas
              mål, struktur, lokal verksamhet, organisationsförutsättningar
              och andra sådana förutsättningar i föreningslivet. Det kan vi
              skapa tillsammans. Skogsmulle skulle inte finnas på så många ställen
              om det inte fanns pengar, men å andra sidan har scoutrörelsen
              inte blivit så stor som den är på grund av pengar. Det visar också
              att sambandet inte är så enkelt. Det handlar om människors engagemang,
              att ta vara på det och skapa förutsättningar för det.
            </seg>
            <seg n="68d278b6">
              Vi kommer, precis som jag visade i mitt svar, att arbeta så brett
              som svaret beskriver. Det handlar om det vi gör inom kulturlivet,
              det vi gör inom hälsovård och förebyggande hälsovård och det vi
              gör inom pedagogiken. Jag hade verkligen önskat att mina barn
              hade fått gå på ur-och-skur-dagis. Jag tror att det hade gett
              dem en massa erfarenheter och en grund som hade varit otroligt
              bra i en massa andra av livets sammanhang. På det sättet kan man
              också brett engagera invandrare och andra grupper.
            </seg>
            <seg n="84819641">
              Jag ser framför allt ett stort hopp och stora möjligheter att
              utveckla friluftslivet. Jag ser också fram emot att framöver kunna
              beskriva mer av regeringens insatser, visioner och mål på det
              här området.
            </seg>
          </u>
          <note type="speaker" n="3cfe566d">
            Anf. 198 GUNVOR G ERICSON (mp):
          </note>
          <u who="jan_ericson_aca06f" xml:id="i-f2bb40681a4de958-2" n="e0e5745d" next="i-af4e5e94bbe445d7-2">
            <seg n="a2e1eefe">
              Fru talman! Detta är verkligen glädjande. Vi delar nog alla den
              här brinnande känslan att det är viktigt att värna det engagemang
              som finns i friluftsrörelsen. Jag tror att det är väldigt många
              människor som någon gång i sitt liv har varit aktiva i någon av
              dessa organisationer samtidigt som man kanske också har varit
              aktiv i idrottsrörelsen. Det är inte två miljoner på ena sidan
              och tre miljoner på den andra, utan i mångt och mycket är det
              samma människor som är aktiva i flera olika organisationer.
            </seg>
            <seg n="07cfe9aa">
              Jag tror också, precis som ministern beskriver, att det är viktigt
              att se detta som en helhet. Vi brukar också värna om att organisationer
              ska ha en ökad autonomi för att kunna driva det här engagemanget
              på ett bra sätt.
            </seg>
            <seg n="e27a0964">
              Det finns en annan skillnad mot idrottsrörelsen, om vi jämför
              med den, och det är att Riksidrottsförbundet självt fördelar medlen
              i myndighets ställe, vilket inte Svenskt Friluftsliv gör. Finns
              det någon diskussion inom regeringen att se över hur den organisationen
              ser ut? Jag skulle gärna vilja höra om det finns något sådant
              resonemang i regeringen.
            </seg>
            <seg n="6344f77e">
              Jag välkomnar naturligtvis att regeringen återkommer med ytterligare
              förslag och åtgärder inom det här området. Jag värnar det kommunala
              självstyret. Vi i Miljöpartiet lyfter detta på kommunal nivå.
              Jag tror inte att vi i riksdagen ska sätta upp kriterier för hur
              man fördelar stödet på kommunal nivå, även om jag inser att det
              är jätteviktigt vilka signaler vi sänder härifrån. Jag förväntar
              mig att man på kommunal och landstingskommunal nivå fortsätter
              att bidra till de här organisationerna. Jag vet att hemma i Sörmlands
              läns landsting har man gett stöd till dessa organisationer.
            </seg>
          </u>
          <note n="daa5fd5b">
            Anf. 199 ANITA BRODÉN (fp):
          </note>
          <u who="jan_ericson_aca06f" xml:id="i-af4e5e94bbe445d7-2" n="e0e5745d" prev="i-f2bb40681a4de958-2">
            <seg n="2df89b0c">
              Fru talman! Jag vill tacka miljöministern för en fin debatt där
              vi har fått möjlighet att lyfta fram de här viktiga frågorna.
              Utan ideellt engagemang och utan uppoffrande eldsjälar skulle
              vårt samhälle stå sig slätt. Tack vare så många ledares engagemang
              får många människor mening och innehåll, sammanhang och gemenskap
              i sina liv.
            </seg>
            <seg n="b0f27c44">
              Vårt politikeransvar handlar om att möjliggöra för organisationerna
              att verka på ett långsiktigt sätt och att ge tydliga mål och möjligheter
              på detta vis. Jag vill därför tacka miljöministern för både förståelse
              och engagemang i de här frågorna.
            </seg>
            <seg n="1a19370e">
              Fru talman! Jag vill dessutom ta tillfället i akt och tacka för
              det stora engagemanget och det framgångsrika arbetet vid FN:s
              miljömöte i Poznan under den gångna veckan. Och god jul!
            </seg>
          </u>
          <note type="speaker" n="ba8c89c0">
            Anf. 200 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-82" n="9419a1a4">
            <seg n="c0d389c7">
              Fru talman! Jag tackar så mycket för stort engagemang också från
              er meddebattörers sida. Låt mig också betona att utan ideellt
              arbete skulle mycket i Sverige stanna upp. Det arbete som kanaliseras
              i föreningar och folkrörelser spelar otroligt stor roll också
              för väldigt mycket av de upplevelser, den gemenskap och de erfarenheter
              som människor samlar på sig under livet.
            </seg>
            <seg n="d83d4af4">
              Jag vill möjliggöra det arbetet på olika sätt. Jag tror att det
              är mycket viktigt på rader av områden som jag har beskrivit, och
              jag tror inte att det är så enkelt som att bara trycka på pengaknappen,
              vilket också har framgått av mitt svar.
            </seg>
            <seg n="64377127">
              Jag delar verkligen uppfattningen att det är viktigt att slå
              vakt om organisationernas autonomi. Därför vill jag inte heller
              bara göra det så enkelt att jag säger: Så här ska den nya verksamheten
              se ut! I stället vill jag uppmana organisationerna att medverka
              i en dialog och också se över sin egen verksamhet utifrån det
              som är deras verkliga syfte och själ.
            </seg>
            <seg n="7e4fa23c">
              Frågan om jag tänker skapa möjligheter för Friluftsrådet att
              dela ut pengar i myndighets ställe är med det också besvarad.
              Jag tror inte att det skulle vara den främsta insatsen däremot
              att stärka det lokala arbetet och betona kommunernas ansvar och
              roll.
            </seg>
            <seg n="0dcfb68a">
              Jag vill också verkligen understryka det som Anita Brodén har
              sagt i flera inlägg: Det är det breda arbetet, möjliggörandet,
              som är den viktiga insatsen.
            </seg>
            <seg n="1b8575fa">
              Tack, bägge två! Jag önskar er också god jul! Tack också för
              de uppmuntrande orden!
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="5518b63c">
            21 § Svar på interpellation 2008/09:195 om regler för energianvändning
          </note>
          <note type="speaker" n="7028e85c">
            Anf. 201 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-83" n="9419a1a4">
            <seg n="2fb3d3b3">
              Fru talman! Alf Eriksson har frågat mig vilka åtgärder som jag
              tänker vidta för att Boverkets byggregler ska möjliggöra att spillvärme
              kan tillvaratas vid nybyggnation.
            </seg>
            <seg n="eef4f0ec">
              Det finns goda förutsättningar att ta till vara spillvärme från
              industrier och utnyttja den i fjärrvärmenäten på flera orter i
              Sverige. Jag håller med Alf Eriksson om att detta kan vara ett
              bra miljöalternativ.
            </seg>
            <seg n="57447018">
              Dagens byggregler innehåller inga begränsningar eller hinder
              för att använda spillvärme. Däremot innebär byggreglerna att minimikrav
              ställs för energianvändningen i byggnader. Bostäder och lokaler
              ska vara utformade så att den specifika energianvändningen uppgår
              till högst ett visst antal kilowattimmar per kvadratmeter ytenhet.
            </seg>
            <seg n="fa925a4b">
              Syftet med denna utformning av byggreglerna är att minska energianvändningen
              utan att för den skull styra mot en specifik teknisk lösning.
              Vilken lösning som väljs beror på vilka förutsättningar som finns
              lokalt för olika energislag och fastighetsägarens önskemål, där
              priset är en viktig faktor. För någon kan ett nytt så kallat lågenergihus
              vara mest intressant och för andra fjärrvärme eller värmepump.
            </seg>
            <seg n="14f573f7">
              Beträffande byggreglerna görs nu en del förändringar. Regeringen
              beslutade våren 2008 om en förordningsändring som innebär att
              installationer för uppvärmning, kylning och ventilation ska ha
              särskilt goda egenskaper när det gäller hushållning med elenergi.
              Boverket har under 2008 tagit fram förslag till ändrade byggregler
              avseende energihushållning. Dessa har remitterats och anmälts
              till EU. När de börjar tillämpas kommer Boverkets ändrade byggregler
              att innebära att kraven skärps för nya byggnader och för alla
              former av uppvärmning där man använder el, inklusive värmepumpar.
              I södra Sverige halveras kravet om energieffektivitet från nuvarande
              110 kilowattimmar till 55 kilowattimmar per kvadratmeter för elvärmda
              bostäder. Dessutom finns krav på maximalt installerad eleffekt
              för uppvärmning. Denna skärpning av kravet på energieffektivitet
              förväntas bland annat leda till att det i dag dominerande valet
              vid nybyggda villor, som är vattenburen el med frånluftsvärmepump,
              avsevärt kommer att minska då den lösningen får problem att klara
              detta nya krav.
            </seg>
            <seg n="bba1aba4">
              Sedan 2006 finns det även krav på att redovisa alternativa energiförsörjningssystem
              vid uppförande av större byggnader enligt lagen om energideklaration
              för byggnader. Byggherren måste då redovisa de olika möjliga alternativen
              för uppvärmning, däribland fjärrvärme, med eller utan spillvärme,
              när det finns tillgängligt. Detta innebär att för att värmepumpar
              ska vara ett alternativ krävs att deras verkningsgrad och effekttäckning
              förbättras. Vilket alternativ som väljs är ett val som ska göras
              av fastighetsägaren.
            </seg>
            <seg n="0120d311">
              Min åsikt är att regler ska vara generellt utformade och inte
              styra mot en viss teknik. Däremot bör vi ställa krav på att alla
              nya byggnader utformas så att de är energieffektiva. Det finns
              redan i dag möjligheter att bygga mer energieffektivt än dagens
              byggregler. Det finns stor potential att minska energianvändningen
              inom byggsektorn, och fler byggherrar än i dag borde sträva efter
              att miljöklassa sina byggprojekt. I framtiden bör alla nya byggnader
              ha en energiförbrukning som motsvarar det som i dag klassas som
              lågenergihus. Energikraven bör därför skärpas successivt. Jag
              har också erfarit att EG-kommissionens förslag till omarbetat
              direktiv för byggnaders energiprestanda verkar i denna riktning.
            </seg>
          </u>
          <note type="speaker" n="433b4c13">
            Anf. 202 ALF ERIKSSON (s):
          </note>
          <u who="alf_eriksson_8c9942" xml:id="i-8da885976cbea582-2" n="fe20631d">
            <seg n="15f81231">
              Fru talman! Tack, miljöministern, för svaret! Jag har ställt
              den här interpellationen därför att jag har sett att det här skulle
              vara ett billigt och enkelt sätt att minska koldioxidutsläppen.
              Det skulle också innebära billig energi för dem som får förmånen
              att skaffa sig dessa bostäder.
            </seg>
            <seg n="9bfd82f7">
              Vi kan konstatera att vi har gjort det och att regeringen har
              gjort det: åkt runt i världen och visat på att vi har minskat
              våra koldioxidutsläpp kraftigt och samtidigt har haft en positiv
              tillväxt i landet. Det är att kunna visa ett gott exempel för
              att andra också ska ta sitt klimatansvar.
            </seg>
            <seg n="56df4a60">
              En viktig förklaring till att vi kan göra det här är att vi är
              i det närmaste världsledande på fjärrvärme. Vi har genom fjärrvärmeutbyggnaden
              minskat koldioxidutsläppen med 60 procent sedan 1990.
            </seg>
            <seg n="e8a44e8e">
              Men nu tycks utvecklingen gå åt fel håll när det gäller fjärrvärme.
              Ett problem är att fjärrvärmen fått dåligt rykte på grund av monopol
              och på vissa håll oskäliga prisökningar. Det andra problemet är
              att det, som jag påpekade i interpellationen, finns illa utformade
              byggregler. Det hämmar den framtida utvecklingen på fjärrvärmeområdet.
            </seg>
            <seg n="dc974d96">
              Jag håller med ministern om att det är bra med regler som gör
              att vi har en högre effektivitet och minskad energianvändning.
              Det är jättebra. Men det är inte det som det här problemet egentligen
              handlar om. Det här handlar om ifall man ska använda så kallad
              spillvärme eller om man ska släppa ut den i havet.
            </seg>
            <seg n="35917bbe">
              Jag har ett exempel från min hemstad Varberg, som har byggt ut
              sitt fjärrvärmenät med stöd av lokala investeringsprogram. Det
              fungerar alldeles utmärkt. 8090 procent av fjärrvärmen utgörs
              av spillvärme från Södra Cells massafabrik som ligger två mil
              från staden.
            </seg>
            <seg n="dcee77a4">
              Nu byggs ett bostadsområde bokstavligt talat rakt över denna
              fjärrvärmeledning. Men den kan inte användas, därför att reglerna
              omöjliggör detta. Den tillförda energin får inte vara mer än 110
              kilowattimmar per kvadratmeter, och det klarar inte fjärrvärmen
              i konkurrens med värmepumpar eftersom värmepumpens energi uppgraderas
              i byggnaden. Det innebär att det överskott på energi som finns
              på bruket i stället för att användas för att värma upp dessa nya
              bostäder pumpas ut i Kattegatt, och Kattegatt är tillräckligt
              varmt som det är.
            </seg>
            <seg n="b0e2d62e">
              Alltså byggs det områden med elbaserad värme över en spillvärmeledning.
              Min fråga till miljöministern är: Är det rimligt att vi ska ha
              ett sådant system? Vad tänker miljöministern göra åt detta, så
              att vi snabbt kan förse dessa nya bostäder med ett riktigt miljövänligt
              alternativ?
            </seg>
          </u>
          <note type="speaker" n="eb2b565e">
            Anf. 203 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-84" n="9419a1a4">
            <seg n="7a7fc965">
              Fru talman! Vi är helt överens om hur viktigt det har varit att
              bygga ut fjärrvärmen. Det har varit en viktig anledning till att
              vi har kunnat minska koldioxidutsläppen från just uppvärmningssektorn
              kraftigt. Självklart är uppvärmning med spillvärme ett bra sätt
              att ta vara på överflödsenergi, och det görs redan i stor utsträckning.
              Det har också en stor potential framöver. Jag vet att Alf Eriksson
              också har tagit upp denna fråga med Maud Olofsson, som kommer
              att besvara den interpellationen i januari, så det kommer att
              finnas möjlighet att fortsätta diskussionen med närings- och energiministern.
            </seg>
            <seg n="dfe1fd2b">
              Jag delar också uppfattningen att en orsak till att utvecklingen
              av fjärrvärmen inte har gått så bra som den skulle ha kunnat har
              varit monopolställningen och en prissättning som flera gånger
              har motverkat syftet att bredda underlaget för fjärrvärme. Därför
              kommer det att behövas ett vaksamt öga över prisutvecklingen också
              i fortsättningen. Det kommer att behövas att kloka kommunalpolitiker
              sätter tummen i ögat och verkligen skapar rätt förutsättningar
              för fjärrvärme lokalt.
            </seg>
            <seg n="9bc6857f">
              Det sägs ofta att reglerna är hindret, men jag är inte övertygad,
              och jag vill bli det innan jag gör någon förändring. Det som jag
              sade i mitt svar är att kravet i södra Sverige är dels att energieffektiviteten
              ska vara 55 kilowattimmar per kvadratmeter, dels att det dessutom
              finns krav på maximalt installerad eleffekt för uppvärmning. Det
              innebär att det som i dag är det vanliga valet för nybyggda villor
              det vill säga vattenburen el med frånluftsvärmepump i framtiden
              beräknas minska avsevärt. Den lösningen får problem att klara
              det nya kravet.
            </seg>
            <seg n="68be3bdc">
              Utan att jag nu kan bedöma det enskilda fallet exakt vill jag
              säga att det låter som om det inte är det problem som Alf Eriksson
              beskriver som är orsaken till att fjärrvärmen inte används i den
              utsträckning som den kunde ha använts i Varberg, i fråga om spillvärme.
              Jag konstaterar också att eftersom det i sig har en så hög lönsamhet
              att använda spillvärme är det också en förklaring till att vi
              inte anser att vi behöver fortsätta ge den formen av stöd i form
              av lokala investeringsprogram som tidigare fanns. Det är lönsamt
              ändå. Här bekräftar också Alf Eriksson att det inte är lönsamheten
              som är problemet, utan det skulle vara andra förhållanden.
            </seg>
            <seg n="6e957639">
              Jag är självklart alltid beredd att pröva regler om det är de
              som är problemet, men hittills tycker jag inte att det har visats
              att de är problemet. De regler vi har skapar också en energieffektivitet
              som är förutsättningen för att Sverige ska fortsätta att ligga
              i framkant med lägsta möjliga energiförbrukning för vår uppvärmning.
            </seg>
          </u>
          <note type="speaker" n="c0014056">
            Anf. 204 ALF ERIKSSON (s):
          </note>
          <u who="alf_eriksson_8c9942" xml:id="i-8da885976cbea582-3" n="fe20631d">
            <seg n="f67f6355">
              Fru talman! Det här handlar inte om att vi är oense om energieffektivisering
              i sig. Där är vi säkert ganska överens. Men det hjälper inte med
              det regelsystem som gäller. Det hjälper inte att skärpa hushållningsinstrumentet.
              Det har med uppgradering att göra. Det har också att göra med
              hur man räknar hushållsel, om man har golvvärme och så vidare.
            </seg>
            <seg n="04991e19">
              För att komma till rätta med problematiken måste man ta hänsyn
              till hur den tillförda elen är producerad. Det bär mig aningen
              emot, för jag delar uppfattningen att vi inte ska styra i detaljer,
              men i det här fallet syns det vara nödvändigt att göra det för
              att kunna ta till vara spillvärme. Det är ordentliga vinster som
              kan göras.
            </seg>
            <seg n="1350a55e">
              En värmepumpslösning för en villa släpper ut ungefär 10 ton per
              år. En spillvärmelösning med 80-procentig spillvärme, som det
              är fråga om här, släpper ut 1,26 ton per år. Sammantaget för ett
              villaområde om 50 villor släpper värmepumpslösningen ut 500 ton
              koldioxid om året medan fjärrvärmelösningen släpper ut 63,5. Det
              är en avsevärd skillnad.
            </seg>
            <seg n="c9940383">
              Det är ganska fel att ha regler som gör att man inte kan utnyttja
              detta. Det är ju ingen ekonomisk fråga. Tvärtom är det nog betydligt
              billigare med spillvärme och fjärrvärmelösningen än med ellösningen.
            </seg>
            <seg n="09871cf1">
              Ska vi fortsätta vara världsledande på det här området måste
              vi utveckla både tekniken och juridiken. Det innebär att vi omedelbart
              måste se till att sådana här kantigheter i regelsystemet försvinner.
              De är verkliga, jag har i min mapp exempel där man har valt värmepumpslösningen
              i stället för att ta vara på spillvärme. Hela argumentationen
              om skälet till detta handlar om Boverkets regelsystem. Därför
              vill jag ha en förändring till stånd.
            </seg>
            <seg n="047f8162">
              Min fråga kvarstår fortfarande. Även om miljöministern nu inte
              kan säga på vilket sätt han tänker lösa den juridiska problematiken
              skulle jag vilja ha ett positivt svar att han så snabbt som möjligt
              ämnar möjliggöra att den här fjärrvärme- och spillvärmelösningen
              kan komma till stånd.
            </seg>
          </u>
          <note type="speaker" n="11505e31">
            Anf. 205 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-85" n="9419a1a4">
            <seg n="feb1a688">
              Fru talman! Låt mig då vara ännu tydligare. De regler som regeringen
              beslutade om våren 2008, med krav på att installationer för uppvärmning,
              kylning och ventilation i bostäder och lokaler ska ha rätt förutsättningar
              för energieffektivitet, gäller från den 1 januari 2010. Alf Eriksson
              har ännu inte sett effekten av dem.
            </seg>
            <seg n="ca7f3126">
              Boverkets regler ses för närvarande över. Precis som jag säger
              kommer man att sänka den tillåtna nivån för energiförbrukning
              från 110 till 55 kilowattimmar. Det är krav som träder i kraft
              från den 1 januari 2009. Vi har inte heller sett effekterna av
              detta än.
            </seg>
            <seg n="dd9a471e">
              Jag råder Alf Eriksson att gå hem och tala med dem som har sagt
              att det är reglerna som hindrar spillvärmeutbyggnaden och verkligen
              granska kalkylerna bakom. De regelverk vi nu fattar beslut om
              innebär i allmänhet att det är just vattenburen el med frånluftsvärmepump
              som får större nackdelar än tidigare, därför att kraven på effektivitet
              i tillförd energi nu blir så stora.
            </seg>
            <seg n="fd764992">
              Jag upprepar att jag alltid är beredd att pröva felaktiga regler.
              Men det gäller att kunna visa att det är reglerna som är felaktiga.
              Hittills har det inte gjorts. Det sägs ofta på möten där jag medverkar,
              men hittills har man inte visat mig att det verkligen är så. Ibland
              brukar jag misstänka att det kan finnas andra intressen bakom.
              Man behöver ett skäl att ange för att en utbyggnad eller installation
              som annars skulle vara förnuftig inte blir av. Mitt råd är att
              gå tillbaka och granska förutsättningarna på plats och att också
              jämföra med de regelverk som kommer att träda i kraft den 1 januari
              nästa år respektive 2010.
            </seg>
          </u>
          <note type="speaker" n="e5425aa5">
            Anf. 206 ALF ERIKSSON (s):
          </note>
          <u who="alf_eriksson_8c9942" xml:id="i-8da885976cbea582-4" n="fe20631d">
            <seg n="715fc997">
              Fru talman! Nej, som sagt, det handlar inte om kalkyler. Det
              handlar om regelsystemet. Och det är inte bara det exempel som
              jag har hemifrån Varberg. Jag har sett exempel i Uppsala med liknande
              problematik. Så det är nog så, fru talman, att miljöministern
              får ta mig på orden och gå hem till sin kammare och titta på det
              här regelsystemet.
            </seg>
            <seg n="3223984a">
              Jag har sett det som är ute på remiss, som skulle träda i kraft
              längre fram. Vad jag kan utläsa av detta löser det inte denna
              problematik. Man går nämligen inte in och talar om vad det är
              för värmekälla som ska användas, utan man går bara in på reglerna
              när vi kommer innanför skalet, så att säga.
            </seg>
            <seg n="a7397058">
              Det är oerhört viktigt att vi får den här delen till stånd så
              att vi på detta område kan börja förbättra fjärrvärmens rykte.
              För fjärrvärmen är en mycket väsentlig del i vårt uppvärmningssystem
              och kommer säkerligen att vara det under överskådlig tid. Därför
              måste det bakslag som vi nu upplever och den tempoförlust som
              vi nu ser överbryggas så snabbt som möjligt.
            </seg>
            <seg n="60a1434d">
              Då kan nästa regering, oavsett hur den ser ut, åka runt i världen
              och tala om att vi fortfarande minskar våra koldioxidutsläpp kraftigt
              i Sverige och att vi har en ökad tillväxt och kan visa att vi
              har goda exempel så att det här får en spridning även på andra
              områden.
            </seg>
          </u>
          <note type="speaker" n="8039d29f">
            Anf. 207 Miljöminister ANDREAS CARLGREN (c):
          </note>
          <u who="unknown" xml:id="i-9e53125abadd5370-86" n="9419a1a4">
            <seg n="c736d547">
              Fru talman! På den sista punkten kan jag tydligt och klart lugna
              Alf Eriksson. Förra året, som var den här regeringens första regeringsår,
              minskade utsläppen mer än på länge. Och vi kommer att fortsätta
              den utvecklingen, som det ser ut med den politik vi har lagt fast
              och de åtgärder som vi genomför.
            </seg>
            <seg n="c571418c">
              Men låt mig också vara mycket tydlig med att byggreglerna är
              neutrala i förhållande till vilket energislag som används, frånsett
              att det ställs hårdare krav vid elvärme. Jag menar att det ska
              vara den strikta neutraliteten som gäller. Det är nämligen inte
              regeringen som ska välja energislag, utan det ska man göra lokalt.
              Däremot ska vi ställa krav på effektivitet och när det gäller
              miljö som ska uppfyllas. Sedan måste man ute, beroende på förutsättningarna,
              välja i vilken form man vill uppfylla de reglerna.
            </seg>
            <seg n="21abf71f">
              Jag vill också vara mycket tydlig med en annan sak. Nu framgick
              det till sist det fanns ändå en bockfot där att Alf Eriksson ville
              ha regler som anger vilken energi som ska användas. Han ville
              ha särskilda regler för vilken energi som ska användas.
            </seg>
            <seg n="74e721d2">
              Nej, det räknar jag inte med att införa därför att jag anser
              att det skulle vara fel. Vilket ansvar skulle vi kunna ta till
              exempel den dag en industri får ändrade förutsättningar och spillvärmen
              inte längre levereras? Är det då vi centralt i Helsingfors som
              ska stå ansvariga för det, eller är det den som har tagit investeringsbesluten
              som också ska ha ansvar för att se till att hitta andra lösningar?
            </seg>
            <seg n="5b3dc429">
              Det är därför vi väljer att utforma reglerna så som vi gör. Det
              är det rimliga sättet. Då driver vi fram energieffektivitet. Vi
              lägger ett lokalt ansvar för vilka uppvärmningsformer man väljer.
              Vi ger särskilda förutsättningar för elvärmen därför att den också
              har sina särskilda förutsättningar.
            </seg>
            <seg n="53370bbd">
              Det är samhällsekonomiskt effektivt att vi gör som vi gör. Spillvärmen
              och fjärrvärmen kommer i det sammanhanget också många gånger tvärtom
              att gynnas.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="86a4c25d">
            22 § Svar på interpellation 2008/09:119 om Kronofogdemyndigheten
          </note>
          <note type="speaker" n="e6533549">
            Anf. 208 Finansminister ANDERS BORG (m):
          </note>
          <u who="unknown" xml:id="i-9e53125abadd5370-87" n="9419a1a4">
            <seg n="2a1fc22d">
              Fru talman! Britta Rådström har frågat mig vilka omständigheter
              och fakta jag har baserat anslaget till Kronofogdemyndigheten
              på. Hon har också frågat mig vilka arbetsuppgifter på Kronofogdemyndigheten
              jag menar bör prioriteras ned när personal sägs upp samtidigt
              som ärendemängden ökar. Britta Rådström har slutligen frågat om
              jag avser att ta något initiativ till ändring i budgetförslaget
              för 2009 så att uppsägningar kan undvikas eller om ställningstagandet
              måste vänta tills tilläggsbudgeten kommer i vår.
            </seg>
            <seg n="f7e3b923">
              Frågan om nivån på Kronofogdemyndighetens anslag hanterades inom
              ramen för den ordinarie budgetprocessen och baserades på myndighetens
              budgetunderlag.
            </seg>
            <seg n="f18d4031">
              I budgetpropositionen för 2009 anges inriktningen för Kronofogdemyndighetens
              verksamhet. Regeringens förvaltningspolitik bygger på att myndigheterna
              i största möjliga utsträckning själva ska avgöra var och hur deras
              resurser ska användas. Det ankommer därför inte på regeringen
              att bestämma hur Kronofogdemyndigheten ska organisera sin verksamhet
              för att nå uppställda mål.
            </seg>
            <seg n="8b5abdab">
              Kronofogdemyndigheten har uppgett att orsaken till att de hamnat
              i en kritisk ekonomisk situation är att kostnaden för IT och administration
              blivit betydligt dyrare än vad man räknat med. Myndigheten samverkar
              i detta avseende med Skatteverket. Kronofogdemyndigheten och Skatteverket
              har tillsammans identifierat ett flertal åtgärder som redan i
              dagsläget har genomförts eller ska genomföras för att förbättra
              den gemensamma funktionen. Jag utgår från att myndigheterna har
              kontroll över situationen.
            </seg>
            <seg n="b78b88a7">
              Jag avser inte i dagsläget att ta något initiativ till ändring
              i budgetförslaget för 2009.
            </seg>
          </u>
          <note type="speaker" n="2ffaaaa0">
            Anf. 209 BRITTA RÅDSTRÖM (s):
          </note>
          <u who="britta_radstrom_67c82d" xml:id="i-727bceee6fc66159-0" n="42a2edec">
            <seg n="0469f55f">
              Fru talman! Tack för svaret, som jag fick av ministern, även
              om man kan betrakta det som ett icke-svar! Det här hade man ju
              kunnat räkna ut.
            </seg>
            <seg n="7b2c7325">
              Jag tror inte att en debatt om Kronofogdemyndigheten fångar så
              många åhörare, men det är icke desto mindre viktigt för dem som
              arbetar inom myndigheten.
            </seg>
            <seg n="686e8b8e">
              Jag ställde tre ganska konkreta frågor till finansministern i
              min interpellation.
            </seg>
            <seg n="2f56b400">
              Svaret hörde vi nyss, att det är IT som har dragit upp kostnaderna
              och att ministern inte vill tala om hur resurserna ska användas
              eller ha någon viljeinriktning.
            </seg>
            <seg n="cb6aaea1">
              Regeringens intentioner, som man pratade om före valet, var bland
              annat inom det här området att bekämpa brott och svartarbete.
              Vad har hänt med det? Jo, i våras tillsköt man extra pengar till
              Tullverket efter en ganska lång och hård debatt.
            </seg>
            <seg n="dc0f74b4">
              I skatteutskottet sade den borgerliga majoriteten nej till det
              förslag vi socialdemokrater hade om extra medel till Tullverket.
              Två dagar efteråt lovade finansministern extra pengar.
            </seg>
            <seg n="e53ab6a9">
              I den debatt som gällde Kronofogdemyndighetens åtskiljande från
              Skatteverket varnade vi för de ekonomiska konsekvenserna. Vi förordade
              en lösning som tillgodosåg alla rimliga krav på partsneutralitet
              och självständighet för Kronofogdemyndigheten samtidigt som resurserna
              för administrativt arbete kunde minskas till förmån för operativ
              verksamhet genom viss samverkan med Skatteverket.
            </seg>
            <seg n="1f216012">
              Finansministern och den borgerliga majoriteten i riksdagen valde
              den dyrare lösningen, och nu kommer inte arbetsuppgifter som åligger
              Kronofogdemyndigheten att bli utförda i rimlig tid, eftersom människor
              sagts upp.
            </seg>
            <seg n="7732516c">
              Oron och rädslan för att sägas upp gör också att människor fungerar
              sämre i sitt arbete. Regeringens politik skapar en allmän oro
              i statsförvaltningen som inte är bra för verksamheten.
            </seg>
            <seg n="862474e5">
              Fackförbundet ST inom Kronofogdemyndigheten har skickat brev
              till finans- och skatteutskottet och till finansministern där
              man ber att regeringen ska skjuta till de 60 extra miljoner kronor
              som krävs för att det lagda varslet, som var på 150 anställda,
              inte ska verkställas.
            </seg>
            <seg n="c6d576a6">
              Nu har förhandlingar skett, och 125 av de anställda inom myndigheten
              får gå från verket. Detta sker samtidigt som arbetsuppgifterna
              har ökat, inte minst via den nya skuldsaneringslagen och ökade
              betalningsförelägganden. Det är tragiskt för dem som får sluta
              men också för myndigheten, som blir av med medarbetare som arbetat
              länge inom verket och har en enorm kompetens.
            </seg>
            <seg n="aeccb528">
              Jag frågar återigen: Är Kronofogdemyndigheten en viktig myndighet
              enligt finansministern? Och är regeringen villig att tillskjuta
              extra resurser för att hindra uppsägningarna?
            </seg>
            <seg n="acb477be">
              Genom att regeringen inte följer med i vad som sker i de statliga
              verken kommer hela tiden ekonomiska problem som en överraskning.
              Det var Tullverket i våras och i höst kronofogden.
            </seg>
            <seg n="32736c09">
              Enligt regeringens tidigare beräkningar skulle kostnaderna för
              en separation från Skatteverket ligga på mellan 15 och 20 miljoner
              kronor. Notan slutade på ca 60 miljoner, precis det vi varnade
              för.
            </seg>
            <seg n="a4864ada">
              Jag vill inte säga: Vad var det jag sade i den debatten, som
              rörde detta? Men jag har tydligen sagt det nu.
            </seg>
          </u>
          <note type="speaker" n="7d578023">
            Anf. 210 MARIE ENGSTRÖM (v):
          </note>
          <u who="marie_engstrom_e6a38f" xml:id="i-2516441bb1a3b7ce-0" n="b4ee22fc">
            <seg n="763615b6">
              Fru talman! Jag får tacka mina meddebattörer för interpellationen
              och svaret. Jag tror att det är en ganska viktig fråga som vi
              debatterar här på kvällskvisten. Vi kan konstatera att det fanns
              ett annat förslag till lösning när det gäller Skatteverket och
              Kronofogdemyndigheten. Men nu har skiljandet mellan Skatteverket
              och Kronofogdemyndigheten verkställts. Då har vi att utgå från
              det naturligtvis och försöka lösa de problem som har uppstått.
            </seg>
            <seg n="20485c4b">
              När de första varslen kom i höstas ställde jag en fråga direkt
              till finansministern. Jag fick då bland annat svaret att finansministern
              noga skulle följa frågan och utvecklingen.
            </seg>
            <seg n="c370a5a2">
              Efter det har skatteutskottet hanterat frågan i debatt om ramar
              för utgiftsområde 3 som hanterar Kronofogdemyndigheten. En utskottsmajoritet
              konstaterar i det betänkandet att anslaget är väl avvägt för Kronofogdemyndighetens
              verksamhet.
            </seg>
            <seg n="575a6ca1">
              Det kan förvåna lite grann mot bakgrund av att ca 125 personer
              nu står inför en befarad uppsägning. Vi har ställt ganska tuffa
              krav på Kronofogdemyndigheten från riksdagens sida, att driva
              in skulder och upprätthålla en god betalningsförmåga. Vi ställer
              också krav på att de ska ha ett bra, brett förebyggande arbete
              för att kunna nå de målsättningar som finns uppställda i budgetpropositionen.
            </seg>
            <seg n="e7543789">
              Min fråga till finansministern blir: Tycker finansministern också
              att det här anslaget är väl avvägt för att kronofogden ska kunna
              fullgöra sin verksamhet? Man kan inte i fortsättningen ha den
              volym och den verksamhet som man har haft hittills med tanke på
              att människor har varslats om uppsägning. Tror finansministern
              att kronofogden framgent kommer att klara de mål som vi har ställt
              upp och som regeringen själv har ställt upp i budgetpropositionen
              med den framtid som nu målas ut för Kronofogdemyndigheten?
            </seg>
          </u>
          <note type="speaker" n="317a9b6c">
            Anf. 211 Finansminister ANDERS BORG (m):
          </note>
          <u who="unknown" xml:id="i-9e53125abadd5370-88" n="9419a1a4">
            <seg n="e1df2b9a">
              Fru talman! Det är naturligtvis utmärkt att Britta Rådström och
              Marie Engström för upp diskussionen om Kronofogdemyndigheten.
              Vi lever i besvärliga tider. Det är alldeles uppenbart att varje
              människa som råkar ut för en omläggning av en verksamhet där det
              handlar om neddragningar upplever det som djupt besvärligt personligen
              och naturligtvis upplever att de omställningar som följer är både
              plågsamma och besvärliga. Det ska man ha stor respekt för.
            </seg>
            <seg n="8f1f6066">
              Samtidigt är vi satta att gemensamt förvalta statens olika myndigheter.
              Det betyder att vi väldigt noggrant måste pröva kostnader och
              utgifter och sambanden bakom de utvecklingar vi ser i myndigheterna.
            </seg>
            <seg n="d1e5f360">
              Det hör till saken att i de underlag som lämnades in i samband
              med myndigheternas äskanden och de dialoger som har förts med
              myndigheten har inte den här kostnadsökningen förutsetts. Det
              handlar om att kostnaderna för verksamhetsstöd som det heter,
              det vill säga administrationskostnader och IT-utveckling, har
              blivit påtagligt högre än vad man har räknat med.
            </seg>
            <seg n="8e9aa811">
              Varför är det viktigt att noggrant pröva detta? Vi har en stor
              och omfattande offentlig förvaltning i Sverige. Många av de myndigheterna
              har mycket viktiga funktioner. Det gäller allt från försvar till
              universitet, skatteverk och kronofogdemyndighet. Det kan inte
              vara så att varje gång en myndighet får underskott eller bekymmer
              med sin verksamhet säger man att det måste bero på bristande anslag.
              Det kan inte vara så att alla våra myndigheter alltid sköter sin
              verksamhet väl.
            </seg>
            <seg n="9f029e48">
              Detta måste provas noggrant. Det måste provtryckas om man ska
              ta argumenten på allvar. Är det något i samhällsutvecklingen?
              Är det något i myndighetens uppgifter som har bidragit till att
              man har de här bekymren? Och vill vi i sådana fall tillföra medel?
              Eller har det varit bristande ekonomistyrning, bristande ekonomisk
              kontroll, bristande noggrannhet i handläggandet av det ekonomiska
              ansvar man har?
            </seg>
            <seg n="0ddec301">
              Jag vill inte dra någon slutsats om Kronofogdemyndigheten. Vi
              måste nogsamt få pröva detta. Det ska naturligtvis göras i den
              sedvanliga budgetprocessen.
            </seg>
            <seg n="135b8414">
              Jag känner en viss oro för att skatteutskott, finansutskott och
              finansdepartement hamnar i sitsen att våra egna myndigheter, de
              som ligger oss närmast, blir något som vi ser mer till, värnar
              mer om, vurmar mer för än andra myndigheter. Så får det inte vara
              i en statsförvaltning.
            </seg>
            <seg n="79835ef0">
              Finansdepartementet måste behandla alla myndigheter lika. Det
              kan inte vara så att Skatteverket, Kronofogdemyndigheten eller
              tullen har en särskild fil in i de offentliga finanserna. De ska
              prövas på samma noggranna sätt som andra viktiga myndigheter.
              Därför ska vi noga följa utvecklingen. Vi ska naturligtvis ha
              en nära dialog med myndigheten, pröva orsakerna till varför underskott
              har uppkommit i verksamheten och diskutera på vilket sätt man
              ska skapa en långsiktig uthållig stabilitet i budgeten.
            </seg>
            <seg n="0d39226b">
              När Sveriges riksdag klubbar budgeten ska de myndigheter vi har
              följa det. Det är inte acceptabelt att infrastrukturprojekt, militära
              materielprojekt eller andra verksamheter avviker från budgeten.
              Budgeten är normen för verksamheten, och verksamheten ska bedrivas
              så att man uppfyller budgeten. Det är väldigt viktigt. Därför
              ska naturligtvis också myndigheter som skatteverk, tull och sådant
              som ligger under finansdepartement, skatteutskott och finansutskott
              prövas med samma noggrannhet som alla andra myndigheter.
            </seg>
          </u>
          <note type="speaker" n="45eef6de">
            Anf. 212 BRITTA RÅDSTRÖM (s):
          </note>
          <u who="britta_radstrom_67c82d" xml:id="i-727bceee6fc66159-1" n="42a2edec">
            <seg n="8eb3381c">
              Fru talman! Det är klart att alla myndigheter ska granskas. Men
              ibland funderar man när myndigheter som kronofogden, tull och
              Skatteverket som räknas höra till skatteutskottet inte granskas
              speciellt av skatteutskottets majoritet. Det viktigaste den här
              mandatperioden har tydligen varit att sänka skatter hela tiden.
              Det är absolut det viktigaste målet. Då blir det inga tillskott
              till myndigheterna.
            </seg>
            <seg n="c37d6db9">
              När finansministern i maj 2007 i propositionen En fristående
              kronofogdemyndighet föreslog en snabb och slutgiltig administrativ
              separation från Skatteverket varnade vi socialdemokrater ett antal
              gånger för de ekonomiska konsekvenserna. Vi förordade en lösning
              som tillgodosåg alla rimliga krav på självständighet och partsneutralitet
              för Kronofogdemyndigheten samtidigt som resurserna för administrativt
              arbete kunde minskas till förmån för operativ verksamhet genom
              en viss samverkan med Skatteverket.
            </seg>
            <seg n="88c1d1bf">
              Finansministern och den borgerliga riksdagsmajoriteten valde
              dock en dyrare lösning. Nu har arbetsuppgifter för Kronofogdemyndigheten
              inte blivit utförda inom rimlig tid, eftersom människor sägs upp.
              Medarbetare i uppsägning jag säger det åter igen fungerar givetvis
              sämre än trygga medarbetare. Regeringens politik skapar en allmän
              oro i statsförvaltningen som inte är bra för någon verksamhet.
            </seg>
            <seg n="f6cac57f">
              De ökade kostnaderna har inneburit att Kronofogdemyndigheten
              har varslat först 150 och sagt upp 125 nu för att få ekonomin
              i balans. Det är en liten myndighet till antalet personer. Myndigheten
              har totalt 2 500 anställda medarbetare. Antalet anställda minskar
              med drygt 6 procent. Mer än var tjugonde medarbetare får gå. Det
              kommer att få allvarliga konsekvenser för såväl enskilda kontor
              som verksamheten som helhet.
            </seg>
            <seg n="ce05cf15">
              Det är en förlust av kompetens som är svår att bygga upp under
              kort tid. Man har dessutom stoppat alla nyanställningar.
            </seg>
            <seg n="e8ec2e61">
              Det kan knappast ha varit regeringens avsikt att myndigheten
              skulle tvingas säga upp personal och försämra servicen. Jag hoppas
              i alla fall att det inte har varit det.
            </seg>
          </u>
          <note type="speaker" n="f5f1168e">
            Anf. 213 MARIE ENGSTRÖM (v):
          </note>
          <u who="marie_engstrom_e6a38f" xml:id="i-2516441bb1a3b7ce-1" n="b4ee22fc">
            <seg n="8d6453b4">
              Fru talman! Det är självklart att alla myndigheter ska prövas
              likvärdigt. Det kan inte vara så att någon har en fil där de går
              före någon annan. Jag hoppas verkligen inte att det är på det
              sättet, finansministern, och det tror jag väl inte heller. Men
              det är självklart att vi som jobbar med skattefrågorna och har
              ansvar för utgiftsområde 3 också tar upp de myndigheter som ligger
              under det utgiftsområdet. Det är en självklarhet.
            </seg>
            <seg n="f5d5601d">
              Ansvaret för ekonomistyrning, ekonomisk kontroll och så vidare
              ligger självklart hos myndigheten i dess verksamhet. Det ska vi
              inte peta i. Men vi har ansvar för att myndigheter har så mycket
              resurser så att de kan få de verktyg de behöver för att nå de
              mål som vi fattar beslut om här i riksdagen.
            </seg>
            <seg n="a4ab6110">
              Det är vår uppgift, och det är det som är kärnan i den interpellation
              som Britta Rådström har skrivit: Finns det möjlighet för Kronofogdemyndigheten
              i dag att leva upp till de förväntningar vi ställer på dem utifrån
              den ekonomiska situation de har hamnat i och som uppenbarligen
              också uppstod ganska oförutsett, vad jag förstår?
            </seg>
            <seg n="dc881c25">
              Jag ställde denna fråga även i mitt förra anförande: Tycker finansministern,
              precis som utskottsmajoriteten i skatteutskottet, att det anslag
              man fått till Kronofogdemyndigheten är väl avvägt för det ansvar
              man har och den verksamhet man har ansvar för?
            </seg>
          </u>
          <note type="speaker" n="a7fd8f99">
            Anf. 214 Finansminister ANDERS BORG (m):
          </note>
          <u who="unknown" xml:id="i-9e53125abadd5370-89" n="9419a1a4">
            <seg n="03c6df57">
              Fru talman! Jag har stor förståelse för Britta Rådströms och
              Marie Engströms utgångspunkt. Vi har naturligtvis alltid att värna
              om våra medmänniskor. Det måste vara den grundläggande utgångspunkten
              för vårt sätt att förhålla oss till människor, och det är alldeles
              uppenbart att för varje människa som förlorar sitt arbete, oavsett
              om det sker i samband med en internationell konjunktur, en nödvändig
              strukturomvandling, för att man har haft bristande kostnadskontroll
              eller för att arbetsuppgifterna på annat sätt har försvunnit är
              det naturligtvis oerhört plågsamt.
            </seg>
            <seg n="9cd98ca6">
              Därför ska vi ha en god ordning på svensk arbetsmarknad. Det
              är därför vi ska ha fackliga organisationer. Det är därför vi
              ska ha förhandlingar. Det är därför vi ska ha trygghetssystem.
              Det är därför vi ska stötta människor i svåra situationer.
            </seg>
            <seg n="e36d7b2a">
              Det tror jag att alla som i sin närhet har människor som har
              genomgått detta känner stor respekt för, och det ska vi naturligtvis
              också göra för de medarbetare som lämnar våra offentliga myndigheter.
            </seg>
            <seg n="18e61e12">
              Vi har i dag en relativt god ordning i vår offentliga förvaltning.
              Jag tycker ofta, när jag möter mina europeiska kolleger och vi
              jämför våra papper, att svensk verksamhet i offentlig sektor bedrivs
              med god kvalitet till rimliga kostnader med en hög grad av service
              till medborgarna och med en god grad av öppenhet i verksamheten.
            </seg>
            <seg n="5013dfd7">
              Detta har vi bland annat för att vi har ett relativt stramt system
              för de offentliga verksamheterna med pris- och löneomräkning,
              lokalkostnader och hyror satta på ett sätt som återspeglar kostnadsstrukturen.
              Det är naturligtvis alltid kontroversiellt och som finansminister
              behöver jag sällan umgås någon längre stund med generaldirektörer
              eller andra offentliga myndighetsföreträdare innan de berättar
              om att just deras verksamhet borde undantas från både löneomräkning
              och lokalkostnader.
            </seg>
            <seg n="f244ac6a">
              Jag vill understryka att för mig har detta inte det minsta att
              göra med sänkta skatter eller någon allmänt njugg inställning
              till offentlig verksamhet. Det är klart att vi ska ha en bra offentlig
              verksamhet i Sverige. Det är vi alldeles överens om. Det är alldeles
              självklart att vi ska ha kronofogdar och skatteverk, och medborgarna
              ska ha en god service. Om detta tror jag inte att vi har någon
              grundläggande ideologisk konflikt. Vi behöver bra, välfungerande
              statlig och kommunal förvaltning.
            </seg>
            <seg n="7b4a3c86">
              Men det faktum att en verksamhet är viktig och att man vurmar
              för den får inte betyda att man släpper på noggrannheten i kontrollen
              av verksamheten. Varje ökad kostnad måste nogsamt provtryckas.
              Är kostnadsökningarna motiverade utifrån grundläggande faktorer,
              ett ökat behov eller något annat som man finner rimligt, ja, då
              får man tillföra medel. Om det har berott på bristande kostnads-
              eller verksamhetskontroll måste man naturligtvis fundera på om
              det är sådana åtgärder som ska vidtas.
            </seg>
            <seg n="7bfeee0d">
              Jag vill inte sätta ned foten med en rungande duns och säga att
              jag vet exakt hur det förhåller sig med Kronofogdemyndigheten.
              Jag får underlag från mina medarbetare, och jag tittar på dem.
              Vi har en löpande dialog med myndigheten. Som det nu ser ut var
              inte detta en förutsedd kostnad, utan verksamhetsdelen, det så
              kallade verksamhetsstödet, administrationen och IT-systemutvecklingen
              har blivit dyrare än väntat.
            </seg>
            <seg n="909fc982">
              Om vi ska ha respekt för en god offentlig verksamhet tror jag
              att det är väldigt viktigt att vi alltid håller noga ordning på
              kronor och ören så att vi vet att pengarna används till exakt
              det de ska användas till. Det tycker jag gäller särskilt för verksamheter
              man själv har ett ansvar för. Man ska alltid försöka städa framför
              sin egen trappa innan man börjar städa i andras trappor.
            </seg>
            <seg n="c981ccb2">
              Därför tycker jag att det åligger finansutskottet, skatteutskottet
              och Finansdepartementet att vara särskilt försiktiga med de myndigheter
              vi ansvarar för, samtidigt som vi naturligtvis både när det gäller
              Tullverket, Skatteverket och Kronofogdemyndigheten ska ge goda
              förutsättningar att driva verksamheterna utifrån de mål riksdagen
              fastställer.
            </seg>
          </u>
          <note type="speaker" n="0f53948e">
            Anf. 215 BRITTA RÅDSTRÖM (s):
          </note>
          <u who="britta_radstrom_67c82d" xml:id="i-727bceee6fc66159-2" n="42a2edec">
            <seg n="077d1804">
              Fru talman! Jag håller med finansministern om att vi ska ha ordning
              och reda bland våra olika myndigheter så att det fungerar.
            </seg>
            <seg n="37d37993">
              När det gäller Kronofogdemyndigheten utvecklade vi under våren
              2007 vår syn på myndighetens verksamhet i samband med att myndigheten
              skulle bli fristående från Skatteverket. Vi tyckte att Kronofogdemyndigheten
              skulle kunna arbeta helt självständigt och behålla partsneutraliteten
              i det exekutiva arbetet samtidigt som detta lät sig förenas med
              en knytning till Skatteverket i strategiska frågor, stöd när det
              gäller IT-verksamhet och administrativa stödfunktioner.
            </seg>
            <seg n="666c20af">
              Det fanns också en kostnadsaspekt. Myndigheten själv beräknade
              merkostnaderna för att bli helt fria från Skatteverket till ungefär
              17,5 miljoner. Regeringen räknade med ett lägre belopp för detta.
              Vi hävdade att det var fel att öka de administrativa kostnaderna
              för Kronofogdemyndigheten genom att släppa knytningen till Skatteverket.
            </seg>
            <seg n="da23b2e5">
              Våra farhågor bekräftades ju. Det vet vi nu med facit i hand.
              Det fattas ungefär 60 miljoner. Det här har också fackförbundet
              ST inom Kronofogdemyndigheten anmärkt på. Jag undrar, eftersom
              finansministern också har fått brev från ST, vilket svar de har
              fått. Brevet kom i slutet av oktober, och jag kan förstå om finansministern
              får många brev där man vill veta vad som händer.
            </seg>
            <seg n="712c6852">
              Man menar att vid frikopplingen från Skatteverket uppstod kostnader
              som myndigheten tidigare inte hade identifierat. Det är därför
              man har begärt att regeringen ska skjuta till de 60 miljoner kronor
              som krävs för att det varsel som är lagt ska dras tillbaka.
            </seg>
            <seg n="8d8bd53d">
              Har ST inom Kronofogdemyndigheten fått något svar?
            </seg>
          </u>
          <note type="speaker" n="8a5c3983">
            Anf. 216 Finansminister ANDERS BORG (m):
          </note>
          <u who="unknown" xml:id="i-9e53125abadd5370-90" n="9419a1a4">
            <seg n="d9bdb7e9">
              Fru talman! Låt mig börja med att säga att jag delar Britta Rådströms
              utgångspunkter på tre punkter.
            </seg>
            <seg n="1608abbc">
              För det första ska vi naturligtvis hålla god ordning på de offentliga
              finanserna. Det är ett ansvar för oss alla som politiker. Vi har
              den dubbla rollen att värna våra verksamheter samtidigt som vi
              också företräder skattebetalarna.
            </seg>
            <seg n="3bccd909">
              För det andra ska vi se till att de som jobbar i våra myndigheter
              och verksamheter har bra villkor. När det är nödvändigt att göra
              personalneddragningar ska man vara medveten om att det både är
              besvärligt och att vi har skäl att stötta dem. I detta ska vi
              naturligtvis se en tydlig funktion för de fackliga organisationerna.
              Staten ska vara ett föredöme. Vi ska agera så bra och handskas
              med människor på ett så bra sätt med så mycket omtanke som det
              går givet situationen. Därför spelar självklart de fackliga organisationernas
              synpunkter en viktig roll i den här typen av omställningsprocesser.
            </seg>
            <seg n="3d5d4654">
              För det tredje delar jag också Britta Rådströms vurm för Kronofogdemyndigheten.
              Det är en mycket viktig myndighet. När människor hamnar i besvärliga
              situationer i livet, vilket jag tror att vi alla har vänner och
              bekanta som har gjort, är det viktigt att de kan få ett korrekt
              bemötande och hjälp från Kronofogdemyndigheten att reda ut situationen.
              Därför spelar Kronofogdemyndigheten en viktig roll för människor.
            </seg>
            <seg n="7783e8ef">
              Jag vill gärna säga att vi noggrant ska följa utvecklingen därför
              att vi måste kontrollera vad kostnadsorsakerna är. Det låg inte
              i myndighetens äskande en bedömning att man skulle hamna i den
              här situationen. Sedan är det naturligtvis så att vi provtrycker
              omställningskostnader för Kronofogdemyndigheten precis som för
              andra. Vi är nog inte det första finansdepartement som så att
              säga har ifrågasatt myndigheternas uppgifter i deras äskanden.
            </seg>
            <seg n="d45b8266">
              Jag ska noga följa den här utvecklingen och se till att vi kan
              få reda på vad vi har för orsaker till det hela. Sedan får vi
              naturligtvis gå igenom myndighetens äskande när det väl kommer.
            </seg>
            <seg n="e9ab4833">
              Jag tackar så mycket för denna debatt.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="087d9954">
            23 § Svar på interpellation 2008/09:153 om utflaggning och tonnageskatt
          </note>
          <note type="speaker" n="15c4127a">
            Anf. 217 Finansminister ANDERS BORG (m):
          </note>
          <u who="unknown" xml:id="i-9e53125abadd5370-91" n="9419a1a4">
            <seg n="7a905a00">
              Fru talman! Lars Johansson har frågat mig om jag avser att ta
              några initiativ i fråga om tonnageskatt, hur jag ser på den svenska
              rederinäringens konkurrenssituation och hur jag ser på läget för
              rederinäringen och jobben utan tonnageskatt.
            </seg>
            <seg n="82e7a3aa">
              De frågor Lars Johansson har ställt är desamma som han ställde
              för några veckor sedan. Anledningen till att Lars Johansson nu
              väljer att upprepa frågorna är att han den gången fick förhinder
              att närvara vid debatten.
            </seg>
            <seg n="24e488cd">
              Det finns inte någon anledning för mig att efter så kort tid
              förändra innehållet i mitt tidigare svar. Min grundinställning
              är således fortfarande att det bör råda likvärdiga konkurrensvillkor
              mellan den svenska handelsflottan och andra handelsflottor. Sjöfartsnäringen
              är dock redan i dag en skattemässigt gynnad bransch. Rederinäringen
              erhåller ett omfattande sjöfartsstöd, som innebär att branschen
              får tillbaka både inkomstskatt och sociala avgifter trots att
              de ombordanställda tjänar in pension och andra sociala förmåner
              i Sverige.
            </seg>
            <seg n="a2b52526">
              Avskrivningsreglerna gör att branschen har byggt upp stora latenta
              skatteskulder genom överavskrivningar på fartyg. Ska vi ha ett
              system med tonnageskatt måste en rad utestående frågor ses över.
              Den samlade effekten av sjöfartsstödet och de skattevillkor som
              gäller för sjöfarten får inte heller utformas så att andra branscher
              missgynnas.
            </seg>
            <seg n="ea732ad8">
              Jag kan därför fortfarande inte lämna något besked om när ett
              förslag om tonnageskatt kan komma att läggas fram.
            </seg>
          </u>
          <note type="speaker" n="ca32824a">
            Anf. 218 LARS JOHANSSON (s):
          </note>
          <u who="lars_johansson_1e1d92" xml:id="i-c12e1736c8de29ed-0" n="393640f8">
            <seg n="25bdbd8c">
              Fru talman! Jag tackar för svaret, även om jag inte är nöjd med
              svaret från finansministern. Det kanske inte är så förvånande
              eftersom jag ställde ett antal frågor om hur finansministern ser
              på rederinäringen, kopplat till vilken beskattning man ska ha
              av rederinäringen i Sverige.
            </seg>
            <seg n="432a2d76">
              Det är inte bara en fråga om vilka regler vi har i Sverige utan
              det är också fråga om vilka regler som övriga sjöfartsnationer
              har, framför allt inom EU. Det som är väldigt tydligt är att alla
              andra sjöfartsnationer inom EU har tonnageskatt, dock icke Sverige.
              Det är anledningen till att jag har ställt den här frågan. Det
              har också betydelse för i vilken utsträckning som de svenska rederierna
              kommer att bibehålla sina fartyg med svensk flagg respektive utländsk
              flagg.
            </seg>
            <seg n="b75bec1d">
              Den senaste statistiken som vi har, från juni i år, visar att
              de svenska rederierna har 354 fartyg med utländsk flagg och 235
              med svensk flagg. För närvarande har man en beställning på 57
              båtar till de svenska redarna. Många av de här rederierna säger
              nu: Vi är inte intresserade av att flagga med svensk flagg eftersom
              det är mer fördelaktigt att lägga fartygen i andra länder därför
              att Sverige inte har tonnageskatt.
            </seg>
            <seg n="35f92dd8">
              Det här är ju ingen ny fråga. Den har varit uppe till debatt
              i riksdagen under många år. Jag kan konstatera att när det parti
              som statsministern tillhör var i opposition väcktes ett flertal
              motioner, också av nuvarande statsministern, som krävde att Sverige
              skulle införa tonnageskatt före regeringsskiftet. Det är egentligen
              en av de frågor jag vill ställa återigen. Varför går det så trögt
              med den här frågan, när de borgerliga partierna i opposition var
              väldigt angelägna om att man skulle införa tonnageskatt i Sverige?
            </seg>
            <seg n="ed293c1d">
              Det gavs också ett tillkännagivande till den socialdemokratiska
              regeringen om att utreda frågan, vilket skedde. Det lades fram
              ett förslag våren 2006 från den så kallade Tonnageskatteutredningen
              om att införa tonnageskatt i Sverige. Det låg på regeringens bord
              vid regeringsskiftet.
            </seg>
            <seg n="3ab38551">
              Det hände ingenting direkt. Det kan jag ha full förståelse för,
              men riksdagen gav ett tillkännagivande året därefter och begärde
              enigt att regeringen skulle komma med ett förslag till tonnageskatt
              just av de skäl som jag har anfört inledningsvis, att många andra
              länder i Europa har tonnageskatt och att det av konkurrensskäl
              är väldigt viktigt att ha samma villkor. I annat fal riskerar
              vi ökad utflaggning från Sverige.
            </seg>
            <seg n="428448c5">
              På det här viset har riksdagen hanterat frågan ytterligare. Jag
              kan nämna det framgår också av interpellationen att i april i
              år skrev skatteutskottet till konstitutionsutskottet och tyckte
              fortfarande att det var märkligt att regeringen inte har tagit
              upp den här frågan. För ett år sedan fanns den med i budgetpropositionen
              som en fråga som regeringen beredde. I årets budgetproposition
              finns det inte med ett ord nämnt att regeringen bereder frågan
              om tonnageskatt. Jag har därför väldigt svårt att förstå varför
              regeringen inte vill fullfölja en linje som handlar om att skapa
              likvärdiga konkurrensvillkor för rederinäringen så att vi fortsättningsvis
              kan se att de 57 nya fartygen i större utsträckning kommer att
              ha svensk flagg.
            </seg>
            <seg n="d28bc8ca">
              Mina frågor till finansministern kvarstår: Varför går det så
              trögt med beredningen av tonnageskattefrågan? De andra två frågorna
              är lika viktiga. Hur ser statsrådet på att den svenska rederinäringen
              inte har samma konkurrensmöjligheter som andra sjöfartsnationer
              inom EU? Hur bedömer statsrådet läget för rederinäringen och jobben
              när vi riskerar ökad utflaggning utan tonnageskatt?
            </seg>
          </u>
          <note type="speaker" n="25923a70">
            Anf. 219 Finansminister ANDERS BORG (m):
          </note>
          <u who="unknown" xml:id="i-9e53125abadd5370-92" n="9419a1a4">
            <seg n="1cb913e5">
              Fru talman! Det är tveklöst så att regeringsansvar ger många
              nya insikter. Det kan Lars Johansson säkert också vittna om.
            </seg>
            <seg n="5a2051df">
              Jag vill säga att lika villkor, som Lars Johansson nämner, är
              en viktig utgångspunkt. Låt mig göra en enkel jämförelse. För
              en industriarbetare som tjänar 20 000 kronor i månaden utgår en
              arbetsgivaravgift på 6 484 kronor och en inkomstskatt på 5 300
              kronor. Han betalar följaktligen 11 789 kronor i skatt. Det är
              vad han bidrar med till det allmänna. Sedan kan man naturligtvis
              tycka att skatterna borde vara högre eller lägre i största allmänhet,
              men så mycket betalar en industriarbetare.
            </seg>
            <seg n="864bf3b2">
              En sjöman får en arbetsgivaravgift på 6 484 kronor, en inkomstskatt
              på 3 443 kronor. Sedan utgår ett sjöfartsstöd på 9 927 kronor,
              och skattebetalningen är alltså noll kronor.
            </seg>
            <seg n="563c92c1">
              Tittar vi sedan på sjöfartsnäringen kan vi notera att man har
              en nettoomsättning på 37 824 000 000 kronor. På detta har man
              ett överskott på 221 miljoner kronor. Man har en bolagsskatt på
              62 miljoner kronor och en slutlig skatt på 170 miljoner kronor.
              Det är mycket svårt att hitta någon annan industri som har en
              sådan proportion mellan omsättning och skattebetalning. Jag tror
              att det var lädervaruindustrin, som i min tabell har förkortningen
              DF, som betalar 67 miljoner kronor i bolagsskatt på en omsättning
              på ungefär en femtedel av sjöfartsnäringens.
            </seg>
            <seg n="f9f0e591">
              Sjöfartsnäringen är med andra ord en mycket gynnad bransch i
              Sverige. Jag tillhör dem som tror att vi har många skäl att få
              lägre skatter på sikt i Sverige, men det ska vi ha för breda näringar,
              för stora näringar och på lika villkor för näringarna. Sjöfartsnäringen
              är naturligtvis väldigt viktig och central. Den är viktig för
              att vi ska vara en del av världshandeln. Men låt oss också komma
              ihåg att när vi tittar på statistiken kan vi se att omsättningen
              för den här verksamheten har ökat. Handelsflottan har ökat. Vi
              har fler båtar med svensk flagg än tidigare. Jag måste säga att
              jag har lite svårt att se grunden för Lars Johanssons vurm för
              att kraftigt sänka skattebelastningen för sjöfartsnäringen.
            </seg>
            <seg n="534addcc">
              Det är min övertygelse att skulle vi tappa avskrivningsreglerna
              skulle det förmodligen bli så att svensk sjöfart i större utsträckning
              skulle flagga ut. Det är just avskrivningsreglerna och möjligheterna
              att rulla dem framför sig som gör att vi har relativt stora investeringar
              i den här näringen. Då kan det naturligtvis vara motiverat att
              man kan skriva av en del av dem.
            </seg>
            <seg n="1fa3397f">
              Jag vill inte framstå som en skattetaliban som värnar varje skatteintäkt
              för statskassan, men det är ändå centralt och viktigt att vi får
              in våra skattebetalningar. Jag kan inte känna att det är en stor,
              angelägen, central och viktig arbetsuppgift för Finansdepartementet
              att prioritera en näring som är skattemässigt så påtagligt gynnad
              framför andra viktiga skatteprojekt.
            </seg>
            <seg n="d3de3aab">
              Vi ska naturligtvis bereda frågan vidare. Det finns många intressanta
              aspekter där man kan väga fram och tillbaka behovet av att arbeta
              vidare med detta. Men det finns inte ett färdigt utredningsförslag
              utan det finns ett mycket omfattande återstående arbete att göra
              på området. Jag vill ändå påpeka att vi är på väg in i ett ordförandeskapsår
              vi har EU-ministern här. Under det året kommer våra möjligheter
              att göra den typen av stora och omfattande beredningsarbeten att
              vara mycket begränsade.
            </seg>
          </u>
          <note type="speaker" n="37ac465f">
            Anf. 220 LARS JOHANSSON (s):
          </note>
          <u who="lars_johansson_1e1d92" xml:id="i-c12e1736c8de29ed-1" n="393640f8">
            <seg n="45b280b4">
              Fru talman! Jag noterar inledningsvis att finansministern säger
              att regeringsarbetet ger lite nya insikter. Det kan i och för
              sig vara glädjande att ta del av. Jag hoppas att det gäller också
              inom andra politikområden med tanke på vad Moderaterna sade i
              den senaste valrörelsen. Jag ska inte gå in djupare i den frågan,
              men jag ska ta upp ett par saker som jag tycker är viktiga att
              komma ihåg.
            </seg>
            <seg n="7050f096">
              Antalet fartyg som har utflaggats har ökat. Det är inte så att
              inflaggningen har ökat utan det är utflaggningen som har ökat.
              Om man jämför åren 2000 till och med 2007 är det 83 fartyg från
              svenska rederier som har blivit utflaggade. Det är betydligt fler
              än vad som har kommit med ny svensk flagg. Utvecklingen går i
              den riktningen. Det är trist att vi har en sådan utveckling i
              Sverige. Det är en viktig sjöfartsnation. Även om vi med stor
              kraft är på väg in i en allvarlig lågkonjunktur har vi ändå en
              stor del av svensk export som går via de svenska rederierna runt
              om i världen. Det är viktigt för Sverige att vi har en ordentlig
              sjöfart som fungerar på ett bra sätt och kan transportera våra
              varor fram och tillbaka till Sverige över de olika haven runt
              om i världen. Det är en viktig näring.
            </seg>
            <seg n="142eed2f">
              Vi har diskuterat sjömansskatt och liknande tidigare. Vi har
              diskuterat frågan om det så kallade jobbskatteavdraget skulle
              gälla för sjömän också, som det inte gjorde från början. Den frågan
              har vi klarat ut. Nu gäller jobbskatteavdraget även för sjömän.
            </seg>
            <seg n="0f49a025">
              Men jag har fortfarande svårt att förstå varför vi inte kan ta
              fram ett förslag som handlar om tonnageskatt. Det är klart att
              man måste se till hela beskattningen av rederinäringen. Det inser
              alla. Latenta skatteskulder och liknande måste hanteras i ett
              sådant paket. Men jag förstår fortfarande inte varför det är så
              svårt att gå in i en dialog om att förändra skattesystemen så
              att vi får ett likvärdigt skattesystem för rederinäringen med
              en så kallad tonnageskatt så att det blir samma konkurrensförhållanden
              mellan de olika länderna i Europa. Det är det som är huvudfrågan.
              Vad är det som gör att det är så svårt att konstruera ett sådant
              system? Varför ska det ta så oerhört lång tid? Det har ändå tagit
              drygt två år sedan Anders Borg kom in på Finansdepartementet.
              Nu är du väl ganska varm i kläderna trots allt. Många andra frågor
              går fort, men just den här frågan tar lång tid. Det går inte ens
              att ange någon tidsplan för ett beredningsarbete, utan det hänvisas
              till att andra frågor är viktigare än denna.
            </seg>
            <seg n="3244ea1b">
              Rederinäringen tycker att denna fråga är viktig. Jag har inga
              andra ambitioner än att vi ska ha en likabehandling av svensk
              sjöfart som annan sjöfart i andra länder och att de ska betala
              sin del av skatten. Men när det inte är likvärdiga konkurrensförhållanden,
              och vi riskerar att allt fler fartyg flaggas ut ur landet, upplever
              jag att detta är ett stort problem.
            </seg>
            <seg n="58e02ea9">
              Det måste ha hänt någonting. Bara något år efter regeringsskiftet
              sade Åsa Torstensson, ansvarig för kommunikationsfrågorna, att
              det ska komma ett förslag om tonnageskatt under innevarande mandatperiod.
              Jag uppfattar de tidigare beskeden från finansministern i budgetpropositionen
              som att ett förslag skulle vara på väg. När kommer förslaget?
              Kommer det under denna mandatperiod?
            </seg>
          </u>
          <note type="speaker" n="3c670e0a">
            Anf. 221 Finansminister ANDERS BORG (m):
          </note>
          <u who="unknown" xml:id="i-9e53125abadd5370-93" n="9419a1a4">
            <seg n="1b0d64e9">
              Fru talman! Jag har stor respekt för Lars Johanssons vurm för
              den här frågan. Samma gäller för många riksdagsmän i mitt eget
              parti, allianspartierna och andra partier i riksdagen som har
              sin hemmahörighet i viktiga sjöfartsregioner. Jag har stor respekt
              för det.
            </seg>
            <seg n="f2b0b635">
              Jag kan ändå inte blunda för det exempel jag alldeles nyligen
              läste upp, om en industriarbetare med 20 000 i lön och en sjöman.
              Kombinationen av sjömansskatt, sjöfartsstöd och arbetsgivaravgift
              gör att skattebetalningarna från denna näring är utomordentligt
              små obefintliga.
            </seg>
            <seg n="47e909eb">
              Jag ska gärna ge Lars Johansson en förklaring till varför min
              egen skepsis har tilltagit. I samband med att vi har jobbat med
              räntesnurrorna har jag funnit anledning att relativt noggrant
              granska hur olika näringar och företag sköter sina betalningar
              med bolagsskatten. Det är viktigt att alla betalar sina skatter.
              Det är viktigt att alla näringar fullgör sina förpliktelser mot
              samhället.
            </seg>
            <seg n="a418e48c">
              Det är naturligtvis frapperande att en näring som omsätter 37
              miljarder betalar 62 miljoner i bolagsskatt. 37 miljarder och
              62 miljoner då kan inte det svenska skattetrycket vara ett alldeles
              stort problem för denna näring. Jag har inte räknat ut procentsatserna
              av omsättningen de betalar i skatt, men det lär inte bli någon
              alldeles särdeles hög siffra.
            </seg>
            <seg n="6bc499ba">
              Vi har problemet på avskrivningssidan. Både Lars Johansson och
              jag vet att den inte är okomplicerad. Det är svårt att värja sig
              från intrycket att delar av sjöfartsnäringens stora intresse i
              frågan i praktiken handlar om att de vill undkomma de stora latenta
              skatteskulder som här finns. Så länge de latenta skatteskulderna
              finns och möjligheterna till avskrivningar finns har man anledning
              att investera i båtar i svensk sjöfart.
            </seg>
            <seg n="c8b469c5">
              Jag upplever därför inte att vi har villkor för svensk sjöfartsnäring
              som är så problematiska och besvärliga som det ibland ges sken
              av. Jag har suttit i Nordiska ministerrådet och fått motsatta
              argument från våra kolleger, det vill säga att den svenska sjöfartsnäringen
              har så utomordentligt goda villkor att det faktiskt sker inflaggning
              till Sverige från andra nordiska länder.
            </seg>
            <seg n="aa2ddb28">
              Den grundläggande utgångspunkten är att varje näring ska betala
              sina skatter på ett korrekt sätt så att vi får ett ansvarstagande
              från hela samhället utifrån de skatter som naturligtvis måste
              betalas in. Det gäller inkomstskatter, arbetsgivaravgifter och
              bolagsskatter. Det är inte så att sjöfartsnäringen är särskilt
              illa utsatt. Man har mycket förmånliga skattevillkor. Det är kanske
              nödvändigt. Men givet de stora komplikationer som ligger i avskrivningsfrågan
              måste det här få ta den tid det tar. Jag kan inte ställa i utsikt
              att den här svåra frågan kan lösas snabbt. Det kommer att ta sin
              tid innan vi når resultat.
            </seg>
          </u>
          <note type="speaker" n="8a16d137">
            Anf. 222 LARS JOHANSSON (s):
          </note>
          <u who="lars_johansson_1e1d92" xml:id="i-c12e1736c8de29ed-2" n="393640f8">
            <seg n="e68ded44">
              Fru talman! Det kan väl ändå vara så att finansministern i sina
              överläggningar med andra finansministrar inom EU diskuterar tonnageskattefrågan.
              Det måste ändå vara viktigt för ett land som Sverige med en stor
              sjöfartsnäring att vi har likvärdiga konkurrensförhållanden så
              att inte rederinäringen kan säga att i andra länder finns tonnageskatt
              men inte i Sverige, och därför flaggas våra fartyg ut. Jag tycker
              att det är lite pinsamt. Varför kan vi inte reglera frågorna på
              ett sådant sätt att vi har likvärdiga konkurrensförhållanden?
            </seg>
            <seg n="4fc0bd31">
              På andra områden går vi fram och sänker till exempel bolagsskatten.
              Vi är överens om den sänkning som regeringen föreslog i höstas
              därför att vi har sett att andra länder inom EU har sänkt sin
              bolagsskatt. Av konkurrensskäl måste vi ha en bolagsskatt som
              inte slår ut de svenska företagen. Finansministern går förbi den
              frågan lite för lätt.
            </seg>
            <seg n="2c1dbfc3">
              Varför har det varit så oerhört svårt att ha överläggningar med
              rederinäringen i den här frågan? Jag är precis som finansministern
              helt klar över att det inte bara är att ändra och införa tonnageskatt
              och alla andra villkor ska vara oförändrade. Det har jag aldrig
              sagt. Jag tycker att man ska ha tonnageskatt därför att det skapar
              likvärdiga konkurrensförhållanden. Det kan påverka övriga skatter
              som rederinäringen har. Självklart måste frågan om de latenta
              skatteskulderna regleras.
            </seg>
            <seg n="8258721a">
              Men varför kallas inte rederinäringen till överläggning på Finansdepartementet
              för att lösa frågan? Ni har till och med vägrat att svara på brev
              och delta i överläggningar. Det har varit många inbjudningar,
              och ni har sagt nej till att över huvud taget träffa rederinäringen.
              Det tycker jag är bekymmersamt.
            </seg>
            <seg n="c19839f3">
              Det är en viktig bransch, och det är viktigt att den branschen
              känner att den har ett stöd från Sveriges regering också i fortsättningen.
              Sedan kan man ha olika uppfattning i sak, men jag tycker ändå
              att man måste få en gemensam diskussion och klara ut vilka problem
              vi står inför.
            </seg>
          </u>
          <note type="speaker" n="707dda88">
            Anf. 223 Finansminister ANDERS BORG (m):
          </note>
          <u who="unknown" xml:id="i-9e53125abadd5370-94" n="9419a1a4">
            <seg n="2b3cbaf3">
              Fru talman! Jag försäkrar Lars Johansson att jag har stor respekt
              för hans vurm för rederinäringen. Det är en viktig bransch. Vi
              är ett utrikeshandelsberoende land. Det är alldeles uppenbart.
              Jag kommer själv från en hamnstad, Norrköping, så jag kan ha stor
              respekt och stor förståelse för detta.
            </seg>
            <seg n="ebf93a90">
              Det stämmer inte att vi inte har haft överläggningar med rederinäringen.
              Jag har själv träffat dem. Min statssekreterare Ingemar Hansson
              har vid upprepade tillfällen haft sammankomster med dem. Men jag
              föreställer mig att de kanske inte är alldeles nöjda med de svar
              vi har gett vid de överläggningarna. Tyvärr är det ibland så att
              man måste ge svar som inte alltid uppskattas av dem som får dem.
              Men vi har haft överläggningar, och vi kan gärna ha överläggningar
              igen och diskutera hur det kommer sig att bolagsskatten för de
              här företagen uppgår till 62 miljoner kronor. Det skulle jag gärna
              ha en bra överläggning om.
            </seg>
            <seg n="33e61c36">
              Det kan jämföras med jag var tvungen att titta i tabellerna hela
              gummi- och plastvaruindustrin, som har en liknande omsättning.
              Det är den som i mina tabeller ser likvärdig ut. De betalar 464
              miljoner kronor på samma omsättning som rederinäringen betalar
              62 miljoner. Det är svårt att hitta näringar som har så förmånliga
              skattevillkor som denna.
            </seg>
            <seg n="d2b48e2f">
              Jag gläds alltid åt människor som har låga skatter, men de skatter
              vi har ska betalas och näringar bör ha likvärdiga villkor. Jag
              vill därför också vurma för våra skattebaser, även om jag naturligtvis
              delar Lars Johanssons starka intresse för just rederinäringen
              och vurmar för dess viktiga utveckling. Men låt oss också komma
              ihåg att detta är en bransch med mycket förmånliga skattevillkor
              noll skatt på arbetskraften och nästan ingen bolagsskatt. Det
              är väldigt få andra branscher som kan erbjuda sådana villkor i
              Sverige.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="436adc43">
            24 § Svar på interpellation 2008/09:173 om nominering av svensk
            EU-kommissionär
          </note>
          <note type="speaker" n="3eb5da20">
            Anf. 224 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-325737a2403e5e3d-0" n="24916783">
            <seg n="a7f5ed3f">
              Fru talman! Sven-Erik Österberg har frågat statsministern på
              vilket sätt och när han ämnar redovisa regeringens förfaringssätt
              för hur den person som ska bli Sveriges kommissionär ska väljas
              ut samt hur statsministern denna gång kommer att verka för en
              förändring av processen för att åstadkomma en mer transparent
              process som både är partipolitiskt neutral och säkerställer att
              den mest kvalificerade kandidaten får uppdraget. Sven-Erik Österberg
              har också frågat när statsministern kommer att ta initiativ till
              att regeringen inleder arbetet med att utse en ny svensk kommissionär.
            </seg>
            <seg n="4e668906">
              Interpellationen har överlämnats till mig.
            </seg>
            <seg n="45d2bba8">
              Processen kring tillsättningen av nästa kommission är för närvarande
              oklar. Enligt Nicefördraget ska antalet ledamöter av kommissionen
              vara mindre än antalet medlemsländer. Ledamöterna ska utses på
              grundval av en jämlik rotation mellan medlemsländerna. Detta innebär
              att vi i dag inte vet om nästa kommission kommer att ha en ledamot
              från Sverige. Om Lissabonfördraget däremot träder i kraft ändras
              förutsättningarna. Då ska nästa kommission ha en ledamot per medlemsland.
            </seg>
            <seg n="80021547">
              Processen med att utse en svensk kommissionsledamot kommer att
              påbörjas i samband med att förutsättningarna klarnar. Den svenska
              ledamoten kommer att utses i samråd med kommissionens nominerade
              ordförande, på brukligt sätt och i enlighet med fördragets föreskrifter.
              I diskussioner med den nominerade ordföranden kommer det att vara
              viktigt att verka för att Sverige får en central portfölj. Det
              pussel som ska läggas mellan olika portföljer blir också viktigt
              för beslutet om vem som ska utses från svensk sida. Det är viktigt
              att personen har gedigna kvalifikationer och erfarenheter för
              uppdraget.
            </seg>
            <seg n="d1efed59">
              Liksom vid andra utnämningar är det regeringen som fattar beslut
              om nominering av svensk ledamot i kommissionen. Regeringen arbetar
              för att processen inför en eventuell nominering blir öppen och
              avser att föra samtal med företrädare för oppositionen när förutsättningarna
              för den nya kommissionens tillsättning har klarnat.
            </seg>
          </u>
          <note type="speaker" n="c14f29db">
            Anf. 225 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-33667862da11e184-3" n="fcb9a8a4">
            <seg n="3e0db232">
              Fru talman! Tack, statsrådet, för svaret!
            </seg>
            <seg n="8553e3fb">
              Att jag har ställt den här interpellationen grundar sig på att
              det vid det förra tillfället när man skulle utse kommissionär
              var en ganska bred diskussion och framför allt mycket kritik från
              den dåvarande oppositionens sida därför att man ville ha en helt
              annan process, en öppen process, där man ville diskutera kandidater.
              Det låg en kritik i botten mot att dåvarande regeringen bara utsåg
              partivänner. Det var väl ett led i den allmänna synen på utnämningspolitiken
              i det läget.
            </seg>
            <seg n="3e9db667">
              Nu har vi kommit till den punkten att det snart är dags att utse
              kommissionär igen. Det är av stort intresse för mig, och det var
              därför jag ställde frågan till statsministern på vilket sätt man
              tänker hantera processen denna gång och vilken öppenhet och dialog
              man tänker ha med den nuvarande oppositionen.
            </seg>
            <seg n="115fa4a6">
              I statsrådets svar välkomnar jag de sista raderna om att man
              vill föra en nära dialog med oppositionen och även diskutera förutsättningarna
              för den nya kommissionären när processen har klarnat. Vi får se
              hur det går.
            </seg>
            <seg n="fc641c08">
              Om jag inte tolkar det fel var detta uppe på toppmötet i lördags,
              där man som en kompromiss erbjuder Irland att få ha en kommissionär.
              Det råder då ingen tvekan om att samtliga länder ska ha en kommissionär.
              Jag vet inte exakt vad beslutet blev, men det är möjligt att det
              var under förutsättning att Irland accepterar Lissabondelen. Det
              är väl så man ska tolka det, om inte statsrådet har en annan tolkning.
            </seg>
            <seg n="11b2e6a3">
              Det här gör att vi närmar oss en punkt. Det är väl svårt att
              dra tillbaka ett sådant här förslag, skulle jag kunna tänka mig,
              som man har lagt fram vid ett toppmöte. Vi kan ana att man kommer
              att hamna där någonstans, och då klarnar det väl också för Sveriges
              del helt och hållet att samtliga länder får en kommissionär. Jag
              har svårt att se att man skulle backa från det.
            </seg>
            <seg n="7792c43e">
              Då kan vi se att i varje fall den saken är ganska klar att det
              ska utses en kommissionär. Då är man mycket nära den punkt där
              man kan sätta sig ned och diskutera och redogöra, tydligare än
              vad Cecilia Malmström kan göra här i dag, för hur processen ska
              gå till.
            </seg>
            <seg n="1f6f5403">
              Det kanske till och med är så att statsrådet kan ge en liten
              klarare bild av det här nu, i beaktande av att svaret är skrivet
              innan toppmötet hade varit. På den punkten kanske det är lite
              inaktuellt, eftersom det har hänt viktiga saker i den här diskussionen
              efter det att svaret skrevs.
            </seg>
            <seg n="3660534e">
              Jag välkomnar om Cecilia Malmström kan bli tydligare på den här
              punkten, hur själva tillsättningen skulle kunna gå till och på
              vilket sätt man vill bemöta detta när man säger att man vill ha
              ett mer öppet förfaringssätt när det gäller tillsättandet av kommissionär.
            </seg>
          </u>
          <note type="speaker" n="5729095a">
            Anf. 226 CARL B HAMILTON (fp):
          </note>
          <u who="carl_b_hamilton_b4f697" xml:id="i-7898709573f8ff7b-1" n="b8e0d018">
            <seg n="53a8cf5e">
              Fru talman! Sent ska syndaren vakna. Jag är inte så imponerad
              av interpellantens argumentation. Jag satt som vice ordförande
              i EU-nämnden förra gången, och jag var inblandad i de diskussioner
              som fördes på den borgerliga sidan om att föra fram kandidater.
              De fyra borgerliga partierna förde också fram en gemensam kandidat,
              nämligen Carl Bildt. Det fanns ingen reaktion. Vi förde en diskussion
              om vilka ämnesområden han kunde tänkas vara intresserad av eller
              som skulle vara intressanta för honom som svensk kommissionär.
              Det fanns ingen reaktion.
            </seg>
            <seg n="48ba625c">
              En gång i tiden när Anita Gradin utsågs till Sveriges första
              kommissionär gjordes det en informell överenskommelse. I alla
              fall på borgerlig sida uppfattades det som att det fanns en överenskommelse
              om rotation på kommissionärsposten, med varannan gång borgerlig
              och varannan gång socialdemokratisk. Man kan ha en diskussion
              om det var särskilt snyggt att göra på det sättet, men det var
              i alla fall så som det uppfattades. Det följdes inte.
            </seg>
            <seg n="03ea4d9f">
              Det är inte så imponerande. Min reaktion är att nu passar det.
              Nu passar det att komma och kräva inflytande och öppenhet och
              att föra fram egna kandidater. När vi har velat göra det under
              tidigare perioder har det mötts av total tystnad, ointresse och,
              som jag menar, ett brott mot ett handslag 1995.
            </seg>
            <seg n="e3ce94c2">
              Det här med bred diskussion och att utse bara partivänner: Ja,
              jag tycker också att det är bra med en öppnare nomineringsprocess
              nu. Jag var en av dem som kritiserade det förra gången, och jag
              tog upp det i en skriftlig fråga till Göran Persson. Han vred
              sig som en mask i konstitutionsutskottet.
            </seg>
            <seg n="2122c3fb">
              Jag tycker därför att det är bra att Socialdemokraterna har den
              här attityden, men låt mig få säga att det inte imponerar att
              efter så lång tid komma med detta efter löftesbrott, tigande och
              ignorerande av borgerliga synpunkter på denna fråga när vi inte
              var i regeringsställning.
            </seg>
          </u>
          <note type="speaker" n="77622cd6">
            Anf. 227 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-325737a2403e5e3d-1" n="24916783">
            <seg n="63393c61">
              Fru talman! Som Sven-Erik Österberg säger har det hänt dramatiska
              saker de senaste dagarna, inte minst på toppmötet i Bryssel, där
              man förutom att anta klimatpaketet också diskuterade den här frågan.
              En viktig komponent i Irlands väg mot en trolig ny folkomröstning
              senare i sommar eller i höst det är inget datum satt ännu var
              just detta med kommissionen. Där diskuteras frågan, och det är
              väl känt att vissa medlemsländer tyckt att en minskning av kommissionen
              varit en mycket viktig reform. Därför satt det långt inne, men
              alla släppte på det, och om Lissabonfördraget träder i kraft går
              alla med på att varje land tills vidare, även efter 2014, ska
              ha en kommissionär. Det var inte så svårt för Sverige att gå med
              på det, vilket vi också kort nämnde i EU-nämnden där Sven-Erik
              Österbergs bänkgranne deltog i ett telefonsammanträde. Vi välkomnar
              alltså detta.
            </seg>
            <seg n="509966d0">
              De exakta omständigheterna kring frågan är fortfarande inte riktigt
              klara. Ska man redan i juni påbörja processen, såsom fördraget
              säger, och utse en ordförande som sedan får plocka ihop kommissionen,
              trots att omröstningen kanske inte äger rum förrän flera månader
              senare? Eller ska man förbereda för två scenarier, en Nicekommission
              och en Lissabonkommission, alltså med 27 ledamöter eller med 26
              eller färre ledamöter? Det i kombination med en del andra frågor
              som irländarna vill ha legala klargöranden om ska man nu titta
              på i början av terminen just för att försöka komma till klarhet.
              Jag tror således att vi först måste ta ställning till det.
            </seg>
            <seg n="524e2aee">
              Med det sagt är det regeringens ambition generellt i utnämningspolitiken
              att ha en bredare ansats till den. Vi har hittills till exempel
              utannonserat 50 generaldirektörsposter eller motsvarande myndighetschefer.
              Vi kommer naturligtvis inte att utannonsera kommissionärsjobbet,
              men det är viktigt att det blir en kvalificerad och kompetent
              person. Vi avser att återkomma lite senare under våren med mer
              detaljer om hur det ska gå till och avser att också föra samtal
              med företrädare för oppositionen. Jag hoppas att jag kan få återkomma
              till Sven-Erik Österberg i denna eller någon annan form och precisera
              detaljerna kring detta lite mer. Jag tror dock att vi behöver
              en liten tid på oss under våren för att klargöra under vilka omständigheter
              kommissionen ska tillsättas.
            </seg>
          </u>
          <note type="speaker" n="007a80a3">
            Anf. 228 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-33667862da11e184-4" n="fcb9a8a4">
            <seg n="461bfa35">
              Fru talman! Jag vill tacka statsrådet Cecilia Malmström för ett
              alldeles utmärkt svar i detta senaste inlägg. Jag tar det som
              en intäkt och har full respekt för och känner till själva processen
              med Lissabonfördraget. Vad gäller införlivandet av Irland tror
              jag att vi delar uppfattningen att de ska ansluta sig till detta
              så att vi får fördraget på plats. Det är klart att det råder viss
              osäkerhet kring det tidsmässigt och så vidare. Förmodligen ska
              det också hållas en ny folkomröstning innan de säger ja till fördraget.
            </seg>
            <seg n="6b7e48c4">
              Den processen är ganska komplicerad, och vi vet inte riktigt
              var den hamnar och hur den påverkar andra länder. Det vet vi inte
              ännu. Vi lever väl båda med förhoppningen att det ska fungera.
              Vi behöver det nya fördraget, och det vet jag att vi är överens
              om sedan tidigare.
            </seg>
            <seg n="90c1800a">
              Jag tar till mig det som Cecilia Malmström har sagt, att hon
              är för en öppen process. Jag välkomnar det och litar fullt på
              statsrådets ord i det fallet, alltså att en sådan process kommer
              att starta och att oppositionen blir vidtalad och har möjlighet
              att lägga fram sina synpunkter. Jag nöjer mig med det så långt.
              Jag har inte mycket mer att säga i den här diskussionen utan tar
              det som en positiv del av debatten. Vi kommer att följa frågan
              och se vad som händer under våren då regeringen återkommer i frågan.
              Jag ber att få tacka för svaret.
            </seg>
          </u>
          <note type="speaker" n="fcd644eb">
            Anf. 229 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-325737a2403e5e3d-2" n="24916783">
            <seg n="8d8deb0c">
              Fru talman! Jag ska inte förlänga debatten utan tackar Sven-Erik
              Österberg och Carl B Hamilton för debatten.
            </seg>
            <seg n="c470261b">
              I denna fridens sinnesstämning kanske vi kan önska varandra en
              god jul.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="974246c4">
            25 § Svar på interpellation 2008/09:184 om förhållanden inom
            Kulturutredningen
          </note>
          <note type="speaker" n="25ecffc3">
            Anf. 230 Kulturminister LENA ADELSOHN LILJEROTH (m):
          </note>
          <u who="unknown" xml:id="i-9e53125abadd5370-95" n="9419a1a4">
            <seg n="0aa43dca">
              Fru talman! Margareta Israelsson har frågat mig dels om jag tänker
              göra något med anledning av att ordföranden i Kulturutredningen
              Eva Swartz samtidigt med uppdraget har fortsatt sitt arbete som
              vd för bokförlaget Natur &amp; Kultur, dels om jag deltagit i några
              beslut eller något avtalsskrivande om möjligheten för Eva Swartz
              att ha uppdrag eller anställningar vid sidan om uppdraget som
              ordförande i Kulturutredningen.
            </seg>
            <seg n="acbf9b51">
              Kulturutredningens arbete leds av ordföranden Eva Swartz, som
              tillsammans med fyra andra ledamöter utgör kommittén. Ingen av
              ledamöterna i kommittén är heltidsanställda, och de får ersättning
              enligt föreskrifterna i kommittéförordningen. Kopplat till kommittén
              finns däremot ett sekretariat av heltidsanställda sekreterare,
              som under ordförandens ledning svarar för det löpande arbetet.
              Detta är den normala ordningen för kommittéer.
            </seg>
            <seg n="926d771f">
              Ett viktigt kriterium vid förordnandet av kommittén var att ledamöterna
              skulle representera djupa kunskaper om det svenska kulturlivet
              och ha insikter om kulturområdets behov av förnyelse och utveckling.
              Det ligger då i sakens natur att det i kommittén ingår personer
              som är verksamma inom kultursektorn. Här förutsätts även att de
              som tar statliga uppdrag också sätter sig in i och följer de lagar
              och riktlinjer som gäller för de intressekonflikter som kan uppkomma
              och som kan utgöra jäv. Mot bakgrund av det som anförts ovan har
              jag inte för avsikt att göra något ytterligare.
            </seg>
          </u>
          <note n="51fafd2b">
            Då Margareta Israelsson, som framställt interpellationen, anmält
            att hon var förhindrad att närvara vid sammanträdet medgav tredje
            vice talmannen att Lars Wegendal i stället fick delta i överläggningen.
          </note>
          <note type="speaker" n="2f13b916">
            Anf. 231 LARS WEGENDAL (s):
          </note>
          <u who="lars_wegendal_f153f7" xml:id="i-63d1808db10cfa46-0" n="2052dde3">
            <seg n="cab8a4fb">
              Fru talman! Först måste jag naturligtvis beklaga att Margareta
              Israelsson inte kan vara den som debatterar den här frågan med
              kulturministern. Jag hoppas att kulturministern inte har något
              emot att jag tar debatten, och jag vill givetvis rikta ett tack
              till ministern för svaret.
            </seg>
            <seg n="a359eba1">
              Som Margareta Israelsson skriver i interpellationen tillsattes
              Kulturutredningen och dess ordförande den 28 juni 2007. Kulturutredningen
              är inte vilken utredning som helst. Det är en väldigt omfattande
              utredning och, om jag får uttrycka det så, en mycket prestigefylld
              utredning för kulturministern, ja kanske för hela regeringen.
              Jag har dock inte hört någon annan minister uttala sig om den,
              men det kanske inte heller är praxis. För kulturministern är den
              dock viktig kan jag föreställa mig.
            </seg>
            <seg n="23bedb7d">
              Jag minns när kulturministern var en helt vanlig riksdagsledamot.
              Då var hon tydlig med att tala om vikten av att forma en annan
              kulturpolitik än den som vi socialdemokrater format alltsedan
              1974 års kulturpolitiska mål. Det var flera i den dåvarande borgerliga
              oppositionen som efterlyste något nytt, och det resulterade i
              Kulturutredningen.
            </seg>
            <seg n="a0fcbdef">
              Tyvärr har Kulturutredningen fått det mesta i den moderatstyrda
              regeringens kulturpolitik att gå i stå i två år, och inte särskilt
              mycket har hänt.
            </seg>
            <seg n="7f1c1921">
              Självklart är tillsättandet av en ordförande tillsammans med
              utredningsdirektivet en nyckelfråga. Utan någon kunskap om hur
              nyckelpersoner tillsätts i den moderatstyrda regeringen skulle
              det förvåna mig väldigt mycket om inte alla ingående partier lämnade
              synpunkter. Så är det naturligtvis.
            </seg>
            <seg n="eff01a98">
              Visst är det rimligt att anta att någon av dessa borgerliga politiker
              borde ha vetat att en utredning är att jämställa med en myndighet
              och att det ändå finns en olämplighet i att både vara utredningsordförande
              i en stor och omfattande kulturutredning samtidigt som man är
              vd i ett stort bokförlag som omfattas av utredningen.
            </seg>
            <seg n="7a9b9bad">
              Fru talman! Min andra fråga kvarstår, som egentligen är den centrala
              i Margareta Israelssons interpellation: Har ordföranden i Kulturutredningen
              något avtal eller löfte från kulturministern att hon under tiden
              som hon är utredningsordförande kan bibehålla sin tjänst som vd
              för bokförlaget Natur &amp; Kultur?
            </seg>
          </u>
          <note type="speaker" n="26ba70d9">
            Anf. 232 Kulturminister LENA ADELSOHN LILJEROTH (m):
          </note>
          <u who="unknown" xml:id="i-9e53125abadd5370-96" n="9419a1a4">
            <seg n="e4a3f9fc">
              Fru talman! Jag tycker att Margareta Israelssons interpellation
              är lite märklig. Nu är det inte med henne som jag kan debattera
              den utan med Lars Wegendal. Jag har ingenting emot det. Det vill
              jag ha sagt.
            </seg>
            <seg n="b5f523d5">
              Lars Wegendal vet mycket väl att det är mycket ovanligt att utredare,
              även om de har en stor, viktig och prestigefull utredning, är
              heltidsutredare. Det gäller inte ens Mats Svegfors, som ledde
              en betydligt större, väl så tung och längre pågående utredning,
              det vill säga Ansvarskommittén. Han var heller inte heltidsutredare,
              utan det var han vid sidan om sitt ordinarie uppdrag som landshövding.
            </seg>
            <seg n="ba95ce2d">
              Under den socialdemokratiska tiden, om vi nu ska blicka bakåt,
              hade Birgitta Englin, vd för Riksteatern, i uppdrag att utreda
              jämställdheten inom scenkonsten. Det var en utmärkt utredning,
              men det var ingalunda någonting på heltid.
            </seg>
            <seg n="5975ce79">
              Lotta Lundgren ledde Barnkulturutredningen samtidigt som hon
              var vd för Drömmarnas hus. Sven-Olof Bodenfors på reklambyrån
              Forsman &amp; Bodenfors var ordförande för Rådet för arkitektur, form
              och design. Anna-Greta Leijon, välkänd tidigare minister, var
              chef för Skansen samtidigt som hon hade utredningen Mål i mun.
              Vi kan hålla på så ett bra tag till.
            </seg>
            <seg n="7233ec27">
              Vi har ett antal övriga utredningar på kulturområdet. Jag tog
              så sent som i går emot en av utredningarna på tv-området av Lotty
              Nordling, som är generaldirektör i Allmänna reklamationsnämnden,
              som är ett uppdrag hon har på heltid. Vi kan fortsätta så. Det
              är inte särskilt märkligt att man har utredare som har detta som
              uppdrag vid sidan om sitt ordinarie. Tvärtom är det den gängse
              modellen.
            </seg>
            <seg n="740a6809">
              Däremot finns det vid sidan av i det här fallet Eva Swartz, som
              är ordförande i utredningen som ska se över kulturområdet, heltidsanställda
              sekreterare, närmare bestämt åtta stycken, och en expertgrupp
              om fyra personer som har ett arvode om 350 kronor om dagen.
            </seg>
            <seg n="a4ed943c">
              Vad jag vill säga är att det inte är något märkvärdigt alls att
              en utredare, inte ens för en så viktig utredning som Kulturutredningen,
              har detta vid sidan om sitt ordinarie uppdrag.
            </seg>
          </u>
          <note type="speaker" n="0a4645fd">
            Anf. 233 LARS WEGENDAL (s):
          </note>
          <u who="lars_wegendal_f153f7" xml:id="i-63d1808db10cfa46-1" n="2052dde3">
            <seg n="2c797376">
              Fru talman! Nu var det inte tänkt att vi skulle göra en historisk
              exposé över alla de utredningar som har förekommit inom kulturens
              område.
            </seg>
            <seg n="b2d52b6e">
              Det är ändå mycket intressant att läsa kulturministerns svar.
              Det går i stort sett ut på att hon saknar ansvar för jävssituationen
              som kan uppkomma, utan detta ligger hos den enskilde. Jag vill
              erinra kulturministern om den syn på en ministers ansvar för jävsfrågor
              som hon tidigare har biträtt.
            </seg>
            <seg n="75ae1cfd">
              Jag citerar: Av 12 § förvaltningslagen framgår att den som är
              jävig inte får handlägga ett ärende. Det ankommer på den jävige
              att anmäla jävsförhållandet. Enligt utskottets mening är det mycket
              viktigt att jävsbestämmelserna följs i Regeringskansliet. Ingen
              skall delta i handläggningen i ett ärende om det finns omständigheter
              som riskerar kunna leda till att förtroendet till opartiskhet
              rubbas. För att förebygga risken för att jäv uppstår är det angeläget
              att Regeringskansliet bl.a. beaktar vikten av kunskaper i förvaltningsrätt
              i samband med rekrytering och erbjuder vidareutbildning i förvaltningsrätt.
              Enligt utskottets mening har en departementschef ett allmänt ansvar
              för förhållandena på sitt departement. Det är otillfredsställande
              att beslut fattats i ett ärende som handlagts av en jävig tjänsteman.
              Ministern borde ha tillsett att kunskaperna om jävsbestämmelserna
              är väl kända och tillämpas i varje ärende.
            </seg>
            <seg n="e676ea4a">
              Fru talman! Det här citatet är hämtat från KU:s granskningsbetänkande
              år 2005. När kulturministern var riksdagsledamot biträdde hon
              denna uppfattning i kammaren. Som minister har hon som synes en
              annan syn på sitt ansvar. Man kan naturligtvis ställa sig frågan:
              Varför?
            </seg>
            <seg n="19884fea">
              Varför ska inte nu den moderata kulturministern tillse att reglerna
              om jävsförhållandena är väl kända och tillämpas i varje ärende
              när det var mycket viktigt att socialdemokratiska ministrar gjorde
              det?
            </seg>
          </u>
          <note type="speaker" n="bb711f81">
            Anf. 234 Kulturminister LENA ADELSOHN LILJEROTH (m):
          </note>
          <u who="unknown" xml:id="i-9e53125abadd5370-97" n="9419a1a4">
            <seg n="49917eaf">
              Fru talman! Vi får väl se hur stor exposé det är. Vi kan väl
              ägna oss åt det som frågan gäller. Det var Lars Wegendal själv
              som började göra en historisk beskrivning tillbaka till år 1974.
            </seg>
            <seg n="0b89d226">
              Jag förstår fortfarande inte frågan. Det är ingenting som har
              förändrats. Reglerna om jäv är lika giltiga och lika viktiga nu
              som någonsin tidigare. Det är självklart att kunskapen om jävsfrågorna
              finns både på departementet och inom den kulturpolitiska utredningen.
            </seg>
            <seg n="b43f1501">
              Jag ser heller inte problemet när det gäller Eva Swartz och vad
              som skulle kunna vara ett bekymmer när det gäller jäv. Är det
              detta att hon är vd, alltså anställd och inte ägare, på Natur
              &amp; Kultur? Alla förlag får titelstöd, och Natur &amp; Kultur får mindre
              än flera andra bokförlag.
            </seg>
            <seg n="df75bcb0">
              Det kan knappast vara något som gäller utredningen, som inte
              heller handlar om enskilda frågor utan om strukturfrågor. Jag
              ser inte på något sätt det som ett bekymmer. Jag vet inte ens
              om Lars Wegendal ser det, men han försöker ändå att få det som
              ett bekymmer.
            </seg>
          </u>
          <note type="speaker" n="677d6e46">
            Anf. 235 LARS WEGENDAL (s):
          </note>
          <u who="lars_wegendal_f153f7" xml:id="i-63d1808db10cfa46-2" n="2052dde3">
            <seg n="81f68698">
              Fru talman! Utifrån Margareta Israelssons frågor i interpellationen
              och kulturministerns svar på frågorna har den här korta debatten
              inte givit åhöraren någon större klarhet.
            </seg>
            <seg n="335391d2">
              Jag tycker att det är tråkigt. Jag tror ändå att det är av yttersta
              vikt att regeringen och departementscheferna är väldigt noga med
              vilka kriterier som ligger till grund för tillsättningar av till
              exempel utredningsordförande.
            </seg>
            <seg n="e8264968">
              Detta gäller inte minst för att upprätthålla trovärdigheten i
              hela utredningsväsendet. Vi vet alla att mycket av kommande lagstiftningar
              ändå har sitt ursprung i utredningar.
            </seg>
          </u>
          <note type="speaker" n="d06de317">
            Anf. 236 Kulturminister LENA ADELSOHN LILJEROTH (m):
          </note>
          <u who="unknown" xml:id="i-9e53125abadd5370-98" n="9419a1a4">
            <seg n="0fc12f52">
              Fru talman! Vi är otroligt noga med de kriterierna, inte minst
              därför att vi har haft ett antal utredningar. Flera har nu lämnat
              sina betänkanden och andra kommer.
            </seg>
            <seg n="9f184203">
              Vi är lika noga när det gäller kommittéledamöter som ordförande.
              Jag ser inga som helst problem med jäv i de fallen och inte heller
              i detta.
            </seg>
            <seg n="c6f1b6bf">
              Vad som skulle vara ett eventuellt bekymmer med Eva Swartz kan
              jag faktiskt inte se.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="8f03c8e1">
            26 § Svar på interpellation 2008/09:185 om jävssituation i Statens
            kulturråd
          </note>
          <note type="speaker" n="4f0e653d">
            Anf. 237 Kulturminister LENA ADELSOHN LILJEROTH (m):
          </note>
          <u who="unknown" xml:id="i-9e53125abadd5370-99" n="9419a1a4">
            <seg n="9ee694ca">
              Fru talman! Margareta Israelsson har denna gång frågat mig vad
              jag tänker göra med anledning av att Jan Åman är ledamot i styrelsen
              för Statens kulturråd samtidigt som han är vd för Stiftelsen Färgfabriken
              som erhåller bidrag från Statens kulturråd. Margareta Israelsson
              beskriver detta som en problematisk jävssituation.
            </seg>
            <seg n="6e7ac244">
              Styrelsen för Statens kulturråd utses av regeringen. Ett viktigt
              kriterium för valet av ledamöter är att styrelsen ska representera
              en blandning av olika kompetenser och erfarenheter från främst
              kulturområdet. Det är då inte rimligt att personer från kultursektorn
              inte ska få komma i fråga för denna typ av uppdrag med hänvisning
              till att de har inflytande i en stödberättigad verksamhet. Det
              viktiga är i stället att förvaltningslagens jävsregler efterlevs.
            </seg>
            <seg n="581d510b">
              Bestämmelserna om jäv avser handläggningen av enskilda ärenden.
              Den som är jävig i ett visst ärende får inte delta i handläggningen
              av detta. Jag förutsätter att dessa regler tillämpas på ett korrekt
              sätt hos Statens kulturråd såväl som hos övriga myndigheter. Avslutningsvis
              vill jag informera om att sedan interpellationen ställdes har
              Jan Åman på egen begäran entledigats från sitt uppdrag som ledamot
              i styrelsen för Statens kulturråd.
            </seg>
          </u>
          <note n="51fafd2b">
            Då Margareta Israelsson, som framställt interpellationen, anmält
            att hon var förhindrad att närvara vid sammanträdet medgav tredje
            vice talmannen att Lars Wegendal i stället fick delta i överläggningen.
          </note>
          <note type="speaker" n="bae8f462">
            Anf. 238 LARS WEGENDAL (s):
          </note>
          <u who="lars_wegendal_f153f7" xml:id="i-63d1808db10cfa46-3" n="2052dde3">
            <seg n="b5ba468b">
              Fru talman! Först måste jag återigen beklaga att Margareta Israelsson
              inte kan vara den som debatterar frågan med kulturministern. Sedan
              vill jag naturligtvis rikta ett tack för svaret till ministern.
            </seg>
            <seg n="1153c094">
              Som Margareta Israelsson skriver i interpellationen utsåg regeringen
              så sent som den 23 oktober Jan Åman till ledamot i Statens kulturråds
              styrelse. Att vara ledamot i Statens kulturråds styrelse är ett
              mycket betydelsefullt uppdrag som kräver god insikt, goda kunskaper
              och bred erfarenhet från många områden, gott personligt omdöme
              och inte minst oklanderlig oväld.
            </seg>
            <seg n="0fe62491">
              Kulturrådet beslutar över övergripande policyfrågor inom vitt
              skilda delar av kulturområdet, vilket självfallet inbegriper hur
              bidragshanteringen ska skötas. Man kan ställa sig undrande inför
              detta att regeringen så lättvindigt ändå bortser från det faktum
              att Färgfabriken, där Jan Åman var vd vid utnämningen, årligen
              erhåller betydande bidrag från Kulturrådet. Kan man då tala om
              oväld?
            </seg>
            <seg n="6dbc513e">
              Jag undrar förstås också om resonemang i fråga om jävssituationer
              i Kulturrådets styrelse har förts. Generellt sett kan sägas att
              regeringens utnämningspolitik inom kulturområdet lämnar mycket
              övrigt att önska. Det kan inte nog betonas att vi ser ytterst
              kritiskt på de olika utnämningar som har skett och som sedan av
              olika skäl har ansetts vara ytterst olämpliga, inte bara av oss
              socialdemokrater.
            </seg>
            <seg n="a93531f8">
              Fru talman! Min fråga, som egentligen kvarstår men som delvis
              kan få omformuleras eftersom Jan Åman har entledigats är följande:
              Har ministern verkligen vidtagit alla åtgärder före utnämningen
              av Jan Åman för att undvika en jävssituation i Statens kulturråd?
            </seg>
          </u>
          <note type="speaker" n="56e1c7df">
            Anf. 239 Kulturminister LENA ADELSOHN LILJEROTH (m):
          </note>
          <u who="unknown" xml:id="i-9e53125abadd5370-100" n="9419a1a4">
            <seg n="55e194fd">
              Fru talman! Det är inte frågan om att lättvindigt bortse från
              det här. Självfallet fördes en diskussion inför förslaget att
              Jan Åman skulle ta plats i Statens kulturråds styrelse. Men nu
              är det så att han har stark kredd och kunskap om kulturområdet,
              och det gäller fortfarande. Sedan kan vi bara beklaga det som
              nu har hänt och som vi fortfarande inte vet så mycket om. Den
              utredningen pågår, så den kan jag inte uttala mig om.
            </seg>
            <seg n="899e587b">
              När det gäller den ledamot Jan Åman ersatte kan jag inte minst
              beklaga den behandling han fick framför allt i medierna. Jag är
              klart bekymrad över att en ledamot blir utsatt för hot, otidigheter
              och rena oförskämdheter. Så bör det inte gå till, och det tycker
              jag på många sätt är ett betydligt allvarligare problem.
            </seg>
            <seg n="5385f914">
              I Statens kulturråd sitter nio personer som representerar olika
              delar av samhället. Jävssituationer uppstår ganska ofta, kan man
              säga, inte bara på kulturområdet utan på fler områden därför att
              Sverige är ett litet land. Det hör också till saken att man har
              väl genomarbetade rutiner för hur man ska hantera de här frågorna.
              Det här är inte någon ny situation.
            </seg>
            <seg n="a02a3388">
              På kulturområdets sida utnämner vi ungefär 400 personer i olika
              styrelser, nämnder och insynsråd. Det är väldigt många, och det
              är ett gediget arbete. Det läggs ned mycket möda på att finna
              rätt personer.
            </seg>
            <seg n="e1c8efad">
              Jag kan konstatera att vi förvisso kände till att Färgfabriken
              hade mottagit statliga medel via Statens kulturråd. Men det är
              inte första gången som detta har skett. Leif Stinnerbom, regissör
              vid Västanå teater, satt i Kulturrådet under den förra mandatperioden
              tillsatt av kulturminister Leif Pagrotsky. Västanå teater fick
              mer pengar 2 miljoner kronor och får det fortfarande, för det
              är en utmärkt verksamhet. Leif Stinnerbom kunde kanske i någon
              mån betraktas som jävig, men deltog självfallet inte i besluten.
              Jan Åman hann aldrig delta i något beslut som gällde Färgfabriken.
              Även Sture Carlsson, som är vd för Svensk Scenkonst, kan i viss
              mån hamna i en jävssituation, om inte annat så i delikatessjäv.
            </seg>
            <seg n="d155fd6b">
              Det här är en fråga som diskuteras och som ska diskuteras. Det
              finns referensgrupper och kommittéer såväl under Statens kulturråd
              som under Bildkonstnärsnämnden, Statens konstråd och Konstnärsnämnden.
              Frågan måste alltid vara uppe, och det är inte märkligt om det
              ibland uppstår någon form av jäv. Därför är det viktigt att vara
              öppen med detta, och det har vi också varit när det har gällt
              Jan Åman.
            </seg>
          </u>
          <note type="speaker" n="5c609d78">
            Anf. 240 LARS WEGENDAL (s):
          </note>
          <u who="lars_wegendal_f153f7" xml:id="i-63d1808db10cfa46-4" n="2052dde3">
            <seg n="6aee8df8">
              Fru talman! Jäv alla typer av jäv är som kulturministern håller
              med om en oerhört viktig fråga. Det är ingen fråga som man endast
              kan vifta undan med att säga att man förutsätter att Statens kulturråd
              och övriga myndigheter följer de regler som finns och att man
              tillämpar reglerna på ett korrekt sätt. Det krävs naturligtvis
              mycket, mycket mer omfattande utbildningsinsatser som kulturministern
              måste ta initiativ till.
            </seg>
            <seg n="308a4c7c">
              Det är svårt att förvänta sig att de personer som man utser till
              en styrelse inom kultursektorn, och säkerligen även inom andra
              sektorer, har en kunskap om jäv och i vilka situationer de själva
              ska hävda jäv. Kulturministern skriver i sitt svar att en person
              som blir invald på en så viktig post som ledamot i Statens kulturråd
              ska representera en kompetens och en erfarenhet och att det är
              fullt rimligt att personer från kultursektorn måste kunna komma
              i fråga för denna typ av uppdrag. Det är en rimlig ståndpunkt.
            </seg>
            <seg n="f4146523">
              Men har man väl sagt det finns det en medvetenhet om att det
              faktiskt kan inträffa situationer som är ytterst problematiska.
              Detta med Färgfabriken och Statens kulturråds generösa bidrag
              till denna verksamhet är just ett exempel på en sådan situation.
            </seg>
            <seg n="3a34ec6d">
              När jag läser kulturministerns svar där hon lägger hela beskrivningen
              av att detta är en besvärlig situation i knät på Margareta Israelsson
              känns det som om ministern marginaliserar problemet och inte riktigt
              vill kännas vid att det faktiskt finns ett politiskt ansvar i
              frågan. För visst finns det en politisk dimension även i denna
              frågeställning, ministern?
            </seg>
          </u>
          <note type="speaker" n="fd0b6556">
            Anf. 241 Kulturminister LENA ADELSOHN LILJEROTH (m):
          </note>
          <u who="unknown" xml:id="i-9e53125abadd5370-101" n="9419a1a4">
            <seg n="778b5ac2">
              Fru talman! Jag förstår mig inte på det här, snälla Lars Wegendal!
              Du pratar om att vifta undan och marginalisera. Jag har ju hela
              tiden i mina inlägg här sagt att det här är en viktig fråga och
              en diskussion som vi måste hålla vid liv hela tiden. Det är självklart,
              och det gör man ju också i de här myndigheterna.
            </seg>
            <seg n="85dfaccc">
              Jag förstår inte var det här då inte ett problem under den förra,
              socialdemokratiska regeringen? Då hade man ju också en ledamot
              som i hög grad i så fall kunde betraktas som jävig, det vill säga
              regissören vid Västanå teater. Jag är övertygad om att man kunde
              lösa det här på bästa sätt.
            </seg>
            <seg n="6db6bf58">
              Finansdepartementet har tagit fram riktlinjer för statliga myndighetsstyrelser
              i en skrift som heter Effektiv styrelse vägledning för statliga
              myndighetsstyrelser . Där tas frågan om jäv upp. Det görs också
              i de utbildningar som alltid ordnas för nya ledamöter i olika
              myndighetsstyrelser.
            </seg>
            <seg n="c29ddc55">
              Därtill har Riksrevisionen gjort en granskning av bidragsgivningen
              vid Kulturrådet och Konstnärsnämnden där det framgår att det mycket
              tydligt finns en medvetenhet om risken för jäv hos båda dessa
              myndigheter. Riksrevisionen kom inte med någon kritik mot exempelvis
              Kulturrådets hantering av jävsituationen. Jag förstår inte att
              Lars Wegendal ska sätta sig över Riksrevisionen.
            </seg>
          </u>
          <note type="speaker" n="a67d7a9e">
            Anf. 242 LARS WEGENDAL (s):
          </note>
          <u who="lars_wegendal_f153f7" xml:id="i-63d1808db10cfa46-5" n="2052dde3">
            <seg n="f3293679">
              Fru talman! Om jag har förstått det hela rätt menar kulturministern
              att frågan om jäv ska undvikas genom att personen i fråga inte
              deltar i de beslut där jäv kan förekomma. Att så är fallet i de
              beslut där bidrag ska delas ut till det företag där styrelseledamoten
              var vd upplever jag att vi kan vara överens om.
            </seg>
            <seg n="f67c7646">
              Men hur ser kulturministern på alla andra bidragsbeslut? Finns
              det inte ansökningar som avslås? Och ger inte de avslagen ett
              ökat utrymme för andra sökande att få bidrag? Blir inte därför
              en person som är vd i ett företag som får bidrag automatiskt jävig
              i alla andra bidragsbeslut oavsett om de rör den egna verksamheten
              eller ej? Har kulturministern en uppfattning i just den frågan?
              Vilket ansvar ämnar kulturministern ta när det gäller att hennes
              utnämningar faktiskt kan skada Statens kulturråd som institution
              och dess oväld som bidragsgivare?
            </seg>
            <seg n="e72965c2">
              Avslutningsvis, fru talman och kulturministern, vill jag gärna
              önska er en riktigt god jul och ett gott nytt år.
            </seg>
          </u>
          <note type="speaker" n="bb733f85">
            Anf. 243 Kulturminister LENA ADELSOHN LILJEROTH (m):
          </note>
          <u who="unknown" xml:id="i-aaa1355dbc7d505c-3" n="9419a1a4">
            <seg n="ece23551">
              Fru talman! Diskussionen blir alltmer bisarr och frågorna alltmer
              hypotetiska. Jag tolkar Lars Wegendal så att man av taktiska skäl
              skulle rösta emot bidrag i någon tro att det i stället skulle
              bli mer bidrag på något annat område. Det är inte riktigt hela
              havet stormar på Statens kulturråd. Jag vill gärna påpeka att
              det inte är så. Det fungerar tvärtom väldigt bra.
            </seg>
            <seg n="723982ee">
              Dessutom bereds ärendena av referensgrupper där det förvisso
              sitter människor med en stor insikt och kunskap i kulturlivet.
              Det kan nog tänkas de i någon mening också är bekanta med en del
              av de verksamheter som de är satta dela ut bidrag till. Så kan
              det vara i ett litet land som Sverige. Det är vi alla medvetna
              om.
            </seg>
            <seg n="8ea57574">
              Inte minst därför är det viktigt att man är väldigt tydlig och
              har en policy när det handlar om mutor, jäv och annan otillbörlig
              påverkan som det heter, och det har man. Inte ens Riksrevisionen,
              om jag får upprepa mig själv, såg några som helst problem med
              de här frågorna, och de har ändå granskat detta hos Statens kulturråd.
              Och så var inte heller fallet hos Konstnärsnämnden för den delen.
            </seg>
            <seg n="db06270e">
              Jag tycker att det blir lite grann av en storm i ett vattenglas.
              Det är riktigt att vi ska vara medvetna om det här och vara försiktiga,
              och det anser jag också att vi är.
            </seg>
            <seg n="74550777">
              Med detta vill jag även önska Lars Wegendal en god jul och ett
              gott nytt år.
            </seg>
          </u>
          <note n="9636e575">
            Överläggningen var härmed avslutad.
          </note>
          <note n="51958e0c">
            27 § Anmälan om inkomna uppteckningar från EU-nämndssammanträde
          </note>
          <note n="4b8feaca">
            Tredje vice talmannen anmälde att uppteckningar från EU-nämndens
            sammanträde fredagen den 28 november inkommit.
          </note>
          <note n="1fda740b">
            28 § Anmälan om inkommen faktapromemoria om förslag från Europeiska
            kommissionen
          </note>
          <note n="c512513f">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" xml:id="i-84e51c2de78934fb-3" n="9419a1a4">
            <seg n="2756135d">
              KOM(2008)576
            </seg>
            <seg n="f8d22258">
              Anmäldes att följande fråga för skriftligt svar framställts
            </seg>
          </u>
          <note n="822dfa2e">
            29 § Hänvisning av ärenden till utskott
          </note>
          <note n="f83a8a87">
            Föredrogs och hänvisades
          </note>
          <note n="1a44bbb1">
            30 § Förnyad bordläggning
          </note>
          <note n="d6b6b3c7">
            Föredrogs och bordlades åter
          </note>
          <note n="9ff455cb">
            31 § Bordläggning
          </note>
          <note n="f811f6ed">
            Anmäldes och bordlades
          </note>
          <note n="0bd96b3d">
            32 § Anmälan om interpellation
          </note>
          <note n="df01d0c5">
            Anmäldes att följande interpellation framställts
          </note>
          <note n="84eac7ee">
            den 16 december
          </note>
          <note n="e5b8b115">
            Ann-Kristine Johansson
          </note>
          <note n="320cf8a2">
            Interpellationen redovisas i bilaga som fogats till riksdagens
            snabbprotokoll tisdagen den 13 januari 2009.
          </note>
          <note n="e4464ba4">
            33 § Anmälan om fråga för skriftligt svar
          </note>
          <note n="84eac7ee">
            den 16 december
          </note>
          <note n="3afc4a4e">
            Carina Hägg
          </note>
          <note n="cf5ce513">
            Frågan redovisas i bilaga som fogats till riksdagens snabbprotokoll
            tisdagen den 13 januari 2009.
          </note>
          <note n="84efdd54">
            34 § Kammaren åtskildes kl. 22.13.
          </note>
          <note n="9ddbb9e9">
            Förhandlingarna leddes
          </note>
          <note n="eeed8f83">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
