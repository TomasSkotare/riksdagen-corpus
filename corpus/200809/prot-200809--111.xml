<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--111</head>
          <docDate when="2008-05-05">2008-05-05</docDate>
        </div>
      </front>
      <body>
        <div>
          <note n="21172fa2">
            ﻿
          </note>
          <note n="9047a447">
            Riksdagens protokoll
          </note>
          <note n="a099a1f3">
            2008/09:111
          </note>
          <note type="date" n="b93a3e68">
            Tisdagen den 5 maj
          </note>
          <note n="e380e8be">
            Kl. 13:30 - 16:04
          </note>
          <note n="ae0130fb">
            1 § Justering av protokoll
          </note>
          <note n="a8480c51">
            Justerades protokollet för den 28 april.
          </note>
          <note n="78612834">
            2 § Svar på interpellationerna 2008/09:438, 444, 445 och 465
            om studentinflytande
          </note>
          <note type="speaker" n="b61da7dc">
            Anf. 1 Statsrådet LARS LEIJONBORG (fp):
          </note>
          <u who="unknown" xml:id="i-8c276f2ef4073ed7-0" n="1493ed90">
            <seg n="ee5a1b4a">
              Herr talman! Mikael Damberg har frågat mig om skälen till att
              inte lärosätena kompenseras fullt ut ekonomiskt när de blir ansvariga
              för vissa studiesociala frågor i samband med kårobligatoriets
              avskaffande samt vilka effekter detta kommer att få på utbildningskvaliteten
              då det påverkar studentinflytandet och studiebevakningen vid landets
              lärosäten.
            </seg>
            <seg n="6eadc015">
              Damberg har i sin andra interpellation på samma tema frågat mig
              om skälen till att regeringens och utredarens syn på vilket ekonomiskt
              stöd som krävs för att studentinflytande ska vidmakthållas efter
              ett avskaffat kårobligatorium skiljer sig åt. Damberg har också
              frågat vilka effekter ett avskaffat kårobligatorium kommer att
              få på studentinflytandet. Dessutom har Damberg frågat om jag ser
              någon risk att dialogen mellan studenterna och det omgivande samhället
              försämras.
            </seg>
            <seg n="26de999f">
              Även Tone Tingsgård har frågat mig om vilka effekter avskaffandet
              av kårobligatoriet får på studentinflytandet samt hur studentinflytandet
              ska garanteras i framtiden.
            </seg>
            <seg n="cc7d82b7">
              Berit Högman har i sin interpellation frågat mig om jag undersökt
              vilka konsekvenser avskaffandet av kårobligatoriet kan få för
              de regionala högskolorna och för de nya universiteten samt om
              jag avser att vidta några åtgärder för att stärka dessa lärosäten
              framöver.
            </seg>
            <seg n="4d2b7919">
              Då dessa fyra interpellationer i stor utsträckning sammanfaller
              svarar jag på dem i ett sammanhang.
            </seg>
            <seg n="becfbd6a">
              Till att börja med vill jag framhålla regeringens uppfattning
              att kårobligatoriet måste avskaffas för att försvara den grundläggande
              demokratiska princip som föreningsfriheten utgör. Jag är övertygad
              om att frivilliga kårer kommer att stärka och vitalisera studentinflytandet
              genom att vara attraktiva för studenter att bli medlemmar i. Detta
              kommer också att bidra positivt till att öka kårernas legitimitet
              hos studenterna, en legitimitet som i dag ibland är bristande.
            </seg>
            <seg n="bb1740f7">
              Regeringens övergripande målsättning är att stärka kvaliteten
              i den högre utbildningen. Ett exempel på konkreta åtgärder som
              genomförts är den satsning på 240 miljoner kronor till kvalitetsinsatser
              som gjordes under 2008. Regeringen har också för avsikt att återkomma
              i frågan om hur kvaliteten inom svensk högre utbildning kan stärkas
              ytterligare.
            </seg>
            <seg n="b680b90d">
              Att i dagens ekonomiska läge minska antalet studieplatser, som
              utredningen om kårobligatoriets avskaffande föreslog, är orimligt.
              Det finns i stället ett stort behov av utbildningsinsatser för
              att klara den ekonomiska nedgång som vi nu befinner oss i, vilket
              regeringen bland annat lyft fram i propositionen Åtgärder för
              jobb och omställning (prop. 2008/09:97).
            </seg>
            <seg n="b3cc045d">
              Jag vill också betona att jag inte anser att det finns anledning
              att vara pessimistisk i synen på hur många studenter som kommer
              att välja att vara medlemmar i en studentkår även efter obligatoriets
              avskaffande. Kårerna bedriver för studenterna väsentlig verksamhet.
              Att redan nu förutsätta att kårerna bara kommer att kunna samla
              väldigt få medlemmar är därför inte bara orealistiskt utan sänder
              också ut fel signaler.
            </seg>
            <seg n="b05566c3">
              I förhållande till utredarens förslag öppnar regeringens förslag
              också nya möjligheter för kårerna att komplettera den studiebevakande
              verksamheten med andra aktiviteter. Därigenom kan de både locka
              till sig ytterligare medlemmar och stärka sin budget. Det stöd
              som staten bidrar med utgör en grund, som studentkårerna kan använda
              som bas för sin verksamhet. Stödet är dock inte avsett att utgöra
              full kompensation för borttagandet av de obligatoriska avgifterna.
            </seg>
            <seg n="5e28c691">
              Jag är övertygad om att lärosäten och kårer tillsammans kommer
              att ta ansvar för viktiga delar av den studiesociala verksamheten.
              Redan i dag är många lärosäten engagerade i detta arbete. Mot
              bakgrund av den vitalisering av studentinflytandet som reformen
              öppnar för och det samarbete rörande studiesociala frågor som
              redan pågår delar jag inte interpellanternas oro. Uppgiften att
              ta ett tydligt ansvar för studiesociala insatser omfattar samtliga
              statliga universitet och högskolor. Det drabbar därför inte de
              regionala högskolorna eller de nya universiteten extra hårt, vilket
              Berit Högman befarar. Jag ser därför ingen anledning till att
              i detta sammanhang särskilt stödja dessa lärosäten.
            </seg>
          </u>
          <note n="56e9eab6">
            Då Mikael Damberg, som framställt två av interpellationerna,
            anmält att han var förhindrad att närvara vid sammanträdet medgav
            förste vice talmannen att Marie Granlund i stället fick delta
            i överläggningen.
          </note>
          <note type="speaker" n="95a109d3">
            Anf. 2 MARIE GRANLUND (s):
          </note>
          <u who="marie_granlund_2a02ae" xml:id="i-cc6e1af66b084b28-0" n="8ad0a82a">
            <seg n="c3e7de08">
              Herr talman! Jag får tacka statsrådet för svaret även om jag
              inte tycker att det är tillfyllest. Jag tycker inte heller att
              det ger svar på de frågor som ställs i interpellationerna.
            </seg>
            <seg n="b2d9da2e">
              För oss socialdemokrater och så tror jag inte bara att det är
              för oss, för det är väldigt många som nu höjer sin röst, högskolerektorer,
              studenter och personal på högskolorna är studentinflytande något
              som är väldigt viktigt. Det är också någonting som är ganska unikt
              för Sverige.
            </seg>
            <seg n="db51103b">
              Bland annat OECD pekar också ut studentinflytande som en väldigt
              viktig kvalitetsfaktor. Att bevara detta är jätteviktigt för oss.
              Jag undrar lite grann jag kommer tillbaka till det hur statsrådet
              tänker när det gäller utvecklingen framåt.
            </seg>
            <seg n="c22a0065">
              Vi ställde upp på direktiven till den här utredningen. I direktiven
              talades det nämligen om att bibehålla studentinflytandet och stärka
              detsamma. Om man kan hitta lösningar som innebär att man inte
              måste ha ett kårobligatorium ställer vi självklart upp på det,
              så vi beaktade med spänning vad utredningen skulle komma fram
              till.
            </seg>
            <seg n="ac6ee4fe">
              Utredaren Erland Ringborg gjorde också ett gediget jobb. Men
              vad han kommer fram till överensstämmer väldigt lite med den proposition
              som är framlagd, vad som kommer fram i den. Där tar man nämligen
              upp att om man ska klara studentinflytandet, som är så jätteviktigt,
              krävs det faktiskt en tillförsel av resurser. Så är det ju med
              alla andra verksamheter.
            </seg>
            <seg n="bb051fb5">
              De politiska partierna klarar sig inte utan omfattande statsstöd.
              Andra föreningar klarar sig inte utan kommunala bidrag på olika
              sätt. Så är det självklart också med studentorganisationerna.
            </seg>
            <seg n="194db4cb">
              Jag vet inte riktigt vad statsrådet tänker på när han säger att
              det kommer att ges utökade möjligheter för studentorganisationerna
              att på olika sätt samla in kapital. Handlar det om ölförsäljning,
              fler pubaftnar, eller vad är det som statsrådet egentligen menar?
            </seg>
            <seg n="8b5fac91">
              Jag kan bli oerhört bekymrad. När regeringen pratar om att lärosätena
              ska få en ökad självständighet visar sig verkligheten vara precis
              tvärtom. Regeringen bestämmer att man vill sitta och detaljstyra
              forskningssatsningarna, att hjärt- och kärlforskningen är viktigare
              än någonting annat eller att den forskningsgrenen är viktigare
              än någonting annat.
            </seg>
            <seg n="0125dc3a">
              Nästa steg är att studenternas röst kommer att tystna på högskolorna.
              Alla är väl medvetna om att så kommer att bli fallet, förutom
              regeringen.
            </seg>
            <seg n="3c9878a2">
              Jag skulle vilja följa upp de frågor som finns i interpellationen
              från Mikael Damberg, som statsrådet inte har svarat på.
            </seg>
            <seg n="f4fa09b2">
              Var skiljer sig bedömningen från utredningen från regeringens
              bedömning? Hur ska man kunna behålla studentinflytandet? Nu pratar
              jag inte om hur man ska finansiera det, utan jag undrar: Hur resonerar
              statsrådet när utredningen säger att det krävs en tillförsel av
              resurser för att man ska kunna vidmakthålla detta? Det här struntar
              regeringen fullständigt i.
            </seg>
            <seg n="973d9912">
              Jag skulle också vilja fråga: Vad kommer statsrådet att göra
              om inte studentinflytandet kommer att vara tillfyllest? Och vad
              är tillfyllest när det gäller studentinflytande?
            </seg>
            <seg n="cf4e162f">
              Sista frågan: Är statsrådet beredd att göra några som helst övergångslösningar
              med en brygga från kårobligatoriet till det nya systemet så att
              studentorganisationerna kan få hjälp?
            </seg>
          </u>
          <note type="speaker" n="7514371f">
            Anf. 3 BERIT HÖGMAN (s):
          </note>
          <u who="berit_hogman_17a4be" xml:id="i-9eee20fc591b2f62-0" n="78f8d001">
            <seg n="0ef2a150">
              Herr talman! Inom ramen för vårt högskolesystem har Sverige i
              dag ett unikt studentinflytande på alla nivåer, från den enskilda
              kursen till den nationella arenan. Studenternas inflytande bidrar
              i stor utsträckning till att bevaka och utveckla kvaliteten i
              den högre utbildningen. Vi socialdemokrater kan aldrig acceptera
              en utveckling som leder till ett försvagat studentinflytande.
            </seg>
            <seg n="10db5ce4">
              Än så länge har kårobligatoriet varit den bästa lösningen för
              detta. Det är studentinflytandet som är mitt och vårt primära
              intresse.
            </seg>
            <seg n="ed0d5aca">
              Att kårobligatoriet skulle vara ett brott mot föreningsfriheten
              är inte på något sätt sant. Europadomstolen har redan slagit fast
              i en dom att så inte är fallet.
            </seg>
            <seg n="45232104">
              Jag tycker att statsrådet visar en rätt bedrövlig likgiltighet
              inför alla de argument som har framförts, inte bara av studentkårer
              runt om i landet utan också av universitetsledningar och högskolornas
              ledningar. Förslagen innebär för många kårer minskade intäkter
              på kanske mellan 50 och 85 procent.
            </seg>
            <seg n="63760b55">
              Jag undrar om statsrådet är medveten om att med det här förslaget
              är en student värd 105 kronor per medlem medan unga aktiesparare
              av samma regering får 472 kronor per medlem. Unga frimärkssamlare
              får 572 kronor per medlem. Är att samla frimärken och köpa aktier
              viktigare för Sverige som kunskapsnation än livskraftiga studentkårer?
            </seg>
            <seg n="52d778f7">
              Kårobligatoriets avskaffande ska vitalisera studentkåren, säger
              regeringen. Det kanske också var det som var syftet när man direkt
              efter valsegern 2006 startade attackerna på svensk fackföreningsrörelse
              genom att kraftigt försämra fackets möjligheter att vara en stark
              kraft på arbetsmarknaden. Det har onekligen väckt mycket vrede,
              och därmed har mycket aktivitet skapats i den fackliga rörelsen.
              Jag förstår att det också är den vägen som statsrådet har tänkt
              sig att studentkårerna ska vandra.
            </seg>
            <seg n="53fa32be">
              Det kommer de säkert att göra, men inte är det på det sättet
              som vi gagnar och utvecklar utbildningens kvalitet och studenternas
              studiesociala miljö. Nu kommer kårledningarna att få lägga all
              kraft på att skaffa medlemmar och inkomster vid sidan av i stället
              för att ägna sig åt kärnuppdraget. Men det kanske också är det
              som är avsikten med förslaget, att kårerna ska lägga kraft på
              att ordna basarer och sälja öl i stället för att jobba för utbildningens
              kvalitet.
            </seg>
            <seg n="ec48c25a">
              Jag tror att de studenter som mest gynnas av kårernas engagemang
              och service i form av juridisk rådgivning, studiestöd, hälsovård
              eller annat är de studenter som har sämre studievana. Det är också
              de som har de sämsta ekonomiska förutsättningarna att avsätta
              pengar till kåravgifter när man vänder på varje krona av studiemedel
              och studielån.
            </seg>
            <seg n="40daeb3b">
              Min fråga till statsrådet blir: Tror verkligen statsrådet att
              detta kommer att gynna Sverige och svenska lärosätens position
              i en internationell och konkurrensutsatt kunskapsekonomi?
            </seg>
          </u>
          <note type="speaker" n="3074d403">
            Anf. 4 TONE TINGSGÅRD (s):
          </note>
          <u who="tone_tingsgard_9d2806" xml:id="i-f1a5e4e360756435-0" n="b723be59">
            <seg n="7f531aeb">
              Herr talman! Jag ska också be att få tacka för svaret, fast i
              ärlighetens namn måste jag erkänna att jag upplever fråga och
              svar här lite grann som god dag yxskaft.
            </seg>
            <seg n="a375ba18">
              Det som intresserar mig är inte så mycket obligatoriet i sig
              som det obligatoriet har kommit att innebära. Man skulle kanske
              kunna kalla det för mervärdet.
            </seg>
            <seg n="2f7212bc">
              Jag tycker inte heller att obligatoriet i sig är så upprörande.
              Regeringen vill jämföra medlemskapet i studentkåren med föreningsmedlemskap
              och menar därför att det måste vara frivilligt. Så kan man naturligtvis
              tänka. För min del tycker jag att det kan vara lika rimligt att
              jämföra kårmedlemskapet med medborgarskapet i en kommun med de
              rättigheter och skyldigheter som det innebär.
            </seg>
            <seg n="90ede81b">
              Jag och mitt parti kan leva med och utan obligatoriet. Däremot
              är det stora mervärdet som obligatoriet fört med sig den stora
              aktivitet studenterna utvecklar när det gäller utveckling och
              kvalitetssäkring av studierna, det som vi kallar studentinflytande.
            </seg>
            <seg n="8b40176a">
              Det är särskilt märkbart i min hemkommun Uppsala där kåren ägnar
              sig nästan uteslutande åt just inflytandefrågorna. I stort sett
              hela medlemsavgiften till kåren går till detta ändamål.
            </seg>
            <seg n="fcd916e6">
              Det verkar när man läser propositionen som om regeringen delar
              uppskattningen av den aktiviteten. I den utredning som föregick
              propositionen har utredaren Erland Ringborg gjort en uppskattning
              av hur man ekonomiskt skulle kunna värdera studentinflytandet.
              Han hamnar på ett snitt av 310 kronor per student och år som ett
              rimligt genomsnittsbelopp. Det betyder en sammanlagd summa på
              95 miljoner. Till detta vill han lägga 30 miljoner till högskolorna
              som kompensation för vissa studiesociala uppgifter som läggs på
              dem.
            </seg>
            <seg n="a24c1238">
              Men regeringen väljer att satsa en betydligt lägre summa, en
              tredjedel, till de nya frivilligkårerna. Man säger visserligen
              inte att den summan är tänkt som full kompensation fattas bara.
              Men man är medveten om att det är så.
            </seg>
            <seg n="cf5ebffe">
              När vi nu flera stycken frågar om hur man värderat och hur man
              bedömer konsekvenserna blir svaret att man inte har värderat,
              och man ser inga konsekvenser. Man är bara övertygad om att allt
              ska gå så mycket bättre med mindre pengar. Mindre pengar räcker
              till mer. Resonemanget känns igen från andra diskussioner med
              den här regeringen.
            </seg>
            <seg n="5e8c656f">
              När man ska förklara varför inte högskolorna får någon kompensation
              för de nya uppgifter som de åläggs heter det att det är så lite
              pengar till varje högskola så det märks inte. Det ryms säkert
              inom de redan givna ramarna.
            </seg>
            <seg n="7a7f291c">
              Jag förstår ingendera och är för egen del djupt bekymrad över
              att regeringen och statsrådet tar så lätt på studentinflytandet
              att man är beredd att riskera det. Jag tror att man gör studenterna
              och studierna i högskolorna en stor otjänst när man forcerar avskaffandet
              av obligatoriet i detta ekonomiska läge.
            </seg>
            <seg n="728cd6fc">
              Så såg inte läget ut när utredaren fick sitt uppdrag. Verkligheten
              har ändrats. Jag hade förväntat mig att regeringen skulle ändra
              sig i takt med den.
            </seg>
            <seg n="1ac9b91d">
              Tycker statsrådet att det är en bra signal om studentinflytandet
              och uppskattningen av studentinflytandet när man nedvärderar det
              så kolossalt? Är det så man vill att det ska uppfattas? Det räcker
              med en tredjedel av dagens studentinflytande.
            </seg>
          </u>
          <note type="speaker" n="2a659b57">
            Anf. 5 Statsrådet LARS LEIJONBORG (fp):
          </note>
          <u who="unknown" xml:id="i-8c276f2ef4073ed7-1" n="1493ed90">
            <seg n="2c2ccea6">
              Herr talman! Jag kanske får börja med en formalitet, nämligen
              påpekandet att kammaren har frågedebatter och kammaren har ärendedebatter.
              Det ni gör nu är egentligen att föra den ärendedebatt som kommer
              att äga rum om två veckor i frågeformen.
            </seg>
            <seg n="db712fae">
              Ni tycker att det här är ett dåligt förslag som inte bör genomföras
              och framför vissa frågor kring det. Ni har dragit slutsatsen i
              ert parti att det här inte bör genomföras, och det ska debatteras
              om 14 dagar. Vi kan gärna återkomma, men nu råkar det vara så
              att jag tycker att det här är en viktig och intressant fråga.
              Jag har absolut inget emot att prata om den i kammaren redan nu.
            </seg>
            <seg n="a5974f3b">
              På en punkt verkar det som om vi talar förbi varandra. Jag kan
              inte riktigt förstå att inte ni kan förstå regeringens synsätt.
              När Berit Högman säger att det här kan komma att minska kårernas
              intäkter med 85 procent är vår poäng att det vet vi inte. Det
              inträffar bara om väldigt få studenter vill vara med.
            </seg>
            <seg n="982a7a1a">
              Man kommer inte bort från att också Erland Ringborgs förlag någonstans
              byggde på en gissning, en bedömning av hur många studenter som
              kommer att gå med. Då har vi stannat för att det är rimligt att
              i det här skedet vara optimistisk. Allt annat skulle skicka signalen:
              Ni behöver inte gå med som medlemmar. Det här ordnar staten. Så
              lägg era pengar på annat!
            </seg>
            <seg n="21ca5041">
              Berit Högman var i en helt orimlig passage av sitt inlägg inne
              på att vi skulle vara emot fackföreningar. Sanningen är att det
              vi gör nu är att använda bilden av fackföreningarna som bild för
              vad studentkårerna skulle kunna bli.
            </seg>
            <seg n="9da8672b">
              Vi har inget fackföreningsobligatorium i Sverige. Jag vet att
              Socialdemokraterna inte förespråkar det. Vi tycker att det är
              lika naturligt att kårerna blir studenternas fackliga föreningar
              där medlemskapet är frivilligt.
            </seg>
            <seg n="5a6973ae">
              Jag kan bara bekräfta det ni helt korrekt citerar. Regeringens
              uppfattning är att studentinflytande är viktigt. Regeringen tycker
              dessutom att kårerna har en viktig roll för studenter på det sociala
              området. Precis som nämndes här gäller det inte minst nyblivna
              studenter och studenter från miljöer och familjer som inte har
              så stark egen studietradition. Vi är helt inställda på att dessa
              funktioner ska vara minst lika bra som förut.
            </seg>
            <seg n="b0644814">
              Det skulle vara mycket lättare att föra den här debatten om ett
              eller två år. Då kommer antingen ni eller jag att ha rätt eller
              verkligheten ligga någonstans mittemellan. Därmed uppstår frågan:
              Vad gör vi då? Om det visar sig att det är väldigt få som går
              med och att de svaga kårerna har svårt att uppfylla sina förpliktelser
              när det gäller studentinflytande står vi inför ett reellt problem.
              Men att ta på sig det problemet i förväg är lite prematurt.
            </seg>
            <seg n="d5a38ad5">
              Man kan naturligtvis diskutera, som Marie Granlund gör, i termer
              av övergångsregler. Jag vill påpeka att de det första halvåret
              får något högre statsbidrag än vad de ska få i fortvarighetstillståndet,
              om den nuvarande bedömningen står sig. Vi kommer naturligtvis
              att följa detta mycket noga. Är det så att vi behöver göra någon
              brandkårsutryckning får vi naturligtvis vara öppna för att överväga
              det.
            </seg>
          </u>
          <note type="speaker" n="98b7f500">
            Anf. 6 MARIE GRANLUND (s):
          </note>
          <u who="marie_granlund_2a02ae" xml:id="i-cc6e1af66b084b28-1" n="8ad0a82a">
            <seg n="b75e7612">
              Herr talman! Jag finner det något besynnerligt att statsrådet
              recenserar om vi ska ha interpellationsdebatter eller inte. Det
              är klart att det kommer en ärendedebatt. Men i dag har utskottet
              justerat betänkandet i ärendet. Det finns all anledning att diskutera
              detta och svara på de frågor som finns.
            </seg>
            <seg n="749137f5">
              Statsrådet säger att det ska bli minst lika bra som förut, och
              så var också direktiven utformade. Studentinflytandet skulle bli
              lika bra som tidigare. Det är nästan bara Lars Leijonborg som
              tror att detta kommer att vidmakthållas.
            </seg>
            <seg n="84e85ad7">
              Högskolorna och universiteten protesterar. Det är inte bara studentkårerna
              och studentorganisationerna som har gjort det. Lunds universitet,
              Uppsala universitet och många andra mindre högskolor har också
              protesterat mot detta. Det är väldigt få som tror att det kommer
              att vidmakthållas.
            </seg>
            <seg n="e9f497cd">
              Det kommer att bli som a-kassan. Man dubblerar avgifterna och
              sedan blir själva försäkringen hälften så bra, och 500 000 lämnar
              den. Det är klart att det är många som också nu kommer att lämna.
              Politisk dogmatism går före att se hur verkligheten är.
            </seg>
            <seg n="cdbabc4a">
              Man tillsatte en utredning. Utredningen säger att för att vidmakthålla
              studentinflytandet borde statens bidrag vara tre gånger så högt
              som det som föreslås i propositionen. Men det gör ingen skillnad,
              säger Lars Leijonborg. Det är för mig fullständigt obegripligt.
            </seg>
            <seg n="2f627610">
              Man säger i stället att universitet och högskolor ska vara med
              och finansiera detta. Universitet och högskolor är i dag väldigt
              trötta på att finansiera allt som regeringen lägger på dem.
            </seg>
            <seg n="79bc1919">
              Min fråga är också: Kommer inte beroendet att öka? Beroendet
              för studentkårerna måste väl öka när kårerna kommer i händerna
              på högskolorna för att kunna bedriva sin verksamhet.
            </seg>
            <seg n="03a68f1f">
              Alla är överens om att kårerna bidrar till kvaliteten. Det är
              inte någon tycka-synd-om-verksamhet. De bidrar till kvalitet och
              till att utbildningarna blir bättre och att lärosätena utvecklas.
            </seg>
            <seg n="2c67c966">
              Vi får heller inte glömma biten att ta hand om nya studenter
              som kommer från ett annat ställe och flyttar och behöver hjälp.
              Det är vad det handlar om.
            </seg>
            <seg n="0292a0e1">
              Vad Lars Leijonborg gör är att lösa problemet för byggnaderna
              men inte för människorna. För byggnaderna är det okej, och det
              accepterar även de borgerliga ledamöter som tidigare varit kritiska,
              men inte för människorna, studenterna. De är sekundära. Byggnaderna
              är viktigare.
            </seg>
            <seg n="38bb4278">
              Finns det inga som helst farhågor med förslaget? Vad är det som
              säger att Lars Leijonborg vid ett senare tillfälle kommer att
              skjuta till pengar om man inte gör det nu?
            </seg>
            <seg n="2df806f4">
              Min fråga om en övergångslösning kvarstår. Man sitter nu med
              ett stort ansvar både hos Sveriges Förenade Studentkårer och hos
              lärosätena när det gäller hur man ska avveckla. Det handlar om
              svåra juridiska frågor ibland, och man ska säga upp personal.
            </seg>
            <seg n="e548e2e5">
              Min fråga är: Kommer regeringen aktivt att bidra med någon form
              av övergångslösning? Det är vad såväl lärosätena som de enskilda
              studenterna säger.
            </seg>
            <seg n="915914b7">
              Lars Leijonborg säger att utredningen har gissat hur många som
              kommer att vara kvar. Det är självklart att man måste göra en
              sådan beräkning. Men det är inte sannolikt att det blir fler som
              kommer att vara kvar när man inte tillskjuter mer resurser.
            </seg>
            <seg n="b6b5958a">
              Jag förstår inte hur det kommer att gå ihop. Lars Leijonborg
              visar på att studenternas röst inte är viktig. Studenternas röst
              kommer till stor del att tystna. Det kan vara bekvämt för en majoritet.
            </seg>
          </u>
          <note type="speaker" n="758088cd">
            Anf. 7 BERIT HÖGMAN (s):
          </note>
          <u who="berit_hogman_17a4be" xml:id="i-9eee20fc591b2f62-1" n="78f8d001">
            <seg n="dbebc944">
              Herr talman! Statsrådet tycker att vi är för pessimistiska. Han
              tror inte alls att det kommer att ske ett medlemstapp i studentkårerna.
              Det trodde inte heller ni i regeringen när ni förstörde a-kassan.
              Inte trodde ni att en halv miljon människor skulle stå utanför.
            </seg>
            <seg n="7128da97">
              Ni trodde inte att er politik skulle leda till att vi snart har
              Europas högsta ungdomsarbetslöshet. Det har vi vilken dag som
              helst. Ni trodde inte att försämringen av inträdesvillkoren i
              a-kassan skulle leda till att vi skulle få rekordlånga köer av
              unga människor som går på socialbidrag i dag. Ni trodde inte det,
              men det är verkligheten.
            </seg>
            <seg n="5160d32b">
              Jag tycker att statsrådet borde ägna sig åt annat än att tro.
              Lyssna på dem som lever i högskolornas och universitetens verklighet.
              Det är precis som Marie Granlund sade. Lyssna på universitetsledningar
              och studentkårer och den opinion som har funnits under framtagandet
              av det här förslaget. Det är väldigt få som bejakar det som regeringen
              nu gör.
            </seg>
            <seg n="0cd26d1d">
              Sedan denna regering tillträdde har den konsekvent och på bred
              front sett till att driva en politik som missgynnar de nya universiteten
              och de regionala högskolorna. Forskningspropositionen är väl det
              mest flagranta exemplet på det.
            </seg>
            <seg n="5d17f4c4">
              Jag är säker på att statsrådet vet att de nya universiteten har
              hamnat i ett slags strykklass. De har en rejäl uppförsbacke, som
              de naturligtvis gör allt för att komma uppför. Med detta förslag
              blir denna uppförsbacke än brantare.
            </seg>
            <seg n="3dbf8e9c">
              Det finns inga pengar som ligger och skvalpar. Det kommer att
              bli så att resurser måste tas från befintlig verksamhet, med all
              sannolikhet från grundutbildningen, för att behålla samma standard
              på studentservice, studentinflytande, hälsovård, möjligheter till
              bostadsgarantier, och så vidare. Det har stor betydelse för att
              fortsätta att bryta den sociala snedrekryteringen till högre utbildning.
            </seg>
            <seg n="b87e5620">
              De nya universiteten kämpar också hårt för att nå bra resultat,
              inte minst i mätningar av studenternas nöjdhet. Det är en viktig
              konkurrensfaktor. Inte minst Karlstads universitet, som jag säger
              är mitt, gör det. Men det går inte av sig självt. Det gör man
              genom enträget arbete och i nära dialog och samarbete mellan studentkår
              och universitetsledning och mellan studentkår och kommun. Allt
              detta arbete kommer nu att försvåras och försämras. Jag befarar
              också att en del av det till och med kommer att försvinna.
            </seg>
            <seg n="f8311d02">
              Jag inser att regeringen även i den här frågan har ett slags
              ideologiskt tunnelseende. Jag vill ändå ställa en fråga till statsrådet.
              Är statsrådet beredd att åtminstone efter en tid göra en utvärdering
              av reformen? Låt oss stå här i talarstolen om ett eller två år
              när vi har sett hur medlemsutvecklingen i våra studentkårer har
              sett ut och ser vad som i realiteten händer med en reform av detta
              slag. Fortfarande måste jag ställa mig frågan: Vad är det för
              logik i att ge fyra gånger så mycket statsbidrag till unga aktiesparare
              som till Sveriges studenter?
            </seg>
          </u>
          <note type="speaker" n="2f87ea31">
            Anf. 8 TONE TINGSGÅRD (s):
          </note>
          <u who="tone_tingsgard_9d2806" xml:id="i-f1a5e4e360756435-1" n="b723be59">
            <seg n="70e79587">
              Herr talman! Som jag sade i mitt första inlägg är naturligtvis
              inte kårobligatoriet i sig något självändamål, men för mig har
              det alltid varit viktigt att om det ska avvecklas måste det avvecklas
              med varsamhet så att man inte riskerar studentinflytandet. Det
              måste helt enkelt få kosta. Det är orimligt att tänka sig att
              allt det arbete som utförs ska ske på någon sorts ideell väg.
            </seg>
            <seg n="a51f41d5">
              När vi nu hade hamnat i det ekonomiska läget att pengarna inte
              fanns, varför var det då så bråttom? Varför kan man inte se att
              andra har gjort det misstaget förr? Det finns sådana exempel.
              Man kunde väl bryta en trend och försöka lära av andras misstag.
            </seg>
            <seg n="664af2b7">
              Varför kunde man inte se att obligatoriet så som det är i dag
              faktiskt innehållsligt funkar för dem som det berör. Regeringen
              säger ju själv i sin proposition att det fungerar bra i dag. If
              it aint broke, dont fix it!
            </seg>
            <seg n="225dff9c">
              I stället för man egendomliga resonemang om att högskolorna ska
              få möjlighet att ge bidrag till kårerna. Jag är inte alls säker
              på att det stärker kårerna, att det ger dem en bättre ställning
              i förhållande till högskolan. Det är otroligt viktigt att man
              har en självständig ställning i förhållande till högskolan, att
              man inte är beroende av högskolornas bidrag.
            </seg>
            <seg n="575ac5a7">
              Kårerna ska få söka sponsorer. Här pekar regeringen på möjligheter
              inom branschområdena med allt vad det öppnar för väldigt ojämlik
              inkomstfördelning till detta studentinflytande.
            </seg>
            <seg n="eba57c88">
              Herr talman! Jag är så ohyggligt gammal att jag var med redan
              före 1968. Vi hade ett obligatorium då, men vi hade inte särskilt
              mycket studentinflytande, så det är verkligen inte obligatoriet
              som hjälper här. Det vet jag. Men jag vet också hur oerhört värdefullt
              detta studentinflytande är. För mig är det ofattbart att man vågar
              riskera det på det här viset. Varför så bråttom? Håll an!
            </seg>
          </u>
          <note type="speaker" n="7c03492b">
            Anf. 9 LENNART HEDQUIST (m):
          </note>
          <u who="lennart_hedquist_ab2f85" xml:id="i-82c2104a79ac30f4-0" n="d830cb48">
            <seg n="a055847b">
              Herr talman! För mig har det varit viktigt att veta vad kårobligatoriets
              avskaffande skulle kunna innebära också beträffande den förändrade
              offentligrättsliga ställningen för kår och nationer. Jag har varit
              mycket angelägen om att när riksdagen tar ställning till den frågan
              måste man ha ett mycket konkret förslag att ta ställning till,
              inte ta ställning utan att veta vad som kommer därefter. Det har
              ju varit anledningen till att jag under den föregående mandatperioden
              inte har velat ta ställning till kårobligatoriefrågan innan det
              har funnits ett färdigt förslag.
            </seg>
            <seg n="124fefd5">
              Inte minst har det varit viktigt att se hur man löser de skatterättsliga
              frågorna för kårer och nationer när kårobligatoriet har avskaffats.
              Det har nu kunnat ske på ett godtagbart sätt. Vi har i skatteutskottet
              särskilt kunnat behandla de frågorna i anslutning till regeringens
              proposition, och jag tycker att det har kommit ut ett bra förslag
              till slut i det här avseendet.
            </seg>
            <seg n="a04723ca">
              Nu diskuteras närmare kårernas möjlighet att klara sin verksamhet,
              inte minst studentinflytandet, i ett förändrat läge. Jag tycker
              i likhet med statsrådet att det är märkligt att såväl debattörerna
              här som företrädare för kårerna har en sådan defaitistisk inställning
              beträffande hur många studenter man räknar med ska bli medlemmar.
            </seg>
            <seg n="90f2e9e6">
              Nu har vi vissa erfarenheter i Uppsala där vi har haft en så
              kallad nollösning beträffande nationerna. Där vet vi att det finns
              många studenter, distansstuderande, äldre studerande och studenter
              som kanske inte längre har ett intresse av att vara med i kår
              och nation, som har avstått medlemskapet i nation. Det är ungefär
              70 procent av studenterna som har varit medlemmar. Jag tycker
              att det är en målsiffra som studentkårerna bör ha. Sjunker antalet
              lägre än 70 eller 50 procent minskar onekligen deras legitimitet
              att företräda studenterna väldigt tydligt.
            </seg>
            <seg n="8ddcba00">
              Jag upplever det som mycket angeläget att studentkårerna kan
              ha en sådan verksamhet att de motiverar studenterna att i så stor
              utsträckning som möjligt lösa medlemsavgiften. Jag tycker att
              det är rimligt av regeringen att inte utgå från att medlemsantalet
              ska sjunka avsevärt utan att man utgår från ett rimligare mål.
              Så småningom får man se hur utvecklingen blir. Det tycker jag
              är en i hög grad rimlig lösning.
            </seg>
            <seg n="2d31d13f">
              När man nu börjar jämföra med frimärkssamlare och aktiesparare
              i olika organisationer gör man dessutom den felaktiga jämförelsen
              att det bidrag som regeringen nu föreslår i så fall skulle bli
              högre per medlem ju färre medlemmar man får, eftersom man utgår
              från antalet studenter vid universitetet eller högskolan. Jag
              utgår från att studentkollektivet även i framtiden är berett att
              betala en del, precis som de har gjort hittills inom obligatoriet,
              för att kunna låta sig företrädas vid universitets och högskolors
              olika organ. Jag är inte lika bekymrad som väldigt många företrädare
              är redan initialt.
            </seg>
            <seg n="478250cc">
              Onekligen skulle jag kunna vara bekymrad över att detta att man
              lägger målet så lågt skulle kunna bli ett självspelande piano.
              Jag tycker att det är viktigt för studentkårerna att markera betydelsen
              för studenterna av sin verksamhet och därmed säkerställa att man
              åtminstone får ungefär 70 procents anslutning.
            </seg>
          </u>
          <note type="speaker" n="c746eb40">
            Anf. 10 Statsrådet LARS LEIJONBORG (fp):
          </note>
          <u who="unknown" xml:id="i-8c276f2ef4073ed7-2" n="1493ed90">
            <seg n="20849f29">
              Herr talman! Erland Ringborgs utredning har hyllats. Då uppstår
              frågan: Stöder ni även det förslag som Erland Ringborg hade om
              att dra ned antalet högskoleplatser? Det var ju hans finansiering
              av den utgiftsökning som han också föreslog. Såvitt jag vet tycker
              Socialdemokraterna att det borde vara fler högskoleplatser. Ni
              säger alltså nej till finansieringen men fortsätter att högljutt
              kräva utgiften. Det är en viss lapsus i ert resonemang.
            </seg>
            <seg n="cc90c8d4">
              Till den här frimärkssamlaren som tycker att han får så mycket
              statsbidrag kan jag säga att han dock ska veta att varje student
              får 80 000 i statsbidrag per år för sina studier. Dessutom finns
              ett generöst studiestödssystem. Nog ger vi stöd till studenterna!
            </seg>
            <seg n="fb29dc60">
              När det gäller just studenternas föreningsmedlemskap har vi snarare
              haft fackföreningarna som förebild, och fackföreningarna får i
              princip inga statsbidrag. Där har vi gjort den kompromissen att
              studentkårerna ändå, som ett slags grundtrygghet, får ett statsbidrag.
            </seg>
            <seg n="ab3d36fb">
              Då säger Marie Granlund så här: Ni tror väl inte att många studenter
              går med när ni drar ned statsbidraget? Jo, där tror vi så att
              säga på rakt motsatt samband mot det som Marie Granlund verkar
              tro på. Om staten skickar ut signalen lägg era pengar på annat,
              det här sköter vi tror vi inte att det blir särskilt stor tillströmning.
              Studenterna måste känna att det här är viktigt för dem: Det här
              är vi beredda att stödja. Stöder vi det får vi också någonting
              tillbaka.
            </seg>
            <seg n="e38aae5e">
              Jag kanske får utgå lite från interpellanternas hemorter. Det
              lyser igenom i Berit Högmans och Tone Tingsgårds interpellationer
              att ni utgår rätt mycket från Karlstad respektive Uppsala.
            </seg>
            <seg n="119d61f0">
              När Berit Högman vill skildra det som att till exempel Karlstad
              befinner sig i en brant utförsbacke vill jag peka på att Karlstad
              har varit universitet i drygt tio år. Man hade ett visst forskningsanslag
              när man blev universitet. Det är numera ungefär 500 procent högre.
              Att kalla en sådan ökning för uppförsbacke är kreativt. Jag brukar
              jämföra med Uppsala, som under motsvarande tid har fått sina forskningsanslag
              ökade med mindre än 200 procent. I Uppsala är studentnationerna
              stora och dominerande. Genom att vi nu, inte minst efter Lennart
              Hedquists ståndaktiga agerande, inför en fortsatt skattebefrielse
              för studentnationer, räknar vi med att just Uppsala som studieort
              i och med den ekonomiska nyttan av skattebefrielsen kommer väl
              ut ekonomiskt av reformen.
            </seg>
            <seg n="d288c954">
              Det har talats här om att jag inte lyssnar på protester. Ärligt
              talat har det väl inte varit så mycket protester. Jag tror att
              många studenter det framgår av olika enkäter och omröstningar
              i tidningar tycker att det här är bra.
            </seg>
            <seg n="e4d0177c">
              Jag ska till SFS stämma i övermorgon, och jag ska naturligtvis
              lyssna på vilka bekymmer de har i övergångstiden. Naturligtvis
              är jag också beredd att utvärdera detta. Jag har redan sagt att
              om det visar sig att ni pessimister har mer rätt än Lennart Hedquist
              och jag, som är mer optimistiska, får vi naturligtvis ta det som
              utgångspunkt för nya beslut.
            </seg>
          </u>
          <note type="speaker" n="00835dd4">
            Anf. 11 MARIE GRANLUND (s):
          </note>
          <u who="marie_granlund_2a02ae" xml:id="i-cc6e1af66b084b28-2" n="8ad0a82a">
            <seg n="dd4e38a2">
              Herr talman! Regeringens politik på universitets- och högskoleområdet
              är verkligen kristallklar. Universitet och högskolor ska göras
              beroende av regeringen. Det är regeringen som ska peta i de strategiska
              satsningarna, vad som ska forskas om, i stället för att forskarvärlden
              ska göra det. Rektorerna ska tillsätta styrelserna. Det är unikt.
              Det händer ingen annanstans. Nu ska studentkårerna bli beroende
              av universitetens och högskolornas välvillighet att tillskjuta
              pengar.
            </seg>
            <seg n="61c08754">
              Jag tror i och för sig att man kommer att göra det eftersom man
              tycker att kvalitet och studentinflytande är så pass viktigt.
              Men pengarna måste tas någon annanstans ifrån. Då kommer det att
              gå ut över kvaliteten i utbildningen. Det finns inte hur mycket
              pengar som helst. Det är enkel marknadsekonomi, det vill säga
              tillgång och efterfrågan. Om avgifterna höjs lär ännu färre bli
              medlemmar. Det är fundamentalt. Regeringens egen utredare säger
              att det måste skjutas till tre gånger så mycket pengar som vad
              regeringen gör för att behålla dem.
            </seg>
            <seg n="40867130">
              Vi säger att det är okej att ta bort obligatoriet, men då måste
              tillräckligt med pengar skjutas till. Vi kan i det statsfinansiella
              dagsläget se att det är svårt. Därför är vi inte så dogmatiska,
              utan vi säger att kårobligatoriet ska behållas eftersom studentinflytandet
              är en så pass viktig kvalitetsindikator som påverkar resultaten
              på lärosätena mycket. Jag kan bara beklaga att de borgerliga ledamöter
              som tidigare har varit emot detta nu har accepterat och slagit
              sig till ro med att fastigheterna och husen klaras av men inte
              människorna. Studenternas röst kommer att tystna.
            </seg>
          </u>
          <note type="speaker" n="db909548">
            Anf. 12 BERIT HÖGMAN (s):
          </note>
          <u who="berit_hogman_17a4be" xml:id="i-9eee20fc591b2f62-2" n="78f8d001">
            <seg n="db2896f2">
              Herr talman! Jag trodde inte att jag skulle behöva förklara för
              en forsknings- och utbildningsminister att det är fråga om Karlstad
              i relation till de andra universiteten. Det är klart att Karlstads
              universitet har haft förmånen att vara universitet i drygt tio
              år. Sedan finns det några andra som har haft förmånen att vara
              universitet i 100, 150 eller kanske 200 år. Det försprånget syns
              tydligt. Den här regeringen har inte gjort något för att minska
              gapet. Tvärtom ökar det hela tiden. Det var det jag sade var en
              uppförsbacke, inte en utförsbacke. Då går det lätt. Uppför är
              det tungt.
            </seg>
            <seg n="5a46f528">
              Vi säger ja till fler högskoleplatser, precis som vi säger ja
              till fler komvuxplatser eller fler platser i kvalificerad yrkesutbildning.
              Vi tycker att det är viktigt att unga människor utbildar sig.
              Det är också därför som vi tre står här i dag. Det handlar om
              kvaliteten i utbildningen, studentinflytande och den kommande
              arbetskraften.
            </seg>
            <seg n="61f1feef">
              Jag konstaterar att vi har en högskole- och forskningsminister
              i denna högerregering som inte sätter studenten främst. Det hedrar
              Lennart Hedquist att han är tydlig med att han bekymrar sig mer
              över husen. Men jag bekymrar mig faktiskt mer över studenterna
              och den blivande arbetskraften som vi vet att vårt land så väl
              behöver.
            </seg>
            <seg n="99d1ab98">
              Tänk så många förbättringar som har gjorts i undervisning och
              i studiesociala miljöer när det gäller hälsa eller kreativa högskolemiljöer
              tack vare studentkårerna. De får nu i stället lägga kraften på
              lotterier, jippon och ölförsäljning för att få ihop ekonomin.
            </seg>
            <seg n="ff59c361">
              Jag noterar ändå att statsrådet säger att om vi socialdemokrater
              har rätt ska de ändra sig. Jag kommer ihåg det, och jag glömmer
              det aldrig. Det är i sådana fall inte första gången jag ser fram
              emot det. Jag tackar för debatten.
            </seg>
          </u>
          <note type="speaker" n="b949b6da">
            Anf. 13 TONE TINGSGÅRD (s):
          </note>
          <u who="tone_tingsgard_9d2806" xml:id="i-f1a5e4e360756435-2" n="b723be59">
            <seg n="8ca5163b">
              Herr talman! Ingen ska behöva tala om för mig att Uppsala är
              bäst. Det vet vi. Men även i Uppsala är vi bekymrade över att
              studentinflytandet riskeras på det sätt som sker med den proposition
              som regeringen har lagt fram. Vi tycker att det är alldeles för
              viktigt för det.
            </seg>
            <seg n="6803aba8">
              Det handlar självfallet inte om någon sorts defaitism när vi
              är oroade, när vi tror att studentinflytandet är i fara. Tvärtom
              vill vi faktiskt visa vår uppskattning av det arbete som görs,
              och vi tycker därför att man ska betala för det. Det tycker vi
              i alla andra sammanhang också. Det ska inte slumpas bort.
            </seg>
            <seg n="22963969">
              Herr talman! Jag är inte dugg förvånad över att Lennart Hedquist
              är nöjd med det framlagda förslaget. Jag har aldrig uppfattat
              att studentinflytande är hans stora grej.
            </seg>
          </u>
          <note type="speaker" n="46b33f2b">
            Anf. 14 LENNART HEDQUIST (m):
          </note>
          <u who="lennart_hedquist_ab2f85" xml:id="i-82c2104a79ac30f4-1" n="d830cb48">
            <seg n="621d48a0">
              Herr talman! Jag var med redan när Tone Tingsgård var studentska
              och var studentkårens ordförande 19651966 och utvecklade studentinflytandet
              på den tiden med gott resultat. Men jag vill samtidigt påpeka
              att det i någon mening är tragiskt att studenternas verksamhet
              genom århundraden, särskilt de senaste decennierna, har betalats
              av studenterna själva. I den meningen har verksamheten varit tämligen
              unik. Det har det så kallade obligatoriet medverkat till. Det
              är genom avgifter som studenterna har kunnat säkra sin verksamhet,
              bland annat studentinflytandet.
            </seg>
            <seg n="cbb5f768">
              Det är lite synd att när en förändring görs, måste det innebära
              att den verksamheten, till betydande del som ni tycks vilja ha
              det, till viss del ska statsfinansieras. Det är naturligtvis bättre
              att försöka säkerställa att studenterna även framöver genom sina
              organ kan finansiera den verksamheten. Därför finner jag det märkligt
              att man från början har inställningen att medlemstalet kommer
              att minska så avsevärt att man måste ha mer statsbidrag än vad
              regeringen föreslår. Det borde vara en självklarhet att studentkårerna
              anstränger sig för att utveckla förmånerna i anslutning till medlemskapet
              så att man behåller en betydande andel av studenterna i studentkårerna.
              Det är rätt av regeringen att inte utgå från en mycket pessimistisk
              syn på hur många som kommer att ansluta sig. Ett bra studentinflytande
              kan framför allt utvecklas om det finns en hög legitimitet genom
              många anslutna studenter.
            </seg>
          </u>
          <note type="speaker" n="8eda5634">
            Anf. 15 Statsrådet LARS LEIJONBORG (fp):
          </note>
          <u who="unknown" xml:id="i-8c276f2ef4073ed7-3" n="1493ed90">
            <seg n="7f8db752">
              Herr talman! Socialdemokraterna säger att det är fel tid att
              avskaffa kårobligatoriet. Problemet för er är att ni alltid har
              tyckt att det är fel tid att avskaffa kårobligatoriet. Frågan
              har varit aktuell i flera årtionden. Vid varje tillfälle har ni
              hittat något argument att motsätta er avskaffandet. Det känns
              inte så starkt.
            </seg>
            <seg n="aa468c78">
              När ni hyllar Erland Ringborg ska vi ha klart för oss att ni
              definitivt inte hyllar hans finansieringsförslag. I och med att
              det faller bort inser vi alla att vi står inför ett statsfinansiellt
              problem.
            </seg>
            <seg n="b4b10abe">
              Men det var egentligen inte det som var avgörande för att vi
              hamnade på den nivå som vi gjorde, utan det var att vi tyckte
              att detta var en rimlig signal: Vi utgår ifrån att Sveriges studenter
              uppskattar de inflytandeinsatser och de sociala insatser som kårerna
              gör och att de är beredda att engagera sig för det.
            </seg>
            <seg n="0dfdfbc9">
              Har jag fel är jag beredd att ändra mig, dock inte i själva principfrågan.
              I så fall får vi naturligtvis ta en ny fundering på i vilka former
              vi ska garantera de här viktiga funktionerna.
            </seg>
            <seg n="993a13ba">
              Apropå några interpellationer vill jag påpeka att det inte är
              så att vi nu har bestämt oss för att överföra vissa sociala förpliktelser
              från kårerna till lärosätena, utan det är ett slags garanti. Vi
              förutsätter att det kommer många medlemmar med i kårerna och att
              de därmed får kraft att fortsätta sin verksamhet. Men skulle det
              inte inträffa är det väldigt viktigt att någon har ansvaret för
              de sociala uppgifterna.
            </seg>
            <seg n="2846516a">
              Det är med det scenariot vi har lagt ansvaret på lärosätena.
              Vårt grundalternativ är att det här kommer att bli bra och att
              studenterna får goda möjligheter att även i framtiden verka för
              ett starkt studentinflytande.
            </seg>
          </u>
          <note n="686aa1ff">
            Överläggningen var härmed avslutad.
          </note>
          <note n="ffe66773">
            3 § Svar på interpellation 2008/09:467 om post- och betalservice
            i glesbygd
          </note>
          <note type="speaker" n="9d5efc4a">
            Anf. 16 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-8c276f2ef4073ed7-4" n="662d41bf">
            <seg n="d940f0df">
              Herr talman! LiseLotte Olsson har frågat mig hur jag avser att
              situationen för de gamla i glesbygd ska förbättras. LiseLotte
              Olsson har också frågat mig hur jag avser att de gamla i glesbygd
              ska kompenseras för de ökade kostnader som drabbar dem när de
              ska betala sina räkningar med en redan låg pension.
            </seg>
            <seg n="beff7a56">
              Jag vill börja med att säga att jag är medveten om att just äldre
              personer och personer med funktionsnedsättning i landsbygd är
              en grupp vars situation kräver särskild bevakning. Som ett led
              i förberedelserna för betaltjänstreformen hade jag därför ett
              dialogmöte med landets pensionärsorganisationer. Som ett resultat
              av detta ingår i det bevakningsuppdrag som länsstyrelserna har
              fått att särskilt bedöma tillgängligheten till tjänsterna för
              äldre personer och personer med funktionsnedsättning.
            </seg>
            <seg n="63a255cc">
              Det är nu drygt fyra månader sedan de nya betaltjänsterna lanserades
              i den så kallade utsträckta servicen till äldre personer och personer
              med funktionsnedsättning i glesbygd. Tillgången till betaltjänster,
              särskilt för denna grupp, är en viktig fråga för mig. Det var
              också därför som jag den 20 april träffade bland annat landets
              pensionärsorganisationer för ett nytt dialogmöte angående betaltjänstreformen.
            </seg>
            <seg n="28ed446b">
              Även om det vid mötet framfördes vissa synpunkter till exempel
              på utformningen av tjänsterna framfördes det ingen bred och enhällig
              kritik mot reformen. De upphandlade tjänsterna har nu ersatt dem
              som tidigare tillhandahölls av Svensk Kassaservice, och jag är
              medveten om att det precis som vid alla stora omläggningar kan
              bli vissa problem. Jag beklagar om det är så att några blivit
              drabbade vid denna omläggning. Min sammantagna bedömning är dock
              att det i dagsläget inte finns skäl att vidta några ytterligare
              åtgärder för äldre personer och personer med funktionsnedsättning
              i glesbygden.
            </seg>
            <seg n="bc4697f0">
              Samtidigt vill jag framhålla att en viktig del i det fortsatta
              arbetet förstås är det uppdrag som länsstyrelserna har fått, det
              vill säga att bevaka att alla i samhället ska ha tillgång till
              grundläggande betaltjänster till rimliga priser.
            </seg>
            <seg n="4c7677c0">
              Vad gäller kostnaderna för de upphandlade tjänsterna har jag
              erfarit att Brevgirot använder en annan betalningsmodell än Svensk
              Kassaservice gjorde och att detta försvårar direkta jämförelser.
              Enligt den information jag inhämtat under hand är dock kostnaden
              för de nya tjänsterna jämförbar med de avgifter som Svensk Kassaservice
              tidigare tillämpade. Oavsett detta ingår i länsstyrelsernas uppdrag
              att även bevaka att tjänsterna tillhandahålls till rimliga priser.
            </seg>
            <seg n="7ad303e3">
              Jag vill dock inte på något sätt föregripa länsstyrelsernas slutsatser.
              Skulle det vid återrapporteringen visa sig att tillgängligheten
              i någon del inte motsvarar det statliga ansvaret kommer jag naturligtvis
              att överväga nödvändiga åtgärder.
            </seg>
          </u>
          <note type="speaker" n="51e1efda">
            Anf. 17 LISELOTTE OLSSON (v):
          </note>
          <u who="liselotte_olsson_703108" xml:id="i-046ebaffc4ab8ada-0" n="c6f45d04">
            <seg n="3011ad93">
              Herr talman! Jag vill börja med att tacka för svaret.
            </seg>
            <seg n="44241962">
              I min interpellation berör jag frågor som är väsentliga för små
              kommuner och deras möjlighet att överleva, nämligen tillgång till
              service, kommunikationer, samhällsservice och kommersiell service.
              Affärer försvinner. Statlig verksamhet, till exempel Försäkringskassan,
              centraliseras och försvinner. Bensinmackar läggs ned. Skolor läggs
              ned.
            </seg>
            <seg n="509e0308">
              Det jag tar upp och berättar om i min interpellation handlar
              om en liten inlandskommun i Västerbotten, Dorotea, och en ännu
              mindre by i samma kommun som heter Svanabyn. Men problemen är
              allmängiltiga och skulle kunna handla om en majoritet av kommunerna
              i mitt hemlän, som är Västerbotten. Kommunerna har ett besvärligt
              läge och har fått det ännu besvärligare med högerregeringens politik.
            </seg>
            <seg n="93bc3bef">
              Åsa Torstensson säger i sitt svar att länsstyrelserna har fått
              ett särskilt uppdrag att bevaka att alla i samhället ska ha tillgång
              till grundläggande betaltjänster till rimliga kostnader. Det låter
              ju väldigt bra, men jag tycker inte att det är tillfredsställande.
              Vad har länsstyrelserna för möjlighet att ändra och rätta till
              problemen, problem som beror på alldeles för lite kunskap där
              besluten fattas, det vill säga här i riksdagen?
            </seg>
            <seg n="15e1134e">
              Jag vet att det pågår en utredning om lokal service, en fråga
              om glesbygdens överlevnad, och vad jag förstår ska den vara klar
              i november. Men då måste jag säga att jag tycker att man börjar
              i fel ända. Först lägger man ned all samhällsservice, och sedan
              tillsätter man en utredning som ska undersöka hur man ska erbjuda
              den nedlagda servicen till glesbygden.
            </seg>
            <seg n="c08abe12">
              Hade det inte varit smartare att först undersöka hur olika åtgärder,
              till exempel nedläggning av Svensk Kassaservice, drabbar befolkningen?
              Hade det inte varit smartare att studera befolkningsutvecklingen
              och befolkningspyramiden i Norrlands inland innan man gjorde de
              här försämringarna? Sverige ser ju väldigt olika ut, och man kan
              inte tro att en lösning som passar stockholmare per automatik
              passar gamla i Svanabyn.
            </seg>
            <seg n="55234c65">
              Men det jag ville diskutera i dag var inte den allmänna nedrustningen
              av Lappland och inte kommunernas besvärliga läge, utan ett specifikt
              problem. Det är ett problem som drabbar de äldsta som vill ha
              ut sin pension.
            </seg>
            <seg n="47546330">
              När posten lades ned sades det att det skulle bli bättre med
              lantbrevbärare, för nu skulle man kunna uträtta sina postärenden
              hemma. Den möjligheten är nu borttagen och alla, men kanske främst
              de gamla, känner sig lurade.
            </seg>
            <seg n="d34b271d">
              Postverket erbjuder en tjänst som de tror löser problemet. Det
              heter Ny betaltjänst för äldre och funktionsnedsatta i glesbygd.
              Tjänsten kan nyttjas av dem som är minst 80 år eller handikappade.
            </seg>
            <seg n="d1eff29b">
              Det går till så att när pensionsavin kommer skriver man under
              och skickar in den tillsammans med en kod i ett kuvert som man
              har fått. Hela pensionen minus eventuella räkningar som man skickat
              med kommer sedan tillbaka i ett rekommenderat brev. Den här tjänsten
              kostar 128 kronor i månaden eller 1 466 kronor per år. Det går
              också att få sin pension insatt på Icabanken, och då kan man ta
              ut sin pension med sitt Icakort. Men för Svanabyns 21 gamla är
              det ingen hjälp, för det finns nämligen ingen Icaaffär i den byn.
            </seg>
            <seg n="f59cfca2">
              I samhället i övrigt vi ser det på bussar och överallt försöker
              man minska kontanthanteringen. Här gör man precis tvärtom. Rånrisken
              både för dem som nappar på Brevgirots erbjudande och för lantbrevbäraren
              har ökat. Man vet när de gamla har pengar hemma, för då har de
              hela summan på en gång. Och man vet när de finns hos lantbrevbärarna,
              för då kommer pengarna i ett fint rekommenderat brev till de gamla.
            </seg>
            <seg n="e6d9e647">
              I svaret säger ministern att hon avvaktar länsstyrelsernas slutsatser
              och att hon först då är beredd att överväga att vidta åtgärder.
              Jag måste därför fråga: Förstår ministern den frustration och
              oro som de gamla och deras anhöriga känner över den här situationen?
              Hur länge tänker ministern vänta innan hon vidtar åtgärder? Det
              rör inte jättemånga medborgare i Sverige, men de är ändå en drabbad
              grupp.
            </seg>
          </u>
          <note type="speaker" n="5bb73dc7">
            Anf. 18 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-8c276f2ef4073ed7-5" n="662d41bf">
            <seg n="d6ea5f4c">
              Herr talman! Precis som jag sade i mitt svar är jag oerhört noga
              med att följa upp förändringarna vad gäller betaltjänsterna. Jag
              vet att varje förändring i sig skapar oro innan man är van vid
              dem. Men LiseLotte Olsson borde, precis som många andra i oppositionen,
              vara införstådd med detta eftersom man tidigare har hanterat diskussionen
              om Svensk Kassaservice och den förändrade situationen för Svensk
              Kassaservice under många år. Låt oss bara titta tillbaka på varför
              denna förändring skedde.
            </seg>
            <seg n="f7c10a0a">
              Det berodde till exempel på att lantbrevbärarnas precis dem som
              vi pratar om transaktioner sjönk med mer än 40 procent mellan
              2004 och 2006.
            </seg>
            <seg n="7b04d524">
              Det var naturligtvis av den anledningen som det var färre som
              efterfrågade servicen från Svensk Kassaservice och valde betalsystem
              på ett annat sätt, direkt till bank. Det var billigare och ett
              för de enskilda individerna bättre sätt. Det var uppenbart så.
              Annars hade man inte valt bort servicen från Svensk Kassaservice.
              Det ledde till att Svensk Kassaservice hade färre kontor, sämre
              öppettider och dyrare tjänster som den enskilda kunden fick betala
              oberoende var man bodde i landet. Det var naturligtvis inte bra
              för kunderna generellt och inte heller utifrån den service som
              ska erbjudas. Därför skedde nedtrappningen och sedan avvecklingen
              av Svensk Kassaservice under förra året. Det finns nu möjligheter
              att på ett bättre sätt använda skattepengarna så att de riktas
              till dem som har behov av motsvarande service, fast inte en exakt
              kopia av den service som Svensk Kassaservice tidigare hade.
            </seg>
            <seg n="e5e39169">
              Det riktades kritik mot att servicen från Svensk Kassaservice
              undan för undan försämrades och blev dyrare. Den kostade staten
              400 miljoner. Det var i slutändan inte försvarbart, för man fick
              inte en service som motsvarade den som man kanske förväntade sig.
              Därför gjordes en förändring av betaltjänsterna.
            </seg>
            <seg n="b15320fe">
              Som jag inledde med innebär inte den förändring som nu är genomförd
              sedan fyra månader en direkt kopia av Svensk Kassaservice, men
              den motsvarar den service som tidigare riktades till dem som har
              rätt till denna service.
            </seg>
            <seg n="c995a5ad">
              Naturligtvis är det viktigt att länsstyrelserna följer upp detta
              kontinuerligt, och de ska till hösten återrapportera till regeringen
              om situationen i hela landet.
            </seg>
          </u>
          <note type="speaker" n="fc0aaccd">
            Anf. 19 LISELOTTE OLSSON (v):
          </note>
          <u who="liselotte_olsson_703108" xml:id="i-046ebaffc4ab8ada-1" n="c6f45d04">
            <seg n="56d97bf5">
              Herr talman! Postens nedrustning och försvinnande från Sverigekartan
              ska vi inte diskutera här. Det finns väldigt mycket man kan säga
              om det. Och jag vet ingenting som har blivit bättre sedan Posten
              försvann, men det är en annan diskussion.
            </seg>
            <seg n="6b97bdb0">
              Den service som man nu kan använda är ingen direktkopia. Jag
              ser inte ens att det finns någon likhet mellan den service som
              Svensk Kassaservice kunde erbjuda genom sin lantbrevbäring och
              den service man får betala för nu, så det är liksom två verkligheter
              vi pratar om här.
            </seg>
            <seg n="3e16bc43">
              Det handlar om, precis som jag säger i min interpellation, att
              det kostar 1 466 kronor om året att få ut sin pension över huvud
              taget. Med Svensk Kassaservice tidigare och lantbrevbäringen kostade
              det faktiskt ingenting. Ministern säger i sitt svar att det var
              jämförbart, men jag har i dag på förmiddagen pratat med en lantbrevbärare
              som säger att det inte var någon kostnad. Det var en speciell
              stämpel på pensionsavierna och man fick ut sin pension utan avgifter.
              Det har alltså blivit en klar försämring ekonomiskt och väldigt
              mycket krångligare. Dessutom, som jag har pratat om, ökar rånrisken.
            </seg>
            <seg n="8725683e">
              Det system som nu har införts passar inte alla. Alla människor
              har inte datorer. Alla människor har inte bil. De har inte ens
              körkort. Det finns inte allmänna kommunikationer överallt. Ska
              de människor som jag pratar om nu och som det handlar om just
              i det här fallet, i Svanabyn, åka till närmaste ort måste de ta
              en buss som går kl. 7 på morgonen och hem kl. 16 på eftermiddagen,
              och det är en ganska dryg dag för att kunna hantera sina bankärenden.
              Det som händer då är att de här personerna får lita på anhöriga,
              släktingar, vänner, grannar och så vidare eller, som i det här
              fallet, en hygglig lanthandlare som har ställt upp.
            </seg>
            <seg n="e0a3aa64">
              Från statens sida har man inte tagit det här på allvar och inte
              förstått. Det kanske beror på att det inte handlar om så väldigt
              många människor eller att det handlar om väldigt gamla människor.
              Men jag tycker att det här är allvarligt. De här människorna måste
              få rätt att få ut sin pension gratis och på ett säkert sätt, vilket
              inte sker i dag.
            </seg>
            <seg n="b41a282c">
              Jag skulle vilja att ministern skulle kunna ha någon lösning
              på problemet. En lösning skulle kunna vara att återigen ge lantbrevbärarna
              möjlighet att ta hand om den här saken.
            </seg>
          </u>
          <note type="speaker" n="6bd30cdc">
            Anf. 20 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-8c276f2ef4073ed7-6" n="662d41bf">
            <seg n="0746a7ef">
              Herr talman! Än en gång: Det här är en förändring som nu har
              varit verksam i fyra månader. Jag vet att så fort ett system byts
              blir man orolig. Man förstår inte alltid hur det fungerar på en
              gång. Jag har full respekt för det. Jag vet att det är så. Det
              har vi var och en av oss erfarenhet av. Därför är den uppföljning
              som görs nu oerhört viktig för att under hösten kunna värdera
              hur detta har fungerat i alla delar av landet.
            </seg>
            <seg n="c57154b0">
              Låt mig återkomma till kostnaderna. Det som brevgiromodellen
              bygger på är dels en styckavgift, dels en portoavgift. Brevgirot
              debiterar 29 kronor per räkning och 10 kronor för inlösen av utbetalningsavier.
              Motsvarande kostnad var tidigare 49 kronor per räkning och 35
              kronor per utbetalningsavi. Som en jämförelse kan nämnas att det
              på en av våra större banker kostar 150 kronor att betala en räkning
              på något av deras kontor. Så det betalsätt som är inkluderat i
              betaltjänst har alltid kostat pengar, och det är dyrare än att
              hantera det på ett annat sätt, till exempel direkt via sin egen
              bank. De kostnader jag nu beskrivit är jämförbara. Däremot är
              det inte exakt samma betalning för samma tjänst.
            </seg>
            <seg n="5f2343e8">
              Återigen: En del av uppföljningsunderlaget, som länsstyrelserna
              har att hantera, är hur servicen fungerar, hur detta har tagits
              emot och hur man har hanterat det runt omkring i landet, för det
              ser naturligtvis olika ut runt omkring i landet. Därför är det
              viktigt för mig att inte enbart länsstyrelserna sköter uppföljningen
              och att jag har dialog med pensionärsorganisationer och med Hela
              Sverige ska leva för att kunna ta del av de olika signalerna runt
              omkring i landet. Det finns diskussioner och det finns problem
              i vissa delar av landet. I andra delar har de rättats till. Man
              kanske gav felaktig information inledningsvis.
            </seg>
            <seg n="ef76cb20">
              Undan för undan har det här kunnat komma på plats. Men jag tar
              det här på mycket stort allvar och kommer att följa det mycket
              noga för att se vad som eventuellt behöver förändras.
            </seg>
          </u>
          <note type="speaker" n="98dd6304">
            Anf. 21 LISELOTTE OLSSON (v):
          </note>
          <u who="liselotte_olsson_703108" xml:id="i-046ebaffc4ab8ada-2" n="c6f45d04">
            <seg n="4a026932">
              Herr talman! De sista meningarna var väldigt hoppingivande, att
              Åsa Torstensson kommer att titta på det här och verkligen försöka
              göra någonting åt det. Det är visserligen, som du säger, kort
              tid, fyra månader, men det är tillräckligt för att människorna
              som har blivit drabbade far väldigt illa, tycker att det är en
              väldig orättvisa och att det är jobbigt.
            </seg>
            <seg n="01c01330">
              När det gäller kostnaderna, som vi diskuterat, kostade det för
              oss vanliga löntagare att använda de här tjänsterna, så är det.
              Men att få ut sin pension genom lantbrevbäringen kostade ingenting.
              Det är helt enkelt en fördyring. Själva kostnaden för tjänsten
              är 128 kronor per månad, en klumpsumma för att över huvud taget
              använda tjänsten. Jag talade tidigare om vad det blir per år.
              Det här tycker jag är en väldigt stor orättvisa.
            </seg>
            <seg n="222191fb">
              Jag läser i svaret att du har pratat med pensionärsorganisationer,
              men försök att kontakta pensionärsorganisationer som har medlemmar
              i de här områdena, i fjällkedjan, andra småorter i glesbygder,
              för det handlar om människor som är över 80 år. Det är alltså
              de äldsta som blir drabbade av det här dessutom. Försök att kontakta
              dem och hör vad de säger, för de signaler som jag har fått från
              den gruppen människor är att de är väldigt upprörda och känner
              sig orättvist behandlade. Så jag vädjar: Gör vad du kan för att
              rätta till detta som någonstans har gått snett!
            </seg>
          </u>
          <note type="speaker" n="0125eea0">
            Anf. 22 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-8c276f2ef4073ed7-7" n="662d41bf">
            <seg n="a13a96cc">
              Herr talman! Jag återvänder till varför det skedde en förändring.
              Det var tydligt eftersom det blev färre och färre transaktioner
              hur de kunder som använde sig av lantbrevbärare valde bort Svensk
              Kassaservice. Det påverkade naturligtvis hela situationen för
              Svensk Kassaservice. Till slut var det inte försvarbart att ha
              höga kostnader och sämre service men fortfarande en stor kostnad
              i statens budget. Detta är en pågående förändring. Människor väljer
              andra system, direkt med bank eller autogiro. Det är därför tjänsterna
              förändras över tid.
            </seg>
            <seg n="10b0a58a">
              Just nu har det skett en förändring på grund av att Svensk Kassaservice
              och betaltjänsten där har stått inför förändringspress. Inte desto
              mindre ska de nya tjänsterna givetvis fungera. Därför kommer vi
              att göra uppföljningar av detta. Alla länsstyrelser har att under
              hösten återkomma till regeringen med ett underlag som beskriver
              hur tjänsten har utvecklats för den enskilda individen, oberoende
              av var man finns i landet.
            </seg>
          </u>
          <note n="686aa1ff">
            Överläggningen var härmed avslutad.
          </note>
          <note n="f6d24726">
            4 § Svar på interpellationerna 2008/09:477, 481 och 482 om trafiken
            på Ostkustbanan
          </note>
          <note type="speaker" n="fa7a3ace">
            Anf. 23 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-8c276f2ef4073ed7-8" n="662d41bf">
            <seg n="89aea03c">
              Herr talman! Åsa Lindestam har frågat mig hur jag förklarar att
              situationen för pendlarna mellan Gävle och Helsingfors har förändrats
              och vad jag kan göra åt det.
            </seg>
            <seg n="62d1087b">
              Per Svedberg har frågat mig vilka åtgärder jag avser att vidta
              för att skapa bättre resmöjligheter med tåg på Ostkustbanan till
              och från Helsingfors.
            </seg>
            <seg n="7d568658">
              Hans Stenberg har frågat mig vilka åtgärder jag är beredd att
              vidta för att underlätta tågresandet på sträckan HelsingforsSundsvall.
            </seg>
            <seg n="670e3217">
              Jag har valt att besvara dessa tre interpellationer i ett sammanhang.
            </seg>
            <seg n="55403450">
              Jag håller med Åsa Lindestam, Per Svedberg och Hans Stenberg
              om att det är viktigt att det finns goda resmöjligheter med tåg
              för bland annat pendling. För individen är det viktigt för att
              det ger större valfrihet vid val av arbetsgivare och utbildnings-
              och bostadsort. För samhället är det viktigt eftersom matchningen
              på arbetsmarknaden kan underlättas.
            </seg>
            <seg n="621a5cd8">
              Det är inte regeringens uppgift att uttala sig om vad som är
              det rätta kommersiella utbudet på en viss sträcka eller vid en
              viss tid. Regeringens fokus ligger i stället på att förbättra
              marknadens sätt att fungera. När tjänsterna utformas bör det vara
              resenärernas behov som ska stå i centrum. Regeringen har av den
              anledningen nyligen lämnat en proposition till riksdagen (prop.
              2008/09:176) med förslag på en stegvis öppning av marknaden för
              persontrafik på järnväg.
            </seg>
            <seg n="d7fbcb12">
              När marknadsöppningen är genomförd kommer det att vara möjligt
              för fler järnvägsföretag än SJ att bedriva företagsekonomiskt
              lönsam trafik. En indragen tur av SJ kommer då inte längre per
              automatik att innebära att inget annat företag kommer att köra
              på kommersiella villkor. Det är min övertygelse att fler producenter
              på marknaden ökar antalet kreativa lösningar, vilket i sin tur
              gynnar ett mer hållbart resande.
            </seg>
            <seg n="2ee2e05b">
              Även i framtiden kommer det att vara nödvändigt att komplettera
              det kommersiella utbudet med subventionerad persontrafik på järnväg.
              I dagarna tar jag emot betänkandet En ny kollektivtrafiklag som
              bland annat ger förslag på hur kommuner och landsting i framtiden
              ska ha möjlighet att subventionera kollektivtrafik. Jag har för
              avsikt att inom kort remittera betänkandet.
            </seg>
            <seg n="1b008c28">
              Ett av de viktigaste medlen för staten att främja bra förutsättningar
              för pendling är givetvis att verka för att transportinfrastrukturen
              utvecklas på ett positivt sätt. Regeringen har i budgetpropositionen
              för 2009 föreslagit en närtidssatsning som innebär att projekt
              successivt kan startas under 2009 och 2010.
            </seg>
            <seg n="19d6c3b8">
              Vissa av dessa finns på Ostkustbanan. Exempelvis kan Banverket
              sätta i gång med att bygga dubbelspår mellan Skutskär och Furuvik.
              Investeringarna på Ostkustbanan i närtidssatsningen inleds 2009
              och 2010 och slutförs efter 2010. Den förbättrade kapaciteten
              är mycket viktig för att på ett tillfredsställande sätt klara
              den kommande efterfrågeökningen på spårkapacitet till och från
              Norrland. Den ökade efterfrågan uppstår bland annat på grund av
              att Botniabanan och Ådalsbanan öppnas för trafik om några år.
            </seg>
          </u>
          <note type="speaker" n="3c21fbaa">
            Anf. 24 ÅSA LINDESTAM (s):
          </note>
          <u who="asa_lindestam_f208fc" xml:id="i-4c36e4b161b28026-0" n="abc2a870">
            <seg n="c158369d">
              Herr talman! Jag tackar ministern för svaret. I morse klev jag
              på tåget kl. 06.25 och upptäckte en gammal kompis som jag inte
              har sett på många år. Hon skulle också åka till Helsingfors. Vi
              stod och pratade om tåg. Hon häpnade över hur det kunde se ut
              på Söderhamns järnvägsstation. Det var så mycket folk. Som tur
              var hade jag platsbiljett och fick sitta i närheten av henne,
              så vi kunde fortsätta prata. Det var nästan proppfullt på tåget.
              Det går tydligen inte att utöka mer som det ser ut just nu.
            </seg>
            <seg n="df93f663">
              Pendlingen hos oss har ökat enormt mycket. Vi har ändrat vårt
              beteende. De flesta av oss tycker om att åka tåg. I morse hörde
              jag också några prata om att det hade blivit mycket billigare.
              Bara man gick in på rätt sätt och tillräckligt långt i förväg
              och planerade sitt åkande skulle det kunna lösa sig med några
              hundralappar, inte bara till Helsingfors utan ända till Göteborg.
            </seg>
            <seg n="1923558c">
              Samtidigt kom det fram andra människor och pratade med mig. De
              känner till debatten som har varit i medierna om att vi har mist
              ett tåg från Helsingfors till Söderhamn. Det går visserligen till
              Gävle, men där får vi kliva av. Vad händer då för vår del? Många
              som jobbar i Gävle och pendlar tar sig inte hem på kvällen. I
              stället får de sova över eller ta buss eller bil. Busstiderna
              passar inte så bra. Det är flera timmars väntan. Man kan möjligen
              ta nattåget, men det går många timmar senare.
            </seg>
            <seg n="c1b04b97">
              Många åker inte bara till Gävle utan också till Uppsala och Helsingfors,
              självklart för att arbeta men också i kulturella sammanhang. Man
              skulle gärna vilja fortsätta med det och kunna ta tåg hem från
              Gävle, Uppsala eller Helsingfors på kvällen.
            </seg>
            <seg n="f0b9dbdd">
              Per Svedberg, Hans Stenberg och jag gick ut på nätet och frågade
              vad folk tycker. På några få veckor fick vi 630 namnunderskrifter
              som intygar att kvällståget verkligen behövs. Det här styrs knappast
              av marknaden, för det finns människor som vill åka tåg, utan det
              styrs av något helt annat, för tåget hamnade i Skåne eftersom
              de hade större behov. Vi behöver tåget för att kunna utföra våra
              arbeten. Vi behöver kunna ta oss från Gävle till Söderhamn, Hudiksvall
              och Sundsvall kvällstid.
            </seg>
            <seg n="a042a21b">
              Det är klart att marknaden kanske så småningom löser ett bekymmer.
              Det ryktas att våra tre hemkommuner måste satsa pengar i en eventuell
              buss. Några får kliva av tåget i Gävle och sedan kliva på en buss.
              Det är inte det bästa med tanke på miljön. Det skulle vara betydligt
              bättre om vi kunde få en fortsättning på tåget. Det är vad vi
              önskar.
            </seg>
            <seg n="40cc5cf9">
              Jag har inte bara fått namnunderskrifter utan ett stort antal
              mejl och telefonsamtal direkt till mig. Jag har också pratat med
              många på gatan när jag till exempel har varit och handlat. En
              kvinna berättade att hon jobbar i Helsingfors. Hon har ett mycket
              speciellt arbete och kan inte byta så lätt. Hon beskrev sin vånda
              när hon inte kan ta sig hem på kvällen till Söderhamn där hon
              vill fortsätta bo. Jag hoppas därför att ministern tar tag i dessa
              frågor.
            </seg>
          </u>
          <note type="speaker" n="788ee7bc">
            Anf. 25 PER SVEDBERG (s):
          </note>
          <u who="per_svedberg_201dc9" xml:id="i-9d6681960d6349b3-0" n="a7324ec1">
            <seg n="d0b857b2">
              Herr talman! Jag tackar statsrådet för svaret. Det blev ungefär
              som väntat. Jag är dock inte riktigt överens med statsrådet om
              analysen av framtiden.
            </seg>
            <seg n="665c3d5c">
              Först ska jag göra en kort beskrivning av varför jag ställde
              frågan. Det handlar naturligtvis om möjligheten att arbeta och
              verka på annan ort. Kopplar jag det till regeringsförklaringen
              med mera konstaterar jag att det var prio ett för alliansregeringen.
              Då blir retoriken lite konstig.
            </seg>
            <seg n="4a21f945">
              Hudiksvall är en ort som har haft många varsel under det senaste
              halvåret. Vi ligger nog på 700800 varsel och ca 400500 är genomförda.
              Därför är det av största betydelse att vi har möjlighet att transportera
              oss över länsgränsen. Inom länet fungerar det hyfsat med kollektivtrafiken
              och X-tåget. Ska man ned till Helsingfors krävs det andra sätt
              att resa.
            </seg>
            <seg n="01393ed3">
              Många har kommit till mig och frågat: Hur tänker de när de säger
              att vi ska jobba borta och pendla när vi inte kan ta oss hem på
              kvällen?
            </seg>
            <seg n="7dcd3cac">
              Det är därför den här frågan har kommit upp. Jag tänkte att vi
              skulle kunna få ett mer uttömmande svar i en sådan här debatt.
              Hur tänker Åsa Torstensson egentligen?
            </seg>
            <seg n="92dd0201">
              Många av dem som pendlar utanför länet vill naturligtvis komma
              hem. Som Åsa Lindestam sade vill även vi komma hem.
            </seg>
            <seg n="9ad3477a">
              De som veckopendlar och jobbar borta har möjlighet att jobba
              in tid. När man jobbar in tid kan man oftast inte åka hem tidigt
              på dagen, utan det blir sent på kvällen. Den möjligheten är helt
              borta för vår del, om man inte kan åka halv sju.
            </seg>
            <seg n="e8a586d5">
              Något annat intressant som jag kunde uttyda av svaret är att
              Åsa Torstensson pekade på förslag som ska komma när det gäller
              kollektivtrafikförordningen. Det är lite intressant. Det kanske
              kan lösa en del.
            </seg>
            <seg n="fe0ea122">
              Frågan är om kostnaden hamnar på landsting och kommuner i stället
              för på staten.
            </seg>
            <seg n="eb41ad4e">
              Du inledde med att säga att det inte är regeringens uppgift.
              I svaret står det att vissa turer naturligtvis måste subventioneras.
            </seg>
            <seg n="0da3169a">
              Det hänger inte ihop. Det fungerar inte.
            </seg>
            <seg n="1aff0141">
              Jag är övertygad om att Åsa Torstensson och regeringen skulle
              kunna påverka så att spårtrafiken mot Norrland kan utökas. Det
              borde vara ganska enkelt, om viljan finns.
            </seg>
            <seg n="0a900853">
              Det är klart att viljan finns, men man vill utifrån en marknadslösning.
              Det har jag förstått att man är trakterad av. Senast i dag har
              vi fått besked om hur många apotek som ska läggas ned. Det är
              också en marknadsanpassning där man tror att man ska hitta lösningar.
            </seg>
            <seg n="2a7f5145">
              I det här fallet tror jag inte att man kommer till någon lösning.
              Anledningen till att SJ gjorde den här förändringen var ju att
              finansieringsbilden på kvällståget norrut var rätt skral. Behovet
              av fler tåg var större söderut. Därför drog man in kvällståget.
            </seg>
            <seg n="f88f4109">
              Man har faktiskt plockat ned tågsättet mellan Sundsvall och Helsingfors.
            </seg>
          </u>
          <note type="speaker" n="54aa3337">
            Anf. 26 HANS STENBERG (s):
          </note>
          <u who="hans_stenberg_6f64dd" xml:id="i-9d4c24cf4d9d062e-0" n="eccd1127">
            <seg n="0b64e5b1">
              Herr talman! Jag börjar med att tacka infrastrukturministern
              för svaret. Precis som Per Svedberg sade var det väntat. Svaret
              från ministern gick ut på att det är väldigt viktigt med en väl
              fungerande trafik, men det är inte regeringens ansvar att se till
              att det fungerar. Det är marknaden som ska lösa det.
            </seg>
            <seg n="b345ff7f">
              Det är inte något häpnadsväckande svar från den här regeringen.
              Avregleringar tycks vara lösningen på allt. Avregleringar, privatiseringar,
              skattesänkningar och det är den nya ingrediensen att flytta över
              kostnaderna till kommuner och landsting i stället för att staten
              tar dem, det är den standardmedicin som används.
            </seg>
            <seg n="9c4fc3e0">
              Ibland uppträder regeringen ungefär som en läkare som skriver
              ut recept innan diagnosen är ställd. Hur vore det att försöka
              analysera var problemet ligger innan man bestämmer sig för vilken
              lösning som hjälper?
            </seg>
            <seg n="278b3f99">
              Det är helt uppenbart för alla som ägnat en stund åt detta att
              det stora problemet när det gäller tågtrafiken och den samlade
              lönsamheten är bristen på kapacitet. Det är för trångt på spåret.
              Därför får vi ideliga förseningar. Mot det hjälper inte avregleringar.
            </seg>
            <seg n="44e7c63e">
              I dag hade vi en genomgång i trafikutskottet med SJ:s ledning,
              utredaren Jan Brandborn och representanter för den privata tågoperatören.
              Det framgick tydligt att en avreglering inte hjälper mot trängseln
              på spåret. Det ryms inte fler tåg på spåret i rusningstid.
            </seg>
            <seg n="43611728">
              Jag tvivlar starkt på att det finns något större intresse från
              privata företag att köra på de lägre trafikerade avgångarna om
              man inte har ett sammanhållet system så att man håller ihop de
              högtrafikerade avgångarna med de lågtrafikerade.
            </seg>
            <seg n="4629c26d">
              Risken är uppenbar att en avreglering i stället skapar ännu större
              problem med ännu sämre trafikutbud. Vi kommer säkert att få en
              konkurrens om de mest attraktiva avgångarna. Man kan jämföra med
              flyget. Vad har vi fått för utveckling där? Alla vill köra på
              de mest attraktiva tiderna, medan ingen vill köra på de mindre
              attraktiva tiderna och ingen behöver ta ansvar.
            </seg>
            <seg n="d079d8f1">
              Vad som behövs för en bättre tågtrafik, en fungerande tågtrafik
              på Ostkustbanan på sträckan mellan Sundsvall och Helsingfors,
              är en förbättrad kapacitet på Ostkustbanan. Där gör regeringen
              oerhört lite. Det görs vissa insatser, men den stora insatsen
              från regeringen i infrastrukturpropositionen var inte att satsa
              på järnvägen utan att flytta pengar från järnväg till väg.
            </seg>
            <seg n="f7a1a121">
              Vi skulle behöva ett bättre underhåll på banan.
            </seg>
            <seg n="f6361d8b">
              Som ägare av det företag som i dag i stort sett har monopol på
              trafiken och av allt att döma även framöver kommer att vara den
              dominerande aktören på sträckan måste man utöva ett aktivt ägarinflytande.
              Jag tvingas tyvärr konstatera att regeringen inte vill kännas
              vid frågan.
            </seg>
          </u>
          <note type="speaker" n="b7e73a2c">
            Anf. 27 ROLAND BÄCKMAN (s):
          </note>
          <u who="roland_backman_770f57" xml:id="i-98bc3396f84bdefe-0" n="15d1db8b">
            <seg n="ce9262d9">
              Herr talman! Inledningsvis vill jag tacka statsrådet Åsa Torstensson
              för svaret. Jag konstaterar att hon tycker att det är viktigt
              att det finns goda resmöjligheter med tåg för pendling bland annat.
            </seg>
            <seg n="e5a7ab64">
              Dagens debatt gäller tågtrafiken på Ostkustbanan. Precis som
              den tidigare interpellationsdebatten med statsrådet Torstensson
              om Norra stambanan handlar denna debatt om indragning av tågtrafik.
            </seg>
            <seg n="12700ae8">
              Indragningar och försämringar för oss som bor i Norrland är en
              ständigt återkommande aktivitet som den borgerliga regeringen
              ägnar sig åt. Det går nästan inte en dag utan att regeringen lägger
              ned, försämrar eller tar bort något för oss som bor i Norrland.
            </seg>
            <seg n="d72bfedf">
              Resenärens behov ska stå i centrum, skriver Åsa Torstensson.
              Samtidigt försvinner det avgångar i tågtrafiken till och från
              Norrland. Den här gången är det Norrlandskusten som drabbas, förra
              gången var det inlandet som fick försämringar.
            </seg>
            <seg n="bf064824">
              Herr talman! Jag förstår inte hur Åsa Torstensson kan prata om
              valfrihet för individen och att som Centerpartiet brukar säga
              hela Sverige ska leva samtidigt som hon tiger när möjligheten
              att resa med tåg försämras.
            </seg>
            <seg n="56ed9d44">
              Det är naturligtvis mycket svårt att välja en tågavgång som blivit
              indragen. Det är möjligtvis ännu svårare att se hur hela Sverige
              ska kunna leva samtidigt som regeringen medverkar till att möjligheten
              att åka tåg till och från Norrland ständigt försämras.
            </seg>
            <seg n="38b9f518">
              Herr talman! Jag vill fråga Åsa Torstensson om hon anser att
              färre avgångar för resande med tåg till och från Norrland ökar
              individens valfrihet.
            </seg>
            <seg n="f57ee8c3">
              Jag undrar givetvis om statsrådet Torstensson tänker ta några
              som helst initiativ för att det åter ska finnas möjlighet att
              åka tåg till Norrland på kvällstid.
            </seg>
          </u>
          <note type="speaker" n="243517aa">
            Anf. 28 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-8c276f2ef4073ed7-9" n="662d41bf">
            <seg n="f4cfecd9">
              Herr talman! Detta är en oerhört spännande fråga. Jag vänder
              mig därför till er som tittar och till er som pendlar. Detta är
              inte första gången som jag får denna unika fråga som handlar om
              SJ:s tågtidtabeller. Jag tänker börja med att säga att regeringen
              inte har några avsikter att låta riksdagen fastställa SJ:s tågtidtabeller.
              Det arbetssättet har vi avslutat. Regeringen fastställer inte
              heller några tågtidtabeller. Det trodde jag i min enfald att riksdagsledamöterna
              också var införstådda med.
            </seg>
            <seg n="c7ad5c27">
              SJ AB har ett kommersiellt uppdrag med avkastningskrav. Regeringens
              styrning av bolaget behöver vara i linje med uppdraget, och således
              är det inte regeringens uppgift att uttala sig om specifika tidtabeller
              och avgångar för en viss tåglinje. Jag tänker inte heller göra
              det.
            </seg>
            <seg n="a407c66e">
              Jag tänker börja med det som Åsa Lindestam lyfter fram så positivt,
              nämligen att det är fler och fler som reser med tåg. Det positiva
              anslaget skulle jag rekommendera att de övriga interpellanterna
              också förstår. Men vi har tydligen olika synpunkter på detta eftersom
              den ena efter den andra här har talat om hur eländigt det är för
              svenska resenärer på tåg. Att tåg inte kommer i tid och att vi
              i många sammanhang inte har tillräcklig kapacitet är jag den första
              att bekräfta. Det är därför som jag har ökat resurserna till Banverket
              med 35 procent för att de ska förbättra våra spår och stärka kapaciteten.
              Det är därför som vi i närtidssatsningen har lagt nya pengar till
              Ostkustbanan. Det är precis detta som den tidigare regeringen
              valde bort. Detta gör jag och regeringen i syfte att just förbättra
              tryggheten för pendlare och för resenärer. Men det är SJ:s uppgift
              att fastställa tågtidtabeller.
            </seg>
            <seg n="0f35d5be">
              Jag kan bejaka er förvåning när det gäller att SJ har valt bort
              en sen avgång. Man har tydligen gjort bedömningen att den inte
              är ekonomiskt intressant.
            </seg>
            <seg n="63136e5a">
              Per Svedberg frågade hur jag tänker. Jag ska ägna lite tid åt
              detta. Jag tror att det är oerhört viktigt att se att regeringen
              nu har tagit tag i att skapa en sammanhållen transportstruktur
              i detta land, skapa förutsättningar med en infrastrukturproposition
              så att vägar och järnvägar fungerar ihop, alltså att tåg och buss
              fungerar ihop, allt i syfte att bejaka det som flera av interpellanterna
              lyfte fram, nämligen vikten av att vi klarar av att ha en regionförstoring
              så att folk kan bo på ett ställe och pendla till ett spännande
              jobb någon annanstans i den tid som vi nu tyvärr befinner oss
              i med många varsel. Då är det oerhört viktigt att infrastrukturen
              fungerar och att övergångar mellan olika transportslag fungerar.
            </seg>
            <seg n="d71a33a5">
              Därför är det också jag och regeringen som har sett till att
              den regionala nivån mycket tydligare är en aktiv part i den planering
              som nu pågår av den anledningen att det är där som man vet vilka
              behov som företagen har i fråga om personal och annat samtidigt
              som det skapas bättre möjligheter för människor att välja arbetsgivare.
              Det är det arbetet som nu pågår. Jag återkommer till detta i nästa
              inlägg.
            </seg>
          </u>
          <note type="speaker" n="2908627b">
            Anf. 29 ÅSA LINDESTAM (s):
          </note>
          <u who="asa_lindestam_f208fc" xml:id="i-4c36e4b161b28026-1" n="abc2a870">
            <seg n="f8198b4e">
              Herr talman! Jag trodde att ministrar skrev regleringsbrev där
              de kan tala om vad de vill att myndigheterna ska göra. Men det
              har jag kanske missuppfattat.
            </seg>
            <seg n="04cd0a1a">
              Det som SJ nu har gjort tycker jag att man också skulle kunna
              ta upp i ett regleringsbrev. Man skulle kunna beordra dem att
              alltid ta kontakt med kommuner och länsstyrelser när det händer
              saker. Varken våra kommuner eller länsstyrelsen visste om att
              detta skulle dras in. Nu helt plötsligt när vi börjar prata om
              detta och medierna skriver om det upptäcker vi att vi inte tar
              oss hem. Då måste kommunen lösa detta på något sätt. Man vältrar
              då över ytterligare en kostnad på våra kommuner.
            </seg>
            <seg n="51c84335">
              Per Svedberg sade att det var illa ställt med Hudiksvall. Men
              det är illa ställt med Söderhamn också. När jag började arbeta
              politiskt för några år sedan var vi 34 000 invånare där. I dag
              är vi 26 000. Jag vet att det är många som vill bo i Söderhamn.
              Men det går inte när det inte finns arbeten.
            </seg>
            <seg n="1ba4bf5a">
              Om vi nu har fått möjligheten att förändra attityden till att
              åka, tycker jag att man i regleringsbrev ska kunna anmoda sina
              myndigheter att försöka se till att Sverige blir lite rundare
              och att det ska vara möjligt att kliva på ett tåg.
            </seg>
            <seg n="919fe120">
              Om kommuner ska börja subventionera betyder det också att vi
              mister skolor och barnomsorg. Det betyder också att vi mister
              äldreomsorg. Det betyder också i det långa loppet att människor
              inte får jobb och inte kan bo kvar. Detta blir därför en ond spiral.
              Låt oss i stället behålla detta positiva. Så länge tågen finns
              har man ändå en möjlighet. Det är så många som behöver detta.
            </seg>
            <seg n="feee980f">
              Det är också väldigt bra för klimatet. Det är något som ministern
              borde vurma väldigt mycket för och satsa all sin kraft på att
              vi kan komma till rätta med den förstöring som vi har. Detta är
              också en av de största frågorna i EU.
            </seg>
            <seg n="3f56a7b8">
              Det är bara att se till att det i nästa regleringsbrev framgår
              att det ska finnas en möjlighet under hela dygnet att ta sig fram
              och tillbaka även om det kanske inte finns en tågtidtabell.
            </seg>
            <seg n="013c8eec">
              Jag är inte så säker på att alla turer i hela Sverige är fulla
              med människor. Men trots allt är det så att för varje människa
              som kan bo kvar i sin kommun och behålla sitt jobb blir det en
              lägre kostnad även för staten. Det måste finnas pengar att tjäna
              där.
            </seg>
            <seg n="9252e8a0">
              Ministern talade om dubbelspår mellan Skutskär och Furuvik, om
              Botniabanan och om Ådalsbanan. Det är bra. Det vore väldigt bra
              om detta byggdes ut så att det blev dubbelspår hela vägen ned
              till Helsingfors så att vi kan åka ännu mer. Men det spelar egentligen
              ingen roll om det blir dubbelspår om vi inte har tågsätt. Det
              är inte bara en ändring i en tabell. Det försvann också ett helt
              tåg. Alla de människor som har möjlighet att åka tidigare på kvällen
              eller nästa morgon trängs med oss andra i kupéerna. Det är väl
              därför som det är så fullt. I dag är det nämligen oerhört svårt
              att beställa biljett samma vecka som man ska åka. Det gäller för
              oss att vara ute minst två veckor i förväg för att få en plats
              på tåget. Ibland är vi tvungna att chansa, som den här veckan
              när vi inte riktigt vet när vi kan åka hem. Då kanske man till
              och med får stå en bit. Så fullt är det. Jag tror därför att vi
              behöver fler tågsätt för denna persontrafik i stället för att
              de tas bort.
            </seg>
          </u>
          <note type="speaker" n="36cdaa33">
            Anf. 30 PER SVEDBERG (s):
          </note>
          <u who="per_svedberg_201dc9" xml:id="i-9d6681960d6349b3-1" n="a7324ec1">
            <seg n="bd2904f6">
              Herr talman! Åsa Torstensson hann inte med hela sin förklaring.
              Jag hoppas därför att hon fortsätter med den i sitt nästa inlägg.
            </seg>
            <seg n="382efe77">
              Någonting som jag reagerar över är att Åsa Torstensson nästan
              ifrågasätter att jag ställer frågan och att vi interpellerar i
              denna typ av frågor.
            </seg>
            <seg n="70eb8dd4">
              Då kanske detta blir en liten lektion för dem som sitter på läktaren.
              Som folkvald har jag faktiskt rätt att ställa frågor till ansvarig
              minister när jag tycker att saker och ting är fel. I denna fråga
              är det dessutom många som har kontaktat mig och ställt frågan
              till mig: Kan du påverka och höra dig för hur det ligger till?
            </seg>
            <seg n="3967e2f4">
              Åsa Torstensson säger då att hon inte tänker göra något, att
              man inte har för avsikt att göra något utan att man tänker stå
              och titta på.
            </seg>
            <seg n="10fcf9f3">
              Jag undrar om det är regeringsdugligt att stå och titta på när
              det händer. Och vips hände det, och ingen gjorde något eftersom
              man inte ville det.
            </seg>
            <seg n="764b7fa9">
              Då måste jag backa till det som Roland Bäckman sade.
            </seg>
            <seg n="84f69adf">
              Centern är ju ett parti som värnat glesbygden och landsbygden,
              så nog borde du, Åsa Torstensson, kunna spänna strängen lite hårdare
              och kanske åtminstone bevaka att vi får den här lilla möjligheten.
              Jag tänker vara lite positiv.
            </seg>
            <seg n="75bf7eda">
              Senast i morse stod jag och kompisen Sven Bergström på perrongen
              i Hudiksvall. Vi kunde konstatera att perrongen var smockfull
              med folk. Det är väldigt mycket folk som åker tåg, och det är
              jättebra för Sverige och för miljön. Men när du säger att ni inte
              tänker göra någonting blir jag orolig. Hur kan man som styrande
              av riket ha inställningen att man inte tänker göra något, inte
              tänker lägga sig i tidtabeller? För mig känns det väldigt torftigt.
              Nog måste väl ambitionsnivån vara något högre än så om nu också
              delen norr om Gävle ska ha en möjlighet att leva och blomstra.
            </seg>
            <seg n="ec7408ca">
              I Hudiksvall har vi ett stort bioenergiföretag som har expanderat
              med, tror jag att jag läst, 700 procent på två år. Man anställer
              ganska många just nu människor som ofta pendlar söderut. Naturligtvis
              ska de hem; så är det. Många av dem nyttjar Arlanda inte så otroligt
              miljövänligt, men det krävs för deras jobb. När de landar i Sverige
              tar de sig inte upp till Hudiksvall. Alternativet blir taxi inte
              så himla bra, så det är lite tråkigt.
            </seg>
            <seg n="76d70c8d">
              Jag är ganska övertygad om att vi har en stor mängd företag som
              skulle vara betjänta av att kvällsturen fanns kvar så att tåget
              kunde nyttjas på ett bättre sätt.
            </seg>
            <seg n="e977f2dc">
              Jag ser gärna att du, Åsa Torstensson, utvecklar sina tankar,
              vilket inte riktigt hanns med på slutet nyss. Kanske kunde du
              också ge en kort kommentar om tankegången. Du säger ju att ni
              inte tänker lägga er i. Men tänk om vi alla här i kammaren inte
              lade oss i fördelningspolitiken i riket! Det är väl också en typ
              av fördelningspolitik, Åsa Torstensson, att för hela Sverige skapa
              möjligheter och förutsättningar att blomstra och växa. Jag ser
              alltså fram emot att du utvecklar ditt svar.
            </seg>
          </u>
          <note type="speaker" n="0b0125c6">
            Anf. 31 HANS STENBERG (s):
          </note>
          <u who="hans_stenberg_6f64dd" xml:id="i-9d4c24cf4d9d062e-1" n="eccd1127">
            <seg n="f68f15ee">
              Herr talman! Åsa Torstensson är besviken över att inte alla här
              hyllar järnvägen. Men jag gillar järnvägen. Det är därför som
              jag vill att den ska fungera. Varje vecka åker jag tåg. Tyvärr
              har vi, framför allt till följd av överbelastning på spåren, situationen
              att vi har fått längre restid, sämre punktlighet och sämre turtäthet.
              Så ser det ut.
            </seg>
            <seg n="63bad8e6">
              Det måste vara ganska förvirrande för dem som lyssnar på debatten
              och som hör Åsa Torstensson påstå att hon har ökat Banverkets
              anslag med 35 procent. Man kan så klart plocka ut enskilda siffror
              enskilda år och låtsas att det inte finns någon inflation i landet.
              Då kan man säkert åstadkomma sådana siffror. Men verkligheten
              är att man inte ens har inflationsskyddat anslaget.
            </seg>
            <seg n="1544ae55">
              Jag återkommer lite grann till det som Åsa Lindestam tog upp,
              nämligen att den förändring i tidtabellen som SJ genomförde vid
              årsskiftet genomfördes på ett sätt som jag aldrig tidigare under
              mina 18 år i Sveriges riksdag varit med om. Nästan varje år sker
              olika tidtabellsförändringar. Det där har alltid skett i samråd
              eller i varje fall i en dialog med berörda länsstyrelser och kommuner.
              Men helt plötsligt behövs inte det.
            </seg>
            <seg n="0cf63d4a">
              Jag påstår direkt att regeringen som aktiv ägare av SJ har ansvaret
              att se till att dialogen sköts även fortsättningsvis. Vilka signaler
              har man fått från regeringens sida när man helt plötsligt överger
              ett handlingssätt som tillämpats i väldigt många år? Jag skulle
              vilja höra, Åsa Torstensson, om man har haft någon dialog med
              SJ om hur det ska jobbas gentemot kommuner och landsting. Det
              är faktiskt regeringens ansvar.
            </seg>
            <seg n="8a00b28f">
              Jag återkommer också till grundproblemet i hela situationen och
              till statsrådets svar. Problemet är kapacitetsbristen. Den är
              det stora grundproblemet. Det som gör mig bekymrad är att regeringens
              enda svar är avreglering, något som faktiskt riskerar att förvärra
              situationen. En avreglering är ett hot; därmed kan det bli ännu
              trängre på spåren. Man får bekymmer med var tågen ska ställas
              när det blir flera entreprenörer och så vidare; det finns en hel
              del att fundera på där.
            </seg>
            <seg n="468c1f76">
              Dessutom har det ju gjorts en utredning innan man genomförde
              det här. Man har tillsatt en utredare, Jan Brandborn, som själv
              förespråkar en avreglering av järnvägen. Men också han är oerhört
              bekymrad över hur regeringen nu vill genomföra detta, nämligen
              genom att auktionera ut tåglägen. Det gynnar framför allt billiga
              trafiklösningar och missgynnar bra trafiklösningar. Genom ett
              auktionsförfarande riskerar man att få en ännu sämre tågtrafik.
            </seg>
            <seg n="89a091ab">
              Jag slutar med det jag började med: Tågtrafiken är framtidens
              transportsystem. Vi behöver en mycket väl fungerande tågtrafik.
              Men då kommer det att krävas ordentliga satsningar på infrastrukturen
              och också en aktiv styrning från regeringen; annars får vi aldrig
              det system som vi så väl behöver för framtiden.
            </seg>
          </u>
          <note type="speaker" n="b13d57e0">
            Anf. 32 ROLAND BÄCKMAN (s):
          </note>
          <u who="roland_backman_770f57" xml:id="i-98bc3396f84bdefe-1" n="15d1db8b">
            <seg n="cba624b4">
              Herr talman! Jag tycker inte att jag fick svar på mina frågor
              som var ganska enkla.
            </seg>
            <seg n="9ccf80ea">
              Ökar individens valmöjligheter om man minskar på antalet tågavgångar?
              Individens valmöjligheter och valfrihet är ju viktigt för ministern.
            </seg>
            <seg n="a7f07948">
              Och kommer ministern att verka för att det igen kommer att gå
              tåg till Norrland kvällstid? Svaret på den frågan var att man
              inte lägger sig i tågtidtabeller. Det måste väl gå att svara på
              ett annat sätt.
            </seg>
            <seg n="b45aa4a5">
              Som flitig tågresenär med Norrland som destination upplever jag
              i stort sett varje vecka överfulla tåg. Relativt ofta hamnar jag
              i restaurangvagnen därför att det är enda stället där det finns
              plats. Men svaret från regeringen i det avseendet är indragning
              av tåg. Det tycker jag är mycket märkligt.
            </seg>
            <seg n="12fede3a">
              Jag pratar ofta med personalen på tågen. Man ställer sig ofta
              undrande till varför ansvarigt statsråd inte ser till att tågtrafiken
              till och från Norrland fungerar eller till att regeringen inte
              verkar bry sig angående att avgångar till och från Norrland hela
              tiden försvinner.
            </seg>
            <seg n="8cf077a2">
              Herr talman! Jag skulle vilja rekommendera statsrådet Torstensson
              från Centerpartiet att besöka några av de Norrlandskommuner som
              har drabbats av indragna tåg. Jag tror att det är betydelsefullt
              att regeringen får klart för sig vikten av en fungerande järnvägstrafik
              i Norrland och i Norrlands inland, som jag kommer från.
            </seg>
            <seg n="8f6e2733">
              Jag har ytterligare en fråga, en tredje fråga, som jag gärna
              skulle vilja ha ett svar på: Kommer inom en snar framtid ytterligare
              ansvar att vältras över på kommunerna när det gäller kommuninvånarnas
              möjligheter att resa?
            </seg>
          </u>
          <note type="speaker" n="0cbde739">
            Anf. 33 SVEN BERGSTRÖM (c):
          </note>
          <u who="sven_bergstrom_93e816" xml:id="i-4cca66ddd3156f3d-0" n="92f373e9">
            <seg n="e4063c20">
              Herr talman! Många är engagerade och vill ha en bra tågtrafik.
              I mitt fall är bakgrunden naturligtvis ett starkt engagemang för
              miljö och klimat. Dessutom var jag kommunalråd i Hudiksvall åren
              19911994 i Hudiksvall, då vi fick i gång snabbtågstrafiken mellan
              Helsingfors och Sundsvall. Vi hade projektet SSS, Snabbtåg HelsingforsSundsvall.
              Det där lyckades och blev bra. Det har också gett många resenärer,
              precis som flera talare här har understrukit.
            </seg>
            <seg n="ade5ddb4">
              Vi som kommer från trakterna kring Gävleborg och från Västernorrland
              är naturligtvis oerhört besjälade av att det här får en fortsättning
              och utvecklas väl. Därför får ministern ursäkta att vi är engagerade.
              Oavsett om ministern heter Åsa Torstensson eller om ministern
              heter Ulrica Messing har man givetvis avhållit sig från att detaljstyra
              SJ. Men vi riksdagsledamöter kan möjligen ta ut svängarna lite
              extra. Det gör vi också, naturligtvis av omsorg om våra företag,
              våra kommuner, vår befolkning och våra arbetstillfällen där uppe.
            </seg>
            <seg n="c2f788da">
              I många år har man egentligen inte underhållit järnvägen så som
              man skulle ha gjort. Europeiska järnvägsunionen gav ju den socialdemokratiska
              regeringen bakläxa när det gällde att satsa på underhåll.
            </seg>
            <seg n="50d22520">
              Sverige var sämst i Europa på att sköta järnvägar. Det är inte
              jag som säger det utan Europeiska järnvägsunionen. Hur har vi
              då satsat? Den tidigare regeringen satsade 5 miljarder kronor
              i järnvägsinvesteringar år 2006, och den här regeringen satsar
              11 miljarder år 2009. Det är en respektabelt ökad satsning, men
              icke förty måste vi ha en tågtrafik som fungerar väl.
            </seg>
            <seg n="bd5f5205">
              Precis som Hans Stenberg var inne på hade vi en diskussion i
              trafikutskottet i dag på förmiddagen om hur järnvägstrafiken bör
              utvecklas och hur den fortsatta avregleringen ska gå till. Det
              är en fortsättning, den har pågått i 20 år. Jan Brandborn påminde
              om att det var ramaskri när man skilde Banverket från SJ. Det
              kommer aldrig att gå, sade man 1988, eller någonting så där. Många
              protesterade, men sedan har det varit fortsatt avreglering under
              den socialdemokratiska regeringen i huvudsak. Nu fortsätter stegen.
              Men fram tills vi har flera aktörer som kan köra tågen på ett
              konkurrenskraftigt sätt måste SJ fungera bra.
            </seg>
            <seg n="c738ec3f">
              Det är ingen tvekan, precis som föregående talare har sagt, om
              att det SJ i dag bedriver är omvänd regionalpolitik. Jag höll
              på att säga att man saboterar, men man åtminstone underminerar
              förutsättningarna för näringslivet längs Norrlandskusten att utvecklas
              när man hastigt och lustigt drar in det sena tåget från Helsingfors.
              Det är fullständigt oacceptabelt. Dessutom gör man det utan dialog
              med berörda kommuner och näringslivet, utan dialog med de länstrafikbolag
              som möjligen hade kunnat parera detta genom att sätta in ett anslutande
              tåg i Gävle som fortsätter norrut mot Söderhamn, Hudiksvall och
              Sundsvall. Men man pratade inte ens med länstrafikbolagen. Det
              är bakläxa till vårt statliga tågtrafikbolag SJ. Det har jag också
              sagt till Jan Forsberg och Ulf Adelsohn. Så får man inte bedriva
              verksamheten.
            </seg>
            <seg n="da2431d1">
              Nu har flera av oss, senast i förra veckan, träffat företrädare
              för ledningen i SJ och pratat om detta. Man har dessvärre en väldigt
              motsträvig hållning när det gäller att få tillbaka det sena kvällståget
              från Helsingfors, som faktiskt är av oerhört stor betydelse för
              näringslivet längs Norrlandskusten och möjligheterna att bedriva
              verksamhet i Mälardalen och lita på att kunna komma hem också
              en sen kväll. Att det här sena tåget inte går får till följd att
              man i stället tar bilen, möjligen en buss, men man åker ute på
              vägarna i stället. Det är väldigt illa.
            </seg>
            <seg n="76ffd048">
              Jag vill instämma i att ministern, utan att missbruka sitt ämbete,
              gärna får hjälpa oss ledamöter att trycka på SJ att ta sitt ansvar
              på det här området tills vi har en mångfald där även andra aktörer
              kan bedriva tågtrafik på den här banan.
            </seg>
          </u>
          <note type="speaker" n="d4d1bc65">
            Anf. 34 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-8c276f2ef4073ed7-10" n="662d41bf">
            <seg n="2f244dc7">
              Herr talman! Jag tror att det blir lite förvirrande för er som
              lyssnar och tittar på debatten. Jag tänker därför upprepa att
              det här är en debatt om berör en av SJ indragen kvällstur. Regeringen
              beslutar inte om SJ:s tidtabeller. Jag vill bara göra det klart,
              däremot är jag ansvarig för att vi har en bra infrastruktur på
              järnvägen. Det är därför som jag och den här regeringen har lagt
              sådan kraft på att rusta upp Ostkustbanan i syfte att skapa bättre
              förutsättningar för en bra järnvägsinfrastruktur.
            </seg>
            <seg n="d835876c">
              Med det sagt skulle jag vilja ta upp tråden från Hans Stenberg,
              som lyfte fram att det är problem på våra spår, det är kapacitetsbrist,
              och det är det som är problemet för våra pendlare. Men det är
              trots allt ett fritt tågläge nu. Det finns en fri tågavgång sedan
              SJ har tagit bort den. Det kan vara så att vid en avreglering
              finns det någon annan tågoperatör som mycket riktigt ser att det
              är många som vill åka det sena kvällståget, och det skapar förutsättningar
              för en ny tågavgång. Det är det som är poängen med att öppna för
              konkurrens på persontrafik på spår. Man har olika idéer och ser
              olika resenärers olika behov.
            </seg>
            <seg n="a40e9905">
              Det är det som är avgörande för mig resenären i centrum, resenären
              i fokus. Det är därför som vi ser över hela transportsystemet
              och involverar kommuner och regioner i syfte att tågen ska fungera,
              spåren ska fungera och att det ska fungera i kombination med andra
              transportslag och skapa bättre och större regioner så att människor
              kan bo på ett ställe och pendla till ett annat på ett tryggt,
              säkert och någorlunda ekonomiskt rimligt sätt.
            </seg>
            <seg n="99b8fbaf">
              Det arbetet pågår. Det involverar kommuner och regioner, och
              det pågår också ett arbete i syfte att vi snart ska kunna öppna
              för ökad konkurrens på persontrafik på järnväg. Allt detta görs
              för att möta det ni efterfrågar.
            </seg>
            <seg n="ee35c4c2">
              Jag ser att marknaden kan ha olika idéer om hur man kan öka intresset
              hos fler och fler att ta tåget. Det handlar också om att locka
              över fler bilälskare, framför allt män, att ta tåget framöver.
              Då måste vi ha olika idéer från olika tågoperatörer och försöka
              identifiera den enskilda resenärens kanske unika behov. Då behövs
              det en mångfald av olika operatörer som kan träda in.
            </seg>
            <seg n="1af4ceeb">
              Det är på det sättet, Hans Stenberg, som jag ser möjligheterna
              att med en öppen marknad skapa förutsättningar till exempel i
              det tomläge som nu finns, och som du och andra med rätta är frustrerade
              över, för andra än SJ som är intresserade att köra det kvällståget.
            </seg>
            <seg n="b1f867b6">
              Som sagt kommer vi under hösten att få ett underlag från de samlade
              trafikverken med ett förslag om ett sammanhållet transportnät
              i landet. På vilket sätt vi ska göra investeringarna framöver
              kommer vi att återkomma till.
            </seg>
          </u>
          <note type="speaker" n="e4cd3e72">
            Anf. 35 ÅSA LINDESTAM (s):
          </note>
          <u who="asa_lindestam_f208fc" xml:id="i-4c36e4b161b28026-2" n="abc2a870">
            <seg n="ea179977">
              Herr talman! Nu ska vi prata om den där marknaden, ministern.
              Två av mina vänner som jag träffade i morse jobbar i Gävle. De
              får kliva på tåget i Ljusnan och åka norrut. Där får de kliva
              av tåget i ottan och sitta och vänta till 06.25. Marknaden gör
              att de måste köpa olika tågbiljetter. De har alltså ett länskort
              för X-tåget som går inom Gävleborg och lite utanför. Sedan måste
              de köpa ett X 2000-tillägg. Det är marknaden som vill det, för
              marknaden vill tjäna pengar. Samma marknad gör att om jag tar
              ett Intercitytåg från Helsingfors till Söderhamn är det helt okej
              med en biljett. Jag kan kliva av i Gävle, jag kan kliva på X-tåget
              som går i Gävleborg och komma till Söderhamn. Men om jag, med
              mitt kort, skulle få för mig att åka från Gävle till Söderhamn
              med samma tåg måste jag lösa en ny biljett. Konstigt, men så är
              det.
            </seg>
            <seg n="c5f46f58">
              Jag har bråkat om det här under förra perioden, och någon sade
              till mig: Du får väl fuska. Är det något jag inte vill anklagas
              för är att fuska. Jag vill inte fuska.
            </seg>
            <seg n="1872be87">
              Den här perioden har jag ytterligare ett länskort så att jag
              kan kliva på båda tågen. Mycket märkligt, tycker jag, men det
              är marknaden som behöver tjäna pengar, och då ser det ut på det
              här viset.
            </seg>
            <seg n="487d3bfe">
              Det skulle vara någorlunda tryggt ekonomiskt, säger ministern,
              men det här tycker jag är lite otryggt och dessutom kostar det
              pengar för alla som åker, för det är olika system. Det här är
              någonting som ska in i regleringsbrevet. Det ska vara samma biljetter
              så att man inte behöver hålla på på det här viset.
            </seg>
            <seg n="68c4698e">
              Jag hoppas att vi får lämna över de 630 namnunderskrifterna till
              ministern. Jag vet att vi inte får göra det här i kammaren, men
              jag hoppas att vi får en stund utanför.
            </seg>
          </u>
          <note type="speaker" n="4296a4a4">
            Anf. 36 PER SVEDBERG (s):
          </note>
          <u who="per_svedberg_201dc9" xml:id="i-9d6681960d6349b3-2" n="a7324ec1">
            <seg n="2048c7ea">
              Herr talman! Jag har hört någon som har sagt ungefär så här i
              talarstolen hemma: Vojne, vojne! Jag förstår inte riktigt vad
              ministern säger, om jag ska vara riktigt ärlig.
            </seg>
            <seg n="0c1e20cd">
              Först säger Åsa Torstensson att det här är ingenting som regeringen
              lägger sig i. Tre meningar senare säger hon att det är resenären
              som ska vara i fokus, man ska göra allt för resenärerna. Det är
              bra, men lägg dig i då!
            </seg>
            <seg n="06e7f35b">
              Lägg dig i och tala om att vi tycker så här! Vi skulle vilja
              att ni utformar er trafik så här, för det betyder mycket för Norrland.
            </seg>
            <seg n="3e206b02">
              Då hamnar vi i den andra diskussionen de motorälskande bilburna
              männen. Jag är en sådan. Det största intresse jag har här i livet
              är motorsport. Jag vill påpeka att vi har en mängd kvinnor som
              också utövar motorsport och trivs med att köra bil. Men icke förty
              tar vi ett miljöansvar. Vi värnar också om miljön.
            </seg>
            <seg n="194868bb">
              Varför underblåser då inte ministern möjligheten att utveckla
              resandet? Du har den möjligheten, Åsa Torstensson. Du kan inte
              säga att du inte ska lägga dig i. Om du säger det lägger du dig
              platt och kommer sedan med en förklaringsmodell där du säger att
              det här ska marknaden ta hand om. Då har du lagt dig i. Då har
              du sagt att marknaden ska ta hand om detta. Vi ska inte ge SJ
              direktiv eller förutsättningar att kunna lösa detta.
            </seg>
            <seg n="45251cfe">
              Då blir jag brydd och lite förstämd, för även vi som bor norr
              om Gävle har faktiskt behov av att resa. Det är en väldigt viktig
              tur vi pratar om, men ministern avfärdar den. Skärpning!
            </seg>
          </u>
          <note type="speaker" n="4247b945">
            Anf. 37 HANS STENBERG (s):
          </note>
          <u who="hans_stenberg_6f64dd" xml:id="i-9d4c24cf4d9d062e-2" n="eccd1127">
            <seg n="953bb7f6">
              Herr talman! Jag konstaterar att jag inte har fått något svar
              från statsrådet på frågan om vilka signaler regeringen har gett
              till SJ när det gäller att hålla en dialog med länsstyrelser,
              berörda kommuner och näringsliv när man ändrar tidtabellen. Vad
              är det som har hänt som gör att man helt plötsligt frångår en
              gammal beprövad arbetsmodell?
            </seg>
            <seg n="a6aee2f5">
              Sedan säger Åsa Torstensson att man nu planerar att låta kommuner
              och landsting vara med och finansiera den här typen av kollektivtrafik.
              Det känns oerhört positivt för en Sundsvallsbo som nyss har varit
              med om att kommunen har beslutat att gå in med 250 miljoner för
              att få till stånd ett statligt vägprojekt och som nu dessutom
              kommer att få ta över ansvaret för Midlanda flygplats. Ett av
              grundmotiven till att den inte behövs ur ett nationellt perspektiv
              är att man har bra järnvägsförbindelser. Jag konstaterar att med
              regeringens nuvarande investeringstakt på Ostkustbanan kommer
              vi inte att ha någon väl fungerande tågtrafik på den sträckan
              de närmaste 20 åren i varje fall.
            </seg>
            <seg n="ffc1082d">
              Som jag sade förut: Avregleringen tycks vara regeringens patentlösning.
              Jag ser en stor risk med det här, för det finns inte förutsättningar
              för att få till stånd en fungerande marknad. Det måste det finnas
              om man ska avreglera. Det är brist på spår, och det är till och
              med brist på el till tågen som ska gå där.
            </seg>
            <seg n="71209dbb">
              Dessutom tänker regeringen införa ett nytt system som faktiskt
              inte är provat någonstans i världen som det ser ut nu, samtidigt
              som man tänker slå ihop Banverket och Vägverket och skapa en helt
              ny myndighet som ska administrera denna helt nya ordning. Det
              är en jätterisk att det blir kaos i tågtrafiken i stället för
              en bättre fungerande trafik.
            </seg>
          </u>
          <note type="speaker" n="ff3f3b3a">
            Anf. 38 SVEN BERGSTRÖM (c):
          </note>
          <u who="sven_bergstrom_93e816" xml:id="i-4cca66ddd3156f3d-1" n="92f373e9">
            <seg n="d8a44487">
              Herr talman! Det blir en bli lite blandad debatt om allt från
              avreglering och hur den ska utformas till tidtabeller på Ostkustbanan.
              Vi får väl återkomma i fråga om hur avregleringen ska fortgå.
            </seg>
            <seg n="4f733358">
              I den delen delar jag väldigt starkt Åsa Torstenssons uppfattning
              att mångfald på spåret styrker järnvägstrafiken. Det finns många
              lysande exempel på detta. När SJ inte klarade av att köra nattågstrafiken
              på Norrland för några år sedan, för övrigt under den socialdemokratiska
              regeringen, gick Tågkompaniet in och visade att det gick jättebra,
              med högre kvalitet, bättre tidtabeller och så vidare.
            </seg>
            <seg n="7d66be42">
              När SJ körde trafiken på västkusten och sade att det här klarar
              vi inte längre och lämnade över till ett bolag som heter Sydvästen
              blev det så småningom ett nytt synsätt hos SJ. När Sydvästen klarade
              det räknade SJ en gång till och kom fram till att man nog också
              kunde köra med lönsamhet.
            </seg>
            <seg n="5fdec31c">
              Det bästa med avreglering är alltså att SJ har upptäckt kunden
              och resenärerna och blivit kundorienterade. Det tycker jag är
              utomordentligt bra.
            </seg>
            <seg n="ebae609c">
              Men till dess att vi har fler aktörer som kör på spåren, till
              dess att någon får köra också på ostkusten där SJ har ensamrätt,
              måste vi sätta press på SJ. Det gör vi med en sådan här debatt.
              Regeringen kan göra det ännu mer kraftfullt genom ägardirektiv
              och på annat sätt; oavsett om bolagen heter SJ eller Vattenfall
              är det en av statens roller.
            </seg>
            <seg n="cb42a5f6">
              Det som är så oförklarligt är att SJ inte inser att om man drar
              ned på ambitionerna och förändrar och försämrar tågtidtabellerna
              lär sig människor snabbt att hitta andra resmönster. Man tar bilen,
              man löser det på annat sätt, och det tar lång tid att återskapa
              de goda vanorna att faktiskt åka kollektivt när den möjligheten
              finns. Därför är det så oerhört olyckligt att SJ inte bara försämrar
              tidtabellerna det tar nu 15 minuter längre mellan Sundsvall och
              Helsingfors utan också drar in vissa förbindelser.
            </seg>
            <seg n="91af5336">
              Jag hoppas att den här debatten på något sätt kan bidra till
              att SJ snabbt funderar på om det ändå inte vore klokt att återuppta
              den viktiga trafiken som gör att man kan ta sig från huvudstaden
              norrut på ett bättre sätt.
            </seg>
          </u>
          <note type="speaker" n="a9267744">
            Anf. 39 Statsrådet ÅSA TORSTENSSON (c):
          </note>
          <u who="asa_torstensson_60696b" xml:id="i-8c276f2ef4073ed7-11" n="662d41bf">
            <seg n="678a2b5c">
              Herr talman! Det här är kanske en lite knepig debatt för er som
              tittar och funderar på var fokus är någonstans. Jag vill återkomma
              till att när det handlar om att stärka tågtrafiken i landet skapar
              den här regeringen nya resurser till Banverket, allt i syfte att
              möta det Hans Stenberg efterlyser: att stärka kapaciteten på de
              spår vi har. Det smartaste, snabbaste och billigaste är att sköta
              drift och underhåll, men det har ni underlåtit att göra under
              alla era tolv år.
            </seg>
            <seg n="34963cf8">
              Nu tillför vi nya pengar direkt till Ostkustbanan i syfte att
              precis den tågsträcka vi nu diskuterar ska bli mer tillförlitlig
              och få bättre kapacitet. Detta kritiserar Hans Stenberg. Jag förstår
              det inte. Det kan bli en lite stökig debatt för många.
            </seg>
            <seg n="66d3a033">
              Den andra ingången är att regeringen är ansvarig för att SJ lägger
              ned ett antal tågavgångar. Så är det naturligtvis inte. Däremot
              skapar vi förutsättningar genom att vi har lagt fram ett förslag
              till riksdagen om att öppna upp så att det finns möjlighet för
              fler operatörer att till exempel möta de resenärer som på Ostkustbanan
              i dag är så frustrerade över att SJ har valt bort en sen avgång,
              och faktiskt fylla på med en ny avgång. Vi skapar kreativitet
              hos fler tågoperatörer. Vi har ju olika resenärer runt omkring
              i det här landet som är intresserade av att åka tåg.
            </seg>
            <seg n="1496bab0">
              På det sättet skapar vi bra förutsättningar, även om vi har oerhört
              mycket kvar att göra vad gäller rena investeringar runt om i landet.
              Det arbetet pågår nu, och vi kommer att återkomma till det i andra
              situationer.
            </seg>
          </u>
          <note n="686aa1ff">
            Överläggningen var härmed avslutad.
          </note>
          <note n="fbd9f010">
            5 § Svar på interpellation 2008/09:436 om svenskt utvecklingssamarbete
            med El Salvador
          </note>
          <note type="speaker" n="3c0285fd">
            Anf. 40 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-cd5235c3e5fb2828-0" n="e546b23a">
            <seg n="bc5d306c">
              Herr talman! Hans Linde har frågat mig vilka konkreta initiativ
              jag avser att ta för att Sverige ska stödja arbetet med att bekämpa
              fattigdomen samt stärka demokratin och respekten för mänskliga
              rättigheter i El Salvador.
            </seg>
            <seg n="0ec2bef3">
              Vidare har Hans Linde frågat vilka initiativ jag avser att ta
              för att Sverige ska bibehålla och utveckla sin relation till El
              Salvador och vilka initiativ jag avser att ta för att klargöra
              formerna för en framtida aktörssamverkan mellan El Salvador och
              Sverige.
            </seg>
            <seg n="707099a2">
              Låt mig inleda med att säga att det är glädjande att de parlaments-
              och presidentval som ägt rum i El Salvador under januari och mars
              månad i år förlöpte väl. Valen var ett viktigt steg i konsolideringen
              av demokratin i landet och ett tydligt steg framåt i fredsprocessen.
            </seg>
            <seg n="4a96ed9c">
              Valen övervakades av nationella och internationella valobservatörer,
              däribland en mission från EU som Sverige bidrog till med två valobservatörer.
              Genom att ha en valobservatörsmission på plats i landet kunde
              EU bidra till genomförandet av fria och rättvisa val. Dessutom
              kunde EU på nära håll följa hur de demokratiska institutionerna
              klarar av att hantera valprocessen samt få en bättre inblick i
              stämningen i landet både inför, under och strax efter valen. På
              så sätt kan vi också identifiera eventuella svagheter i institutionerna
              och verka för att EU-biståndet hjälper till att stärka dessa institutioner.
            </seg>
            <seg n="b70f5fac">
              Utfasningen av det svenska utvecklingssamarbetet med El Salvador
              påbörjades redan 2001 och det begränsade samarbetet som fortfarande
              finns kommer att vara avslutat vid utgången av 2009 detta som
              ett led i det fokuseringsarbete som regeringen har initierat vad
              gäller antalet samarbetsländer inom biståndet. El Salvador har
              inte identifierats som ett av de länder med vilka Sverige ska
              arbeta proaktivt med biståndsfinansierad aktörssamverkan. Våra
              relationer med El Salvador och vårt bidrag till fattigdomsbekämpning
              och stärkandet av demokratin sker på andra sätt. Låt mig här redogöra
              för några av de sätt på vilka Sverige bidrar till utveckling och
              stabilitet i El Salvador.
            </seg>
            <seg n="0dd263e1">
              Sverige bidrar med medel till EU:s utvecklingssamarbete med El
              Salvador. Vi har möjlighet att lämna synpunkter på biståndets
              inriktning och implementering i EU-kommissionens strategiprocesser
              och årliga handlingsplaner. I El Salvador ska EU-biståndet under
              strategiperioden 20072013 bland annat verka för att stärka demokratin,
              bidra till god samhällsstyrning och ökad respekt för mänskliga
              rättigheter samt stödja El Salvador i dess ekonomiska utveckling,
              bland annat genom att främja handelsutbytet med EU.
            </seg>
            <seg n="8a49fe8b">
              Sverige har varit pådrivande i att förhandlingar om ett associeringsavtal
              mellan EU och Centralamerika ska inledas. Förhandlingarna påbörjades
              2007 och kommer förhoppningsvis att kunna avslutas inom det närmaste
              året. Det associeringsavtal som förhandlas innehåller tre pelare
              handel, politisk dialog och utvecklingssamarbete. I dessa förhandlingar
              betonar Sverige vikten av att ge samtliga tre pelare lika stor
              vikt samt att det slutgiltiga avtalet måste ta hänsyn till de
              asymmetrier som finns mellan EU och Centralamerika. Avtalet kommer
              också att främja den regionala integrationen i Centralamerika
              vilket inte bara är positivt ur ett ekonomiskt perspektiv utan
              också kan bidra till fördjupat samarbete inom sådana frågor som
              är viktiga i regionen, såsom miljö och klimat och organiserad
              brottslighet.
            </seg>
            <seg n="1db701e3">
              Sverige har ett regionalt utvecklingssamarbete med Centralamerika.
              Inom ramen för detta stöder Sverige bland annat ett regionalt
              arbete, som samordnas av Unifem, för ekonomisk utveckling, kvinnors
              sysselsättning och roll i den ekonomiska utvecklingen och fattigdomsbekämpning.
              Syftet är att de kvinnoministerier och motsvarande myndigheter
              som finns i Centralamerika ska ha en gemensam agenda för kvinnors
              ekonomiska rättigheter och deltagande. Det är i sig också ett
              stöd till regional integration.
            </seg>
            <seg n="5564817e">
              Sverige bidrar slutligen även med medel till och i utformningen
              av utvecklingsprogram inom FN:s och andra multilaterala organ
              som bland annat når El Salvador.
            </seg>
          </u>
          <note type="speaker" n="89a151f0">
            Anf. 41 HANS LINDE (v):
          </note>
          <u who="hans_linde_f4736f" xml:id="i-9f031d6bf9b4395c-0" n="7caa9825">
            <seg n="cf5ebfc1">
              Herr talman! Jag vill inleda med att tacka biståndsministern
              för svaret. Bakgrunden till dagens interpellationsdebatt är att
              jag själv deltog som valobservatör vid presidentvalet i El Salvador
              den 15 mars. Dock kan jag tillägga att jag inte var en av de två
              som hade utsänts av regeringen, utan jag åkte på eget initiativ.
            </seg>
            <seg n="77c4cc11">
              När jag landade i San Salvador, huvudstaden, möttes jag av en
              oerhört stark oro bland många människor en stark oro över att
              valet skulle svärtas ned av fusk. Det är uppenbart för oss som
              var på plats att det också gjordes försök att med fusk, hot och
              olika former av skrämselpropaganda påverka valutgången i presidentvalet.
            </seg>
            <seg n="be3428a2">
              Dessa försök till fusk kunde dock avvärjas. Jag kan säga själv
              efter att ha besökt fem stycken olika vallokaler i San Salvador
              på valdagen att jag inte kan beskriva valet som någonting annat
              än en demokratins folkfest. Detta presidentval var på många sätt
              ett historiskt val för El Salvador. Det innebar det första regeringsskiftet
              sedan fredsavtalet 1992. Högerpartiet Arenas 20-åriga tid vid
              makten bröts, och landet fick sin första vänsterpresident någonsin
              genom Mauricio Funes.
            </seg>
            <seg n="a88f2425">
              Att ett land som El Salvador med sin historia av ett blodigt
              inbördeskrig mellan 1980 och 1992 med dödsskvadroner, tusentals
              politiska mord och försvinnanden kan genomföra ett demokratiskt
              och fredligt regeringsskifte tycker jag inte bara ger hopp för
              El Salvador utan för alla länder runt om i världen som i dag härjas
              av krig och djupa motsättningar.
            </seg>
            <seg n="01e8f93f">
              Men El Salvador står inför enorma utmaningar, vilket är tydligt
              när man har besökt landet. Samtidigt som landet är ett av de rikaste
              i Centralamerika är ojämlikheten bland de största i världen. Långt
              ifrån alla salvadoraner har rätt till utbildning och hälsovård.
              Man räknar i dag med att drygt en femtedel av landets befolkning
              är analfabeter. 37 procent lever i fattigdom, enligt UNDP. De
              demokratiska institutionerna är fortfarande djupt politiserade
              och svaga. De fackliga rättigheterna och organisationsfriheten
              är starkt begränsade, i synnerhet i de ekonomiska frizonerna där
              tusentals salvadoraner arbetar. Polisen har ett oerhört svagt
              förtroende, i synnerhet bland arbetare, fattiga och ungdomar efter
              det att polisen i åratal har satsat på en mycket repressiv strategi.
              Den kallas Super mano dura, eller den superhårda näven på svenska.
            </seg>
            <seg n="3f1db809">
              Vad som var uppenbart för mig när jag besökte El Salvador var
              att behoven är stora, men också möjligheterna. Därför känner jag
              en viss sorg över att Sverige har valt att avveckla sitt utvecklingsarbete
              med El Salvador och att det kommer att avvecklas just i år.
            </seg>
            <seg n="c16f5b28">
              Det är egentligen inte speciellt märkligt att det sker en förändring
              när det kommer till vilka länder som Sverige samarbetar med eller
              på vilka sätt biståndsrelationerna ser ut. När länder i syd utvecklas
              och förändras utvecklas och förändras också våra relationer. Men
              i och med biståndsministerns svar i dag är det uppenbart att det
              här inte handlar om några förändrade relationer. Det handlar om
              avslutade relationer kapade relationer.
            </seg>
            <seg n="cbaf935e">
              När biståndsministern presenterade sin landfokusering i augusti
              2007, som innebar att bland andra El Salvador tillsammans med
              36 andra länder skulle få se sitt bistånd från Sverige fasas ut
              skrev biståndsministern följande på DN Debatt: På olika sätt ska
              Sverige bibehålla och utveckla relationer med länder där utvecklingssamarbetet
              fasas ut.
            </seg>
            <seg n="ad6cb0b8">
              Jag kan faktiskt inte i dag se hur biståndsministerns ord 2007
              på något sätt har omsatts i en reell politik. När vi ser det svar
              som vi har fått i dag är det uppenbarligen så att relationerna
              inte kommer att bibehållas eller utvecklas eftersom Sverige och
              den borgerliga regeringen inte på något sätt är beredda att finansiera
              ytterligare samarbete mellan Sverige och El Salvador, vare sig
              bilateralt eller på aktörsnivå.
            </seg>
            <seg n="b5e07f1d">
              Jag skulle vilja att biståndsministern förklarar och motiverar
              beslutet. Varför ska det svenska utvecklingssamarbetet i El Salvador
              helt och hållet avbrytas utan att det ersätts med någonting annat?
              Varför är den svenska borgerliga regeringen i dag inte beredd
              att på något sätt finansiera eller stödja samverkan mellan svenska
              och salvadoranska aktörer i framtiden?
            </seg>
          </u>
          <note type="speaker" n="7d407a33">
            Anf. 42 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-cd5235c3e5fb2828-1" n="e546b23a">
            <seg n="8348d8dc">
              Herr talman! Jag tackar Hans Linde för interpellationen. Jag
              tycker att det är bra att vi diskuterar den utveckling som vi
              ser i Latinamerika där det, precis som Hans Linde sade, har funnits
              mycket problem med inbördeskrig, väpnat våld och oroligheter.
              Men vi har också sett en överlag positiv utveckling där regeringar
              nu väljs demokratiskt, förutom på Kuba, och där det finns en demokratiseringsprocess,
              vilket inte minst valen i El Salvador visade.
            </seg>
            <seg n="0528fca0">
              Interpellanten talade om en demokratins folkfest. Valet ledde
              verkligen till ett regeringsskifte. Den nya regeringen kommer
              antagligen nu att mötas av rätt så stora problem, inte minst givet
              den ekonomiska krisen men också beroende på det långa regeringsinnehavet
              som det tidigare partiet har haft.
            </seg>
            <seg n="2f067bbc">
              Det här är någonting som vi naturligtvis följer, men det betyder
              inte att Sverige självt har bilaterala biståndsrelationer med
              varje land som är intressant eller som genomgår förändringar på
              det ena eller andra sättet. Vi har inte alls kapade relationer.
              Redan 2001 påbörjades den biståndsutfasning som jag har fullföljt.
            </seg>
            <seg n="abfd1921">
              Men El Salvador får fortfarande ta emot en hel del bistånd via
              Europeiska unionen och via multilaterala organisationer där Sverige
              många gånger är en stor finansiär. Det handlar också om att vi
              ska få ett effektivare bistånd. Jag hoppas nu, givet den utveckling
              vi ser i El Salvador, att handeln och det engagemang som på många
              andra sätt finns i Sverige för inte minst El Salvador ska fortsätta.
              Jag har också märkt bland enskilda organisationer att det fortfarande
              finns resurser kvar. Jag hoppas att Sverige nu i enlighet med
              överenskommelser internationellt, Parisdeklaration och annat,
              ser till att fokusera på färre länder och ett mindre antal sektorer.
              Det är någonting som vi hoppas ska bidra till biståndets effektivitet
              och kvalitet.
            </seg>
            <seg n="614c12b6">
              Därför kommer jag inte med några mer biståndspengar i dag till
              El Salvador än via de kanaler som vi redan har. Engagemanget är
              stort, inte minst givet de olika avtal som vi vill skapa mellan
              länder i regionen. Men det handlar också om att se till att EU
              utvecklar sina relationer med bland andra El Salvador och dess
              grannländer.
            </seg>
            <seg n="b277ea6f">
              Jag vänder mig verkligen mot detta med kapade relationer, och
              jag vänder mig också mot att de enda relationer vi skulle kunna
              ha är de biståndsfinansierade. Låt oss nu hoppas att det förtroende
              och åtnjutande som bland andra Sverige och många svenskar har
              i El Salvador på rätt sätt kan ta oss vidare trots att vi inte
              längre har bilateralt bistånd efter utgången av det här året.
            </seg>
          </u>
          <note type="speaker" n="0360795e">
            Anf. 43 HANS LINDE (v):
          </note>
          <u who="hans_linde_f4736f" xml:id="i-9f031d6bf9b4395c-1" n="7caa9825">
            <seg n="de07beda">
              Herr talman! Det är glädjande att även en moderat biståndsminister
              säger att utvecklingen i Latinamerika överlag är en positiv utveckling.
              När jag står i den här talarstolen och säger sådana saker brukar
              företrädare för alliansen fräsa och komma med olika okvädingsord
              riktade mot mig. Det är positivt att biståndsministern åtminstone
              håller med om att det i grunden är en positiv utveckling i Latinamerika.
            </seg>
            <seg n="61409a69">
              Jag tycker inte att det är fel med landfokuseringen och att Sverige
              ska gå från att ha bilaterala biståndsrelationer med 70 länder
              till att ha det med 33 länder. Det underströk jag också i mitt
              tidigare inlägg. Men det handlade inte om att vi ska kapa några
              förbindelser, utan de ska förändras och utvecklas. Vi ska gå från
              ett bilateralt samarbete över till andra former av aktörssamarbete,
              samarbete mellan svenska myndigheter, högskolor, universitet,
              frivilligorganisationer, kommuner och landsting och deras motparter
              i utvecklingsländerna. Det är den utvecklingen som vi hade trott
              att vi skulle få se med landfokuseringen. Vi hade trott att vi
              skulle gå från bilateralt samarbete till nya former av samarbete.
              Men vi ser att det trots allt inte blir så många nya former över
              huvud taget.
            </seg>
            <seg n="7b478c75">
              Jag har försökt att läsa biståndsministerns svar och se vad Sverige
              konkret ska göra framöver när det gäller relationerna till El
              Salvador. Vad är det som ska ersätta de bilaterala relationerna?
              Det står att vi har möjligheter att lämna synpunkter på biståndets
              inriktning och implementering i EU-kommissionens strategiprocesser
              och årliga handlingsplaner.
            </seg>
            <seg n="051c59cf">
              Ska man vara diplomatisk kan man prata om en radikal ambitionssänkning,
              men jag tror faktiskt att vi ska vara ärliga och säga att det
              här handlar om stängda dörrar. Det handlar om kapade relationer.
              Det är en utveckling som jag tycker är oerhört beklämmande.
            </seg>
            <seg n="aade6c1f">
              Jag står inte här och hävdar att vi ska ge bistånd till vartenda
              land i fortsättningen. Det finns länder där det var relevant och
              riktigt att fasa ut biståndet. Men Sverige har på många sätt unika
              relationer till ett land som El Salvador. Vi har en unik position
              i El Salvador. Det handlar om det svenska utvecklingssamarbetet,
              och det handlar minst lika mycket om de tusentals salvadoraner
              som kom till Sverige som flyktingar under inbördeskriget. Det
              handlar om den starka solidaritetsrörelse som vi har haft i Sverige,
              och som fortfarande finns i Sverige, med El Salvador. Jag tror
              knappast att jag var den enda i min generation som växte upp med
              författaren Monica Zaks barn- och ungdomsböcker om just inbördeskriget
              i El Salvador och hur det drabbade barn och unga.
            </seg>
            <seg n="5809a724">
              Nu skulle vi ha en möjlighet att fullfölja dessa goda och djupa
              relationer. De här två valen som har genomförts, först till parlamentet
              och därefter presidentvalet nu senast i mars, har medfört att
              ett möjligheternas fönster har öppnats. Det finns möjligheter
              till djupgående reformer. Dessa reformer skulle bidra till att
              respekten för de mänskliga rättigheterna skulle stärkas, att man
              skulle konsolidera demokratin i landet och att man skulle kunna
              bekämpa fattigdomen och landets enorma klyftor. Men om El Salvador
              ska kunna klara av det behöver man omvärldens stöd, i synnerhet
              nu i en tid av hård ekonomisk kris som kommer att slå oerhört
              hårt mot Centralamerika, precis som biståndsministern sade.
            </seg>
            <seg n="f2028952">
              När jag var på plats i El Salvador frågade jag flera salvadoraner
              vad de tyckte att Sverige kunde göra. Jag frågade tunga företrädare
              för FMLN, vänsterpartiet, Arena och vanliga salvadoraner. Jag
              fick en uppsjö med tankar och idéer om hur Sverige skulle kunna
              spela en positiv roll. Det handlade om att vi kunde stötta och
              utveckla landets institutioner, till exempel valmyndigheten, skatteverket
              och polisen. Det handlade också om att man ville ha hjälp och
              rådgivning för att utveckla sin jordbrukssektor och ta till vara
              sina naturresurser på ett hållbart sätt.
            </seg>
            <seg n="1a1cefd4">
              Därför tycker jag att det finns oerhört goda förutsättningar
              för nya former av aktörssamverkan. Det finns ett stort utrymme
              för att svenska myndigheter, organisationer, högskolor och så
              vidare skulle kunna gå in och spela en positiv roll i El Salvador.
              Trots det väljer regeringen att inte finansiera en fortsatt sådan
              samverkan. Jag tycker fortfarande inte att jag har fått ett rimligt
              svar i fallet El Salvador. Varför väljer man att avbryta det här
              samarbetet? Varför väljer man att inte finansiera fortsatta förbindelser?
            </seg>
          </u>
          <note type="speaker" n="63e15df7">
            Anf. 44 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-cd5235c3e5fb2828-2" n="e546b23a">
            <seg n="657ca17b">
              Herr talman! Jag tillhör dem som hävdar att det är en utveckling
              när vi ser att antalet inbördeskrig och det väpnade våldet delvis
              har minskat och att det är mer av fria val, demokrati, handel
              och utveckling, och flera länder i Latin- och Centralamerika har
              blivit medelinkomstländer även om det finns enorma fattigdomsfickor
              och stora behov kvar.
            </seg>
            <seg n="e690afd9">
              För att öka effektiviteten och kvaliteten i det svenska biståndet
              har vi fokuserat och arbetat mer multilateralt. Sverige kan och
              ska inte göra allt överallt, för då blir det ingenting. El Salvador
              är ett av de länder där det redan fanns fattade de facto-beslut
              men där vi valde att fullfölja utfasningen av det svenska bilaterala
              biståndet.
            </seg>
            <seg n="ca3f560f">
              Jag är tacksam för de förslag som Hans Linde nu kommer med, till
              exempel inom det arbete med en regional strategi som vi gör. Sverige
              arbetar till exempel med Centralamerika inom ramen för Unifems
              arbete med att stärka kvinnors ekonomiska utveckling och fattigdomsbekämpningen.
              Där skulle vi mycket väl kunna påverka och se till att detta i
              ökande grad används för landsbygdsutveckling och kvinnors roll
              som företagare. Det är inte alls omöjligt.
            </seg>
            <seg n="1f8e4a29">
              Genom EU-samarbetet har vi också arenor. Under den strategiperiod
              där EU har sitt utvecklingssamarbete, 20072013, inriktas det väldigt
              tydligt på institutionsuppbyggnad, att stärka de demokratiska
              institutionerna, att åstadkomma en bättre samhällsstyrning och
              en ökad respekt för mänskliga rättigheter. Inom ramen för detta
              kan vi påverka.
            </seg>
            <seg n="5fd5bc8d">
              Jag slår mig inte för bröstet och framhäver mig själv och säger
              att jag ger allting för El Salvador. Jag vill visa att vi har
              möjligheter att påverka här. Vi använder de möjligheterna. Vi
              tycker i allt väsentligt att det arbete som till exempel EU gör
              går i rätt riktning givet att man också tittar på andra vägar,
              handelsavtal och starkare regional integration. Det gäller att
              se till att relationerna med USA fortsätter att utvecklas. Det
              finns goda möjligheter för oss att påverka både politiskt och
              ekonomiskt, men vi fjärmar oss lite från detta att allt ska vara
              biståndsfinansierat. Det är inte heller vad Hans Linde påstår.
            </seg>
            <seg n="7e08b4b4">
              Vi har också valt det selektiva samarbetet för ett fåtal länder.
              Där har vi fasat ut det traditionella bilaterala biståndet och
              gått in med mer selektivt samarbete. Det stämmer att vi har valt
              att inte ha med El Salvador bland de länderna. Det beror lite
              grann på att vi har haft en omfattande urvalsprocess. Vi har satt
              upp olika kriterier. Det handlar i stället om länder som till
              exempel Botswana, Namibia och Indien där vi kommer att ha ett
              selektivt samarbete med aktörssamverkan.
            </seg>
            <seg n="dfc4eb61">
              Jag känner mig rätt trygg med att vi genom multilaterala kanaler,
              genom Europeiska unionen och genom de kontaktnät och vägar som
              finns mellan Sverige och El Salvador grundade på personligt utbyte
              under ett antal år då Sverige stöttade El Salvador under inbördeskriget
              kan dra nytta av detta. Det kan delvis finansieras via biståndet
              genom de enskilda organisationer, men man kan också hitta möjligheter
              att stärka banden på kulturens område, på handelsområdet och på
              väldigt många andra områden. Det gör vi också med många andra
              länder som utvecklas och som det går bra för.
            </seg>
          </u>
          <note type="speaker" n="7154dbd8">
            Anf. 45 HANS LINDE (v):
          </note>
          <u who="hans_linde_f4736f" xml:id="i-9f031d6bf9b4395c-2" n="7caa9825">
            <seg n="999dcb5c">
              Herr talman! Jag vill tacka biståndsministern för den här debatten
              och för att ha fått möjlighet att diskutera de här frågorna med
              statsrådet. Även om det har framgått att jag inte har varit helt
              nöjd med svaret hoppas jag trots allt att biståndsministern tar
              med sig några av de goda tankar från många av de salvadoraner
              som jag mötte när jag var på plats i El Salvador och som jag vidarebefordrar.
            </seg>
            <seg n="0238413c">
              Biståndsministern pratar ofta om effektivitet när det gäller
              biståndet. Det är välkommet på flera sätt. Men frågan är om det
              verkligen är ett effektivt sätt att använda svenska biståndsmedel
              att avsluta i förtid. Jag tycker faktiskt inte att man fullföljer
              hela arbetet. Man har lagt ned hundratals miljoner i bistånd till
              ett land, och när man börjar närma sig målet väljer man att fasa
              ut och lägga ned. Det är lite som att springa ett maratonlopp,
              men när man börjar se målgången lägger man av. Jag tycker inte
              att det här kan beskrivas som ett effektivt sätt att använda svenska
              biståndsmedel. Ett effektivt sätt skulle vara att fullfölja arbetet,
              se till att demokratin konsoliderades, att respekten för de mänskliga
              rättigheterna stärktes och att de enorma klyftorna i El Salvador
              minskade.
            </seg>
            <seg n="1b83de45">
              Det här handlar tyvärr inte bara om El Salvador. Under hela den
              borgerliga regeringens tid vid makten har förbindelserna med Latinamerika
              nedprioriterats. Man har stängt ambassaden i Managua. Det återstår
              att se om det eventuellt blir fler ambassadstängningar i Latinamerika.
              Man har valt att avsluta det svenska biståndet inte bara till
              El Salvador utan också till Nicaragua, Chile, Peru, Honduras och
              Haiti.
            </seg>
            <seg n="c940fefa">
              Trots att vi har en biståndsminister, en utrikesminister och
              en handelsminister som inte direkt är kända för att vara flygrädda
              är det inte så att flygen har gått i skytteltrafik till Latinamerika.
              Det är uppenbart att just Latinamerika som kontinent i sin helhet
              har placerats väldigt långt ned, om inte allra längst ned, på
              den borgliga regeringens prioriteringslista när det gäller utvecklings-
              och biståndspolitiken. Det innebär att de historiska banden kapas,
              djupa relationer överges och förtroenden bränns upp. Det är en
              utveckling som jag djupt beklagar och som jag har all anledning
              att återkomma till här i kammaren.
            </seg>
          </u>
          <note type="speaker" n="f77b19ff">
            Anf. 46 Statsrådet GUNILLA CARLSSON (m):
          </note>
          <u who="gunilla_carlsson_8833c7" xml:id="i-cd5235c3e5fb2828-3" n="e546b23a">
            <seg n="4d3425b9">
              Herr talman! Jag tycker att Hans Linde tar upp intressanta resonemang
              om vad vi ska använda biståndet till. Hur ska vi bidra till utveckling
              i världen? Det fokus som vi har i det svenska biståndet i dag
              är extremt inriktat på fattigdomsbekämpning. Vi har inte oändliga
              resurser, utan vi måste ge biståndet dit där det gör allra störst
              nytta. I det arbetet tog jag mig an en landfokusering som gav
              det resultatet att vi har fått ett ökat fokus på Afrika där merparten
              av de allra fattigaste fattiga finns. Även om det finns fickor
              i andra delar av världen har det ändå blivit en medveten prioritering
              just av fattigdomsbekämpningen i Afrika. Det är ingenting som
              jag skäms över, men det stämmer att det är en konsekvens av att
              många länder i Centralamerika är medelinkomstländer, och vi har
              börjat fasa ut. Men det betyder inte att vi överger dem. Det är
              en annan fas, och det är fortsatt stora biståndsflöden som går
              genom multilaterala kanaler där EU fortfarande är väldigt närvarande
              och där vi också kan använda EU:s många andra instrument för att
              stärka integration och samarbete.
            </seg>
            <seg n="4d8e5c47">
              Det här är ett sätt att få ett mer tydligt bistånd. Jag tycker
              att det är intressant ändå att fundera på hur vi har strategier
              för att fasa ut biståndet. Ett av mina dilemman, Hans Linde, är
              just att det är ett extremt fokus på fattigdomsbekämpning. Jag
              har försökt vara trovärdig mot detta, och då är det inte så att
              vi ställer länder mot länder. Vi har sett på var behoven är som
              störst och var Sverige gör bäst nytta som bilateralt land och
              kan påverka. Då har det blivit färre länder, en bättre fokusering
              för bättre resultat och ökade krav på multilateralerna.
            </seg>
            <seg n="801e5388">
              Det ställer högre krav på mig att se hur pass framgångsrikt FN-systemet
              är och hur pass duktigt EU är på att jobba med rättsstatsbyggande
              på ett bra sätt i många av de här länderna som vi nu har berört.
              Där finns det säkert mer att göra.
            </seg>
            <seg n="f3156ce8">
              Jag medger att jag under min tid som biståndsminister bara har
              varit en enda gång i regionen. Det var mycket i syfte att inte
              bara se specifikt vad Sverige gör nu utan också se hur vi kan
              stötta länder i deras utveckling och använda de multilaterala
              kanalerna ännu mer effektivt.
            </seg>
          </u>
          <note n="686aa1ff">
            Överläggningen var härmed avslutad.
          </note>
          <note n="af368dc8">
            6 § Svar på interpellation 2008/09:461 om helikopterenhet till
            Afghanistan
          </note>
          <note type="speaker" n="f8722cc0">
            Anf. 47 Försvarsminister STEN TOLGFORS (m):
          </note>
          <u who="sten_tolgfors_fcf589" xml:id="i-479ca2c983743834-0" n="a67c446f" next="i-56e4224eeb741076-0">
            <seg n="f6ae29d2">
              Herr talman! Allan Widman har frågat mig vilka åtgärder jag ämnar
              vidta för att verkställa beslutet om en helikopterenhet till den
              svenska insatsen i Afghanistan under 2009.
            </seg>
            <seg n="4ba19986">
              Regeringen upplyste i propositionen Fortsatt svenskt deltagande
              i den internationella säkerhetsstyrkan i Afghanistan om att det
              svenska bidraget framöver även skulle komma att bestå av en helikopterenhet
              med sjukvårdstransportförmåga. Det är regeringens ambition att
              detta ska kunna göras så snart som möjligt. Redan i samband med
              det sammansatta utrikes- och försvarsutskottets behandling av
              propositionen kunde det emellertid konstateras att den avsedda
              helikopterenheten skulle komma att försenas avsevärt.
            </seg>
            <seg n="62c51fce">
              Förseningen beror på att helikopterbataljonen är inne i en omställningsperiod
              där personaltillgången, personalens utbildningsstatus och materielens
              status i nuläget inte medger att en helikopterenhet sänds till
              Afghanistan. En insats kan därför bli verklighet först så snart
              en sådan enhet är utrustad och utbildad för ändamålet. Helikopter
              10 B är det enda system som har utrustats för uppgiften. Innan
              konstruktionsproblemen i systemet är åtgärdade och personalen
              är färdigutbildad finns det av naturliga skäl ingen helikopterenhet
              att skicka.
            </seg>
            <seg n="80243181">
              Ett utnyttjande av helikopter 4 innebär inte en möjlig lösning
              i det omedelbara perspektivet. Det bedrivs ingen verksamhet med
              helikopter 4 i dag. Det innebär dels att det inte finns någon
              utbildad personal, dels att materielen inte är i stånd att användas.
              Därutöver saknar helikopter 4 utrustning som är av betydelse vid
              insatser av den förevarande karaktären.
            </seg>
            <seg n="0d5ebbfa">
              Den successiva uppbyggnaden av Försvarsmaktens helikopterkapacitet
              är en högt prioriterad fråga för regeringen. Av den anledningen
              tillsatte regeringen den 18 december 2008 en särskild utredare
              för att se över hur förmågan att understödja Försvarsmaktens insatsförband
              med helikoptrar ska bibehållas respektive förbättras. Utredaren
              ska presentera en delrapport om helikopter 4 den 30 juni i år.
              Därefter kommer regeringen att ta ställning till detta helikoptersystem.
              Slutrapporten kommer att presenteras den 1 mars 2010.
            </seg>
            <seg n="ef45eadb">
              Herr talman! För protokollet: Allan Widman har inte möjlighet
              att närvara i den här debatten av viktiga personliga skäl.
            </seg>
          </u>
          <note n="22c2cf42">
            Då Allan Widman, som framställt interpellationen, anmält att
            han var förhindrad att närvara vid sammanträdet förklarade förste
            vice talmannen överläggningen avslutad.
          </note>
          <note n="8b3cfc8d">
            7 § Hänvisning av ärenden till utskott
          </note>
          <note n="332cc7dd">
            Föredrogs och hänvisades
          </note>
          <note n="9e4941f1">
            8 § Förnyad bordläggning
          </note>
          <note n="14bf9420">
            Föredrogs och bordlades åter
          </note>
          <note n="70e7cfc3">
            9 § Bordläggning
          </note>
          <note n="16a07124">
            Anmäldes och bordlades
          </note>
          <note n="61d3ba5c">
            10 § Anmälan om fråga för skriftligt svar
          </note>
          <u who="sten_tolgfors_fcf589" xml:id="i-56e4224eeb741076-0" n="a67c446f" prev="i-479ca2c983743834-0">
            <seg n="66ba6527">
              Anmäldes att följande fråga för skriftligt svar framställts
            </seg>
          </u>
          <note n="1e9858cd">
            den 5 maj
          </note>
          <note n="56b69627">
            Anita Brodén
          </note>
          <note n="aa151e1f">
            Frågan redovisas i bilaga som fogats till riksdagens snabbprotokoll
            tisdagen den 12 maj.
          </note>
          <note n="165a9dc2">
            11 § Anmälan om skriftligt svar på fråga
          </note>
          <note n="363635cc">
            Anmäldes att skriftligt svar på följande fråga inkommit
          </note>
          <note n="1e9858cd">
            den 5 maj
          </note>
          <note n="4fc4b2b8">
            Désirée Liljevall
          </note>
          <note n="81bbe212">
            Svaret redovisas i bilaga som fogats till riksdagens snabbprotokoll
            tisdagen den 12 maj.
          </note>
          <note n="b98e80d9">
            12 § Kammaren åtskildes kl. 16.04.
          </note>
          <note n="dad211e4">
            Förhandlingarna leddes av förste vice talmannen.
          </note>
          <note n="97fbffaa">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
