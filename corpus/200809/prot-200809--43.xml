<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--43</head>
          <docDate when="2008-12-05">2008-12-05</docDate>
        </div>
      </front>
      <body>
        <div>
          <note n="e4b02929">
            ﻿
          </note>
          <note n="6fb2dd65">
            Riksdagens protokoll
          </note>
          <note n="32ad841b">
            2008/09:43
          </note>
          <note type="date" n="7448b212">
            Fredagen den 5 december
          </note>
          <note n="621ce1fb">
            Kl. 09:00 - 11:20
          </note>
          <note n="7f208a18">
            1 § Anmälan om återtagande av plats i riksdagen
          </note>
          <note n="78c5537b">
            Tredje vice talmannen meddelade att Gustav Blix (m) skulle återta
            sin plats i riksdagen från och med den 8 december, varigenom uppdraget
            som ersättare skulle upphöra för Curt Linderoth (m).
          </note>
          <note n="33285a18">
            2 § Meddelande om ändring i kammarens sammanträdesplan
          </note>
          <note n="c1dda0ca">
            Tredje vice talmannen meddelade att onsdagen den 10 december
            kl. 9.00 skulle sammanträdet inledas med ett högtidlighållande
            av 60-årsdagen av FN:s förklaring om mänskliga rättigheter.
          </note>
          <note n="4c46a79c">
            Voteringen kl. 9.00 skulle flyttas till kl. 9.20 .
          </note>
          <note n="e1219945">
            3 § Svar på interpellation 2008/09:132 om kvotering för jämställda
            styrelser
          </note>
          <note type="speaker" n="34a012d6">
            Anf. 1 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-984b13dd348e2e7f-0" n="b2e88ed5">
            <seg n="3cf3e4d7">
              Fru talman! Eva-Lena Jansson har frågat mig om jag avser att
              verka för att riksdagens mål för jämställdhetspolitiken förändras
              och, om inte, vilka åtgärder jag avser att vidta i syfte att bolagsstyrelser
              får en jämn könsfördelning.
            </seg>
            <seg n="6b60290a">
              Utgångspunkten för Eva-Lena Janssons resonemang är att Sverige
              har blivit mindre jämställt sedan den borgerliga regeringen tillträdde.
              Jag antar att detta syftar på rapporten Gender Gap Index som har
              publicerats av World Economic Forum nyligen. Låt mig därför inleda
              med att konstatera att enligt rapporten håller Sverige i huvudsak
              en konstant nivå. Dessutom använder den sig av data som är omkring
              två år gamla. Den handlar alltså om Socialdemokraternas sista
              år i regeringsställning.
            </seg>
            <seg n="416ae9fb">
              Jämställdhetspolitikens mål och delmål som riksdagen antagit
              är det mål och delmål som regeringen med en mängd åtgärder arbetar
              för att uppnå.
            </seg>
            <seg n="0cd12cff">
              En jämn representation av kvinnor och män i beslutande organ
              är en viktig demokratifråga. Regeringen tycker att det är viktigt
              att öka andelen kvinnor på chefspositioner och i styrelser i såväl
              statligt ägda bolag och myndigheter som privata företag för att
              få ökad tillväxt och främja Sveriges utveckling.
            </seg>
            <seg n="933f6f98">
              Men det finns andra vägar än tvingande lagförslag för att uppnå
              förändringar. Att kvinnor är underrepresenterade i bolagsstyrelser
              beror på brister i jämställdheten i hela samhället från skolan
              och hela vägen upp i karriärstegen. Regeringen angriper de problemen
              i stället för att genomföra en symbolåtgärd som bara berör några
              få kvinnor.
            </seg>
            <seg n="b406773b">
              Alliansregeringen har genomfört en kraftfull ekonomisk förstärkning
              av jämställdhetspolitiken och har därigenom möjliggjort en lång
              rad åtgärder.
            </seg>
            <seg n="e4656e45">
              Regeringen har beslutat om ett åtgärdspaket på 110 miljoner kronor
              för att främja jämställdheten i skolan. I satsningen ingår bland
              annat fortbildning för lärare och studie- och yrkesvägledare för
              att få elever att våga välja emot könsbundna förväntningar samt
              för att fler som gjort det ska stå fast vid sitt utbildningsval.
              En jämställdhetsdelegation ska analysera könsskillnaderna i utbildningsresultat,
              utvärdera metoder för att bryta traditionella könsroller och föreslå
              lämpliga insatser med mera.
            </seg>
            <seg n="f0469ee6">
              Vi satsar även 100 miljoner kronor om året 20072009 på att främja
              kvinnors företagande. Bland annat kommer ett flertal regionala
              aktörer inom programmet Främja kvinnors företagande att arbeta
              med information, rådgivning och affärsutveckling. Fler företagande
              kvinnor skulle bidra till en starkare ekonomisk utveckling, jämnare
              fördelning av resurser och bättre underlag för rekrytering av
              verkställande direktörer, ordförande och styrelser. Dessutom har
              regeringen i syfte att öka andelen kvinnor på ledande befattningar
              beslutat om ett karriärutvecklingsprogram för kvinnor anställda
              inom staten som kan föregå med gott exempel. I syfte att skapa
              förutsättningar för analys, uppföljning och samordning pågår arbetet
              med att ta fram en samlad strategi vad gäller jämställdhet på
              arbetsmarknaden och i näringslivet.
            </seg>
            <seg n="e789bc78">
              Jämställdhetsbonus och skattereduktion för hushållstjänster är
              ytterligare exempel på åtgärder som underlättar för både kvinnor
              och män att kombinera arbete och familj. På det sättet minskar
              hindren för kvinnor att fullt ut delta, utvecklas och göra karriär
              i arbetslivet.
            </seg>
            <seg n="0516ce5f">
              Tillsättningen av ledamöter i bolagsstyrelser är inte jämställd.
              Men att byta ut en orättvisa mot en annan är ingen bra lösning.
              Till exempel har vi sett hur kvinnor missgynnats när högskolor
              ger förtur till män vid kvinnodominerade utbildningar. Jag vill
              se ett jämställt samhälle där vi bedöms efter vår kompetens och
              våra förmågor och meriter, inte kön, hudfärg eller något annat.
            </seg>
          </u>
          <note type="speaker" n="490f2d21">
            Anf. 2 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-0" n="3d531021">
            <seg n="b292f232">
              Fru talman! Jag vill börja med att tacka statsrådet för svaret.
            </seg>
            <seg n="c95e29b9">
              Det statsrådet avslutade sitt anförande med kan jag ställa upp
              på; jag vill också se ett jämställt samhälle där vi bedöms efter
              vår kompetens och våra förmågor och meriter, inte kön, hudfärg
              eller något annat.
            </seg>
            <seg n="167efe51">
              Tyvärr ser inte Sverige ut så. Min interpellation grundar sig
              inte på den undersökning som Nyamko Sabuni hänvisar till utan
              den grundar sig bland annat på riksdagens utredningstjänst som
              har konstaterat att regeringens budget konsekvent missgynnar lågavlönade
              kvinnor och prioriterar och framför allt gynnar högavlönade män.
            </seg>
            <seg n="a83da733">
              Vi har också sett att tillsättningen av fler kvinnor i olika
              typer av bolagsstyrelser helt har avstannat. Nyamko Sabuni konstaterade
              själv i en intervju i Svenska Dagbladet att det beror på att regeringen
              inte sätter press på näringslivet i Sverige.
            </seg>
            <seg n="88b6e0ba">
              I Norge har man antagit en lagstiftning som jag tycker är viktig.
              Av lagen framgår att bolagens styrelser ska bestå av max 60 procent
              män. Jag tycker att det är konstigt när vi diskuterar kvotering
              att man säger att man inte gillar kvotering. Jag kan ta ett exempel
              på kvotering som vi alla tycker är bra, nämligen att jag står
              här och representerar Örebro län och att Göran Pettersson representerar
              Norrtälje. Vi har valt att ha en demokratisk representation i
              Sveriges riksdag. Människor från hela Sverige finns representerade.
              Mitt parti tycker också att de ska vara både kvinnor och män i
              olika åldrar och med olika bakgrund och erfarenhet eftersom besluten
              blir bättre.
            </seg>
            <seg n="fb997bea">
              Låt oss se på delar av fordonsindustrin och deras bolagsstyrelser
              och ledningsgrupper. De består av tolv män och en kvinna. Då inser
              man att nödvändig kompetens faktiskt saknas i en del av styrelserna.
            </seg>
            <seg n="0ffa4f24">
              Jag har ställt följande fråga till statsrådet: Vilka åtgärder
              avser jämställdhetsministern att vidta i syfte att bolagsstyrelser
              ska få en jämn könsfördelning? Svaret blir att hon inte tänker
              vidta några åtgärder alls. Det är så jag har tolkat svaret. Jag
              kan inte se att någonting ska göras. Statsrådet nämnde en samlad
              strategi vad gäller jämställdhet på arbetsmarknaden och i näringslivet.
              Det är bra att få en samlad strategi, men om man inte lägger fram
              tydliga riktningar och mål kan man inte åstadkomma något heller.
              Jag skulle i alla fall vilja veta varför statsrådet tycker att
              det är okej att kvotera till Sveriges riksdag när det gäller geografi
              men inte att kvotera när det gäller kvinnor och män. Uppenbarligen
              är mer än halva befolkningen kvinnor. Varför är det ointressant
              att ha hälften kvinnor i bolagsstyrelser? Vi skulle kunna anta
              en likadan lagstiftning som i Norge och därmed åstadkomma resultat
              på en gång. Jag tror att det skulle gynna näringslivet och därmed
              den svenska arbetsmarknaden.
            </seg>
            <seg n="41cc14b9">
              Var lite optimistisk, statsrådet, och kom igen. Jag tror faktiskt
              på en offensiv lagstiftning.
            </seg>
          </u>
          <note type="speaker" n="44aef0f9">
            Anf. 3 GÖRAN PETTERSSON (m):
          </note>
          <u who="goran_pettersson_2397a6" xml:id="i-256feabafa4839f2-0" n="541d469d">
            <seg n="d057efbc">
              Fru talman! Frågan om kvotering är komplicerad. Här i riksdagen
              representerar vi olika delar av landet. Det gör vi för att det
              är reglerat att vi ska väljas i olika valkretsar. Därigenom blir
              det en naturlig fördelning på regioner. Kön är något som inte
              är reglerat. Där är det ett fritt val som partierna har gjort
              när de har valt vilka som ska vara kandidater. Slutligen har ägaren
              av riksdagen, väljarna, valt olika individer. Då har väljarna
              valt en riksdag som har en relativt jämn könsfördelning.
            </seg>
            <seg n="b5392234">
              När det gäller nämnder och styrelser som lyder under staten kan
              staten mycket väl välja att av olika skäl fördela de platserna
              till personer med olika kön för att uppnå olika jämställdhetsmål.
              Men debatten här i dag handlar om bolagsstyrelser och privatägda
              bolag, och då kommer ett antal frågor på kollisionskurs med varandra.
            </seg>
            <seg n="2b08b64a">
              Den ena kan vara vår ambition, som kan vara olika hög här i riksdagen,
              att styra. Den andra är äganderätten. Där är det väldigt viktigt
              att komma ihåg att ledamöterna i en bolagsstyrelse sitter där
              som representanter för ägarna, och det är ägarnas intressen som
              de ska tillvarata i bolagsstyrelserna. En lagstiftning som reglerade
              vem ägaren hade rätt att tillsätta skulle då vara en inskränkning
              i äganderätten.
            </seg>
            <seg n="c1a9649a">
              Jag är av den uppfattningen att vi inte har för få pekpinnar
              och regelverk när det gäller vårt näringsliv. Opponenten här i
              debatten framför att man skulle vilja ha en aktiv lagstiftning.
              Jag skulle vilja kalla det en aktivistisk lagstiftning, och det
              vill jag verkligen avråda från.
            </seg>
            <seg n="d4b61ef8">
              Därför tycker jag att det här är en mycket principiell fråga
              när det gäller äganderätten och att äganderätten inte ska inskränkas
              genom att man gör dessa restriktioner.
            </seg>
            <seg n="fab1e7a3">
              Sedan tas fallet Norge upp, och det talas om hur framgångsrik
              politiken har varit när man har gått in och styrt vem som kan
              få sitta i styrelser. Nu är det ju så att den norska ekonomin,
              likt en del andra oljestaters, påverkas väldigt mycket av att
              den är byggd på stora oljeinkomster. Jag tycker att det skulle
              vara intressant att få höra vilka företag det är som har varit
              väldigt framgångsrika i Norge på grund av att man har kvoterade
              styrelser.
            </seg>
          </u>
          <note type="speaker" n="2362a329">
            Anf. 4 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-984b13dd348e2e7f-1" n="b2e88ed5">
            <seg n="33f65771">
              Fru talman! Ibland när man inte delar analysen tror man att motståndaren
              inte ger svar på de frågor man ställer. Det är det jag upplever
              när jag nu debatterar med Eva-Lena Jansson. Hon delar inte min
              analys att de problem som vi ser i bolagsstyrelser inte börjar
              och inte slutar där utan genomsyrar hela samhället och att det
              därför är viktigt att gå till botten med var problemen börjar.
            </seg>
            <seg n="258763de">
              Jag tror att problemen börjar redan hos våra barn i familjerna.
              De börjar i förskolan, och de finns i skolan och så vidare upp
              i högskolan och sedan ute på arbetsmarknaden.
            </seg>
            <seg n="ffb247ca">
              Om man inte delar den analysen är det klart att man fastnar i
              att om vi bara kvoterade till bolagsstyrelser skulle vi få ett
              jämställt samhälle. Men jag delar som sagt inte den uppfattningen.
            </seg>
            <seg n="9b1235b2">
              Eva-Lena Jansson hänvisar till riksdagens utredningstjänst och
              att de har sagt att Sverige har blivit sämre på jämställdhet.
              Jag väljer att inte tro på det, framför allt eftersom jag hör
              att hon inte återger citaten på ett korrekt sätt när hon försöker
              citera mig i de intervjuer jag har givit. Därför väljer jag att
              hoppa över det.
            </seg>
            <seg n="31ca6a57">
              Däremot vill jag bara säga att om Eva-Lena Jansson läser den
              statistik som finns i budgetpropositionen kan det i alla fall
              framkomma att kvinnor i Sverige tjänar mer i dag än de gjorde
              under den socialdemokratiska regeringstiden. Det beror på att
              jobbskatteavdraget har kommit kvinnor till del, också kvinnor
              som har låga inkomster och medelinkomster, inte bara de som har
              höga inkomster.
            </seg>
            <seg n="759fd08b">
              Om Eva-Lena Jansson läser där ska hon också se att det är färre
              kvinnor som är sjuka i dag än på Socialdemokraternas tid. Vi har
              gjort analysen att det är fler kvinnor som är sjuka när det är
              brist på rehabiliteringspolitik och man inte har tagit hänsyn
              till de faktorerna. Det gör att regeringen nu satsar på att man
              i rehabiliteringskedjan ska ta hänsyn till jämställdhetsperspektiv
              för att nå de sjuka där de finns. Det är framför allt kvinnor
              i den offentliga sektorn som drabbas.
            </seg>
            <seg n="c4c6b777">
              Återigen kan jag hänvisa till det åtgärdspaket som jag i mitt
              svar försökte redovisa för Eva-Lena Jansson som en del av lösningen
              på de problem vi ser, för de är väldigt många. Jag är övertygad
              om att den politik vi bedriver denna mandatperiod inte kommer
              att vara den enda som behövs. Den kommer inte att lösa problemen,
              utan vi kommer att behöva fortsätta att jobba med jämställdhetspolitik
              också nästa mandatperiod och mandatperioden därefter.
            </seg>
            <seg n="6e635b0b">
              Som jag sade börjar ojämställdheten redan i förskolan och skolan,
              och därför satsar vi mycket pengar på att se till att lärare,
              yrkesvägledare och andra ska kunna se de olika könsroller som
              finns i skolan, som präglar skolan och som gör att pojkar och
              flickor inte alltid väljer som de kanske skulle vilja utan väljer
              väldigt könsbundet.
            </seg>
            <seg n="2c052e58">
              Vi ser att förmögenhetsfördelningen i vårt land är skev, och
              det handlar väldigt mycket om att kvinnor äger mindre än män.
              Att försöka stimulera, stödja och uppmuntra kvinnors företagande
              tror jag också är en del av lösningen på de problem vi ser.
            </seg>
            <seg n="1b253f7c">
              Återigen: Många gånger uppger kvinnor att de inte kan jobba heltid
              eller inte kan låta sina företag växa därför att de har brist
              på tid, att de måste hinna med både hemmet och familjen och arbetet.
              Där blir en jämställdhetsbonus som underlättar för både kvinnor
              och män, för föräldrarna, att dela på föräldraförsäkringen en
              viktig åtgärd.
            </seg>
            <seg n="cacfbf7e">
              Också skattereduktionen för hushållstjänster är viktig. Även
              om Eva-Lena inte ser det i dag är den väldigt viktig för många
              kvinnor som vill jobba heltid, som vill utvecklas på sina arbetsplatser
              och som vill få möjlighet att göra karriär.
            </seg>
            <seg n="59322666">
              Allt detta görs, Eva-Lena, men du väljer att inte se det eller
              höra det därför att du tror att Sveriges jämställdhetsproblem
              löses med ett antal kvinnor i bolagsstyrelser. Den analysen delar
              inte jag.
            </seg>
          </u>
          <note type="speaker" n="ea1e64d7">
            Anf. 5 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-1" n="3d531021">
            <seg n="3fc6b8b2">
              Fru talman! Nej, jag tror inte att jämställdhetsproblemen kommer
              att lösas av bara den här frågan. Jag tror att man måste ha olika
              metoder på olika nivåer.
            </seg>
            <seg n="5bdc96ae">
              Den fråga som jag har tagit upp handlar om det mål som riksdagen
              har antagit där vi säger: En jämn fördelning av makt och inflytande.
              Kvinnor och män ska ha samma rätt och möjlighet att vara aktiva
              samhällsmedborgare och att forma villkoren för beslutsfattandet.
              Det är just den punkten i jämställdhetsmålet som jag har tagit
              upp.
            </seg>
            <seg n="136d2035">
              Jag håller med om att det finns bra saker som regeringen har
              gjort, som att man satsar på att utveckla kvinnor i näringslivet
              och så vidare. Jag tycker att jämställdhetsbonusen kan vara en
              bra sak.
            </seg>
            <seg n="9e7a42b9">
              Jag tycker inte att skattereduktion på hushållsnära tjänster
              är en bra idé, och det har jag varit jättetydlig med. Lika lite
              tycker jag att vårdnadsbidraget är en speciellt bra ingång för
              kvinnor ute i arbetslivet att komma in i bolagsstyrelser. Tvärtom
              permanentar det kvinnor i ett utanförskap, som jag absolut aldrig
              kan ställa upp på. Nyamko Sabuni har ju själv sagt att det inte
              är bra för jämställdheten.
            </seg>
            <seg n="8e3a43ab">
              Jag hänvisar till riksdagens utredningstjänst om regeringens
              budget, och det är RUT som har konstaterat att fördelningen blir
              sådan att högavlönade män tjänar mest på regeringens budget. Jag
              står inte här och far med osanning.
            </seg>
            <seg n="ccf4cd10">
              Jag ska citera ordagrant vad statsrådet har sagt: Vi är ju 50
              procent män och 50 procent kvinnor i samhället. Det kanske skulle
              vara 4951, men det står i alla fall så här i artikeln. Var som
              helst i samhället där vi vill kvotera skulle vi få in 50 procent
              kvinnor. Kvotering är en jätteenkel metod att egentligen frånta
              sig ansvaret för att nå genuin jämställdhet.
            </seg>
            <seg n="ba1e53d8">
              Man får i alla fall 50 procent kvinnor och män därom är vi överens.
            </seg>
            <seg n="4499d72e">
              Vad jag försöker säga är att de styrelser som vi har i dag saknar
              nödvändig kompetens. Statsrådet säger att det i dag inte finns
              kvinnor som har tillräcklig kompetens för att sitta i de här bolagsstyrelserna.
              Jag är av en helt annan uppfattning. Jag tror att det finns massor
              av kompetenta kvinnor. Men de sitter inte i samma bastu och sitter
              inte i samma styrelser som dessa män, som väljer andra, liknande
              män till dessa olika styrelser.
            </seg>
            <seg n="c3d159a1">
              Om man tittar på många av de stora företagen i Sverige kan man
              se att vd:n i ett företag har någon som sitter som styrelseledamot
              eller styrelseordförande, och i nästa bolag är den vd:n styrelseordförande
              och den andra personen sitter som vd. Det är klart att de väljer
              varandra.
            </seg>
            <seg n="11901731">
              Så kommer det att vara så länge som vi politiker inte säger att
              det är viktigt att man får in den del av Sverige som står utanför
              dessa bolagsstyrelser, om vi inte markerar att det är jätteviktigt
              att få in kvinnor. Jag har inte sagt att vi ska säga vilka kvinnor
              det ska vara, men jag tycker att det är viktigt att Sverige speglas
              även i dessa bolagsstyrelser.
            </seg>
            <seg n="217717b9">
              Då kan man sätta upp mål. Tittar man i den här artikeln kan man
              se att så fort den tidigare socialdemokratiska regeringen har
              hotat med att lagstifta har det hänt någonting. Uppenbarligen
              finns det ett signalsystem som gör att om lagstiftaren säger att
              det är viktigt med kvinnor i bolagsstyrelser börjar man titta
              efter kvinnor.
            </seg>
            <seg n="f0b711b4">
              På samma sätt var det när vi socialdemokrater sade att vi ska
              ha varannan man och varannan kvinna på våra listor. Det blev ett
              signalsystem. Nu är det flera partier som har följt efter oss,
              och jag tycker att det är jättebra. Jag tror också att det kan
              bli mycket bättre när både kvinnor och män deltar i de rum där
              besluten fattas. Jag tycker i alla fall att det är fortsatt viktigt.
              Jag väljer att peka på fakta, inte på hörsägen.
            </seg>
          </u>
          <note type="speaker" n="e641e623">
            Anf. 6 GÖRAN PETTERSSON (m):
          </note>
          <u who="goran_pettersson_2397a6" xml:id="i-256feabafa4839f2-1" n="541d469d">
            <seg n="ac2f19d7">
              Fru talman! Eva-Lena Jansson tog upp att fordonsindustrins dåliga
              resultat skulle kunna bero på att man har haft för ensidigt sammansatta
              styrelser. Jag är inte säker på att det är så, men det kan inte
              uteslutas. Men med det system vi har för den privata marknaden
              kommer marknaden att reglera detta. Om ett bolag eller en ägare
              väljer att ha en dålig styrelse kommer man att få ta konsekvenserna
              av det. De bolagen kommer att slås ut, och ägarna kommer att förlora
              sina pengar.
            </seg>
            <seg n="1f61524c">
              Ägarna har privilegiet att fatta beslut även om de är korkade,
              och de kommer också att få ta konsekvenserna av sina beslut. Det
              är den uppdelning vi har i den marknadsekonomi som är Sverige.
            </seg>
            <seg n="27dcff58">
              Om man nu för resonemanget att vi politiker kan skräddarsy styrelserna
              med olika egenskaper hos ledamöterna måste man också kunna se
              att det är många andra egenskaper än kön som det kan handla om.
              Jag undrar vilka andra egenskaper som Eva-Lena Jansson tycker
              att vi här i riksdagen borde reglera så att styrelserna blir optimala.
              Där kommer in kompetens, ålder, utbildning och personliga egenskaper.
              Det finns egentligen inga begränsningar för hur långt den politiska
              aktivismen skulle kunna gå om syftet nu var att åstadkomma optimala
              styrelser.
            </seg>
            <seg n="8c4f99bf">
              Nej, låt mig än en gång trycka på detta: När man har ett privat
              företag med privata ägare är det ägarnas privilegium att välja
              vem som representerar dem i bolagsstyrelsen.
            </seg>
          </u>
          <note type="speaker" n="6a2599dc">
            Anf. 7 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-984b13dd348e2e7f-2" n="b2e88ed5">
            <seg n="e6d651b2">
              Fru talman! Jag kan börja där Göran Pettersson slutade, nämligen
              med att ägarna väljer. Socialdemokraternas medlemmar valde att
              införa kvotering i sitt parti genom varannan damernas. Andra partier
              har följt efter. Det är jättebra. Det finns i dag ingenting i
              lag som hindrar att börsbolagen också väljer att kvotera och tillämpa
              varannan damernas. Det finns absolut ingenting som hindrar.
            </seg>
            <seg n="97330b8a">
              Skillnaden, Eva-Lena Jansson, är att du får välja, men du tycker
              inte att de som äger börsbolagen ska välja. Du vill bestämma hur
              de ska utse styrelser.
            </seg>
            <seg n="a52ca3c5">
              Jag delar uppfattningen att det är problematiskt att man inte
              har bättre representation av könen i styrelserna, men vi ska inte
              låtsas som att vi når jämställdhet bara det blir fifty-fifty.
              Vi läser ju årligen undersökningar där riksdagsledamöter blir
              tillfrågade om sin arbetssituation i riksdagen. Inte är resultatet
              att det är en jämställd och mångfaldsinspirerande arbetsmiljö,
              utan det finns hela tiden ledamöter som beklagar sig över sexism,
              rasism, diskriminering, härskartekniker eller annat som man kan
              utsättas för som kvinna, som invandrare, som ung och så vidare.
              Jämn könsfördelning är ingen garanti för jämställdhet. Därför
              är det citat du läste upp helt korrekt, det vill säga att jämställdhet
              är mer än jämn könsfördelning. Även om vi eftersträvar detta är
              jämställdhet mer än jämn könsfördelning.
            </seg>
            <seg n="c97b5ab4">
              Man måste arbeta mer aktivt. Man måste ta sitt ansvar för att
              skapa jämställda styrelser eller jämställda arbetsplatser. Det
              räcker inte med bara sifferexercis.
            </seg>
            <seg n="71329ad6">
              Sveriges befolkning består av ungefär 50 procent kvinnor och
              ungefär 50 procent män. Det är klart att var vi än kvoterar skulle
              vi få in kvinnorna. Men det är återigen ingen garanti för jämställdhet.
            </seg>
            <seg n="4f4e40f6">
              Vi kan ju se på högskolorna, där det finns positiv särbehandling.
              Där missgynnas kvinnor i dag. Det är också för att man ser på
              bara en liten del i stället för på helheten. Man kvoterar in killar
              på tjejdominerade utbildningar, men man har inte samtidigt tittat
              på hur arbetsmarknaden ser ut för veterinärer, präster eller vad
              det nu kan vara. Ska vi börja kvotera in killar på högskolan när
              vi fortfarande inte har en bra representation av kvinnor och män
              i de yrkessektorerna?
            </seg>
            <seg n="a4568c15">
              Det här är ett större problem som man måste titta lite vidare
              på och inte bara se en enskild sak i taget. Då säger jag till
              Eva-Lena Jansson: Vi arbetar och försöker analysera hur vi kan
              uppnå bättre jämställdhet på arbetsmarknaden. Jag lovar att återkomma
              med ytterligare idéer om hur vi kan göra det. Jag menar att problemen
              är stora, och det finns säkert gott om idéer om vad man kan göra.
              Men kvotering är inte lösningen på problemen.
            </seg>
            <seg n="f767df63">
              Att byta ut en diskriminering mot en annan är inte lösningen.
              Där går våra politiska åsikter isär. Eva-Lena Jansson säger att
              det blev bättre när man hotade med kvotering. Varför nöjde ni
              er då med att bara hota? Varför lagstiftade inte Socialdemokraterna
              om kvotering till börsbolagens styrelser? Jag skulle vilja ha
              svar på det, Eva-Lena Jansson.
            </seg>
          </u>
          <note type="speaker" n="41fb2832">
            Anf. 8 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-2" n="3d531021">
            <seg n="a1fd183b">
              Fru talman! Svaret är kanske så enkelt att det är att jag inte
              satt i riksdagen före 2006. Det kan vara det enkla svaret, men
              det skulle ge mig mycket större betydelse än jag förmodligen har.
              Jag tror nog ändå inte att det är det som är svaret.
            </seg>
            <seg n="4b35789a">
              Jag tycker att det är väldigt viktigt att vi får in kvinnor.
              I artikeln som jag hänvisade till tidigare säger statsrådet att
              det vore orättvist att kvotera in kvinnor. Men det jag försöker
              säga är att i dag är män inkvoterade just därför att de är män.
            </seg>
            <seg n="057ef143">
              Jag tycker att man borde diskutera det faktum att man behöver
              göra mer än att bara se till delar. Där är statsrådet och jag
              faktiskt överens. Man behöver göra massor med saker. Man behöver
              ha genuspedagoger på dagis. Man behöver ha en bra yrkesvägledning
              i skolan. Man behöver jobba jättemycket med attityder och värderingar.
              Man behöver ha en jämställd föräldraförsäkring. Man behöver inte
              ha vårdnadsbidrag.
            </seg>
            <seg n="45dfce5a">
              Det vi kan se när det gäller arbetsmarknaden, som statsrådet
              ju tog upp, är att där kvinnor är överrepresenterade är det också
              deltidstjänster. Det är många fler kvinnor som har deltid. På
              något sätt har det blivit någon form av naturlag att där det är
              deltid kan bara kvinnor jobba. Män söker sig inte dit. Män tar
              inte jobb på deltid, man kvinnor tvingas göra det. Detta kommer
              man naturligtvis inte åt enbart med att säga att det borde vara
              fler platser för män på vissa utbildningar, men jag tycker ändå
              att man kan diskutera kvotering för att se om det har åstadkommit
              något.
            </seg>
            <seg n="e7339597">
              Just när det gäller bolagsstyrelser skulle jag i alla fall vilja
              ha det. Jag tror nämligen på signalkraften, och jag tror på en
              lagstiftning där vi politiker talar om vad som är viktigt.
            </seg>
            <seg n="8e67587b">
              Jag kan konstatera att vi inte är överens i den här frågan. Det
              finns många andra frågor som vi inte är överens om, men jag hoppas
              att vi är överens om att vi vill uppnå ett jämställt samhälle
              i alla fall.
            </seg>
            <seg n="daf701a4">
              Tack, fru talman, för den här debatten!
            </seg>
          </u>
          <note type="speaker" n="fb2662a8">
            Anf. 9 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-984b13dd348e2e7f-3" n="b2e88ed5">
            <seg n="e53be712">
              Fru talman! Jag vill också avsluta med att tacka Eva-Lena Jansson
              för denna debatt. Ja, vi delar uppfattningen att vi behöver ett
              bättre jämställt samhälle, men vi delar inte synen på hur vi uppnår
              det. Det är detta som är det bästa med politiken: Man har olika
              idéer och tror på olika saker, och när man har turen att vara
              den som leder landet ser man till att göra så gott man kan för
              att få igenom sin politik. Det är det vi försöker göra här.
            </seg>
            <seg n="0a0e8a10">
              Sedan kanske Eva-Lena Jansson inte gillar den politik vi för,
              men du och ditt parti hade er chans under tolv år före de två
              år som vi nu har suttit i regeringen. Ni kunde som sagt ha kvoterat
              då, och ni gjorde det inte. Vi tänker vidta andra åtgärder för
              att nå ett bättre jämställt samhälle.
            </seg>
          </u>
          <note n="cbae43cf">
            Överläggningen var härmed avslutad.
          </note>
          <note n="e4a4da44">
            4 § Svar på interpellation 2008/09:134 om ID-kort för folkbokförda
            i Sverige
          </note>
          <note type="speaker" n="1ae4e119">
            Anf. 10 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-984b13dd348e2e7f-4" n="b2e88ed5">
            <seg n="f03bcba9">
              Fru talman! Eva-Lena Jansson har frågat mig om jag är beredd
              att
            </seg>
            <seg n="1e31dc31">
              Det är ett vitalt samhällsintresse att personer som bor i Sverige
              har tillgång till ID-kort för att till exempel kunna utföra bankärenden.
              Regeringen har gjort en samlad bedömning av olika lösningar och
              kommit fram till att det inte är lämpligt att ge polisen uppdraget
              att utfärda dessa ID-kort då kärnverksamheten, brottsbekämpning,
              ska prioriteras. Regeringen har därför valt att ge Skatteverket
              i uppdrag att utfärda ID-kort till personer som är folkbokförda
              i Sverige.
            </seg>
            <seg n="3589ade1">
              Vad gäller den första frågan kan jag glädja Eva-Lena Jansson
              med att det nya ID-kortet för folkbokförda är icke-diskriminerande.
              ID-korten kan utfärdas till alla, oavsett medborgarskap, under
              förutsättning att personen är folkbokförd i Sverige.
            </seg>
            <seg n="8e0496b0">
              Jag delar Eva-Lena Janssons uppfattning om att det är viktigt
              att kommunernas introduktionsenheter koncentrerar sig på sitt
              huvuduppdrag, att introducera nyanlända till det svenska samhället.
            </seg>
            <seg n="d080b1bb">
              Vad gäller svårigheterna att få ID-kort har olika kommuner haft
              olika lösningar på problemet. Från och med den 1 juni 2009 finns
              det ett ID-kort som nyanlända invandrare kan ansöka om. Eva-Lena
              Jansson önskar att det nya ID-kortet ska finnas tillgängligt redan
              i januari. För att säkra en rättssäker och fungerande lösning
              på problemet har det inte varit möjligt att införa det nya ID-kortet
              snabbare. Jag är glad över att en lösning finns på plats från
              den 1 juni 2009.
            </seg>
            <seg n="9c37238d">
              Slutligen frågar Eva-Lena Jansson om jag kommer att verka för
              att frånta bankerna rätten att utfärda ID-kort. Jag är något förvånad
              över frågan. Jag ser inte hur situationen skulle förbättras för
              dem som i dag har svårt att få ID-handlingar genom att bankerna
              fråntas rätten att utfärda ID-kort. Mitt svar på denna fråga är
              således nej.
            </seg>
          </u>
          <note type="speaker" n="aba5a448">
            Anf. 11 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-3" n="3d531021">
            <seg n="f6377f40">
              Fru talman! Tack för svaret, Nyamko Sabuni! Den här frågan har
              jag och Nyamko Sabuni debatterat ett antal gånger. Redan när jag
              kom in i riksdagen hösten 2006 väckte jag en motion i den här
              frågan.
            </seg>
            <seg n="b42cf4f9">
              Just ID-kort för utländska medborgare är en jätteviktig fråga
              att lösa. I min hemkommun Örebro, som jag har beskrivit i den
              här interpellationen, får kommunens introduktionsenhet ägna sig
              åt att göra ärenden tillsammans med utländska medborgare som i
              dag inte kan få ID-kort därför att de inte kan styrka sin identitet
              på det sätt som krävs för att kunna få ut ett ID-kort från bankerna.
            </seg>
            <seg n="3a780493">
              Man har hamnat i en sorts moment 22.
            </seg>
            <seg n="6d9a42e9">
              Min sista fråga, om integrationsministern är beredd att frånta
              banken rätten att utfärda ID-kort, handlar om att man har väldigt
              olika tillämpning av de här reglerna i olika kommuner. I Örebro
              kommun, till exempel, är det jättesvårt att få ID-kort hos bankerna.
              Swedbank utfärdar till exempel inte ID-kort. I flera andra kommuner
              utfärdar man inte ID-kort alls på en del banker.
            </seg>
            <seg n="b2f0538e">
              Däremot räcker det att åka till Västerås. Samma medborgare som
              inte får ID-kort i Örebro hos till exempel Nordea kan, om jag
              har förstått det rätt, få det från Nordea i Västerås därav min
              fråga. Om man nu ska ha banker som utfärdar ID-kort och har möjligheten
              att göra det i många andra länder är det en myndighet som utfärdar
              det borde det vara bra att också tillämpa samma regler.
            </seg>
            <seg n="d593e116">
              Det är jättebra att statsrådet säger att det nya ID-kortet ska
              vara icke-diskriminerande, för det framgick inte i den budget
              som föreslogs där Skatteverket skulle få det här uppdraget. Där
              stod det att det i huvudsak skulle utfärdas till utländska medborgare
              folkbokförda i Sverige, inte svenska medborgare. Då utgår jag
              från att det som står här är korrekt.
            </seg>
            <seg n="02c04497">
              Att jag tar upp frågan om polisen beror ju på att regeringens
              egen utredning föreslog att polisen skulle få det här uppdraget.
              Det skulle nämligen bli billigare för samhället och framför allt
              mer rättssäkert. Det blir konstigt när man frångår det förslag
              som den egna utredningen har tagit fram. Jag är jätteförvånad.
            </seg>
            <seg n="9072ff54">
              Utredningen presenterade sitt förslag redan i december 2007.
              Vi hade alltså kunnat ha ett ID-kort redan från förra året hos
              polisen. Polisen utfärdar nämligen redan i dag nationella ID-kort
              och pass. Man har redan organisationen och systemen för att kunna
              klara av det här. Man hade, som sagt, kunnat ha den här organisationen
              i gång tidigare.
            </seg>
            <seg n="357431ac">
              Nu är det inte Socialdemokraterna som sitter i regeringsställning,
              utan nu är det de borgerliga partierna, därav den här hanteringen,
              får jag väl anta.
            </seg>
            <seg n="d98b9bf0">
              Det är jättebra om statsrådet kommer att se till att kommunernas
              introduktionsenheter får arbeta med sitt huvuduppdrag. För det
              kan väl ändå inte vara meningen att de till exempel ska gå fram
              och tillbaka till banker för att hjälpa de här medborgarna att
              ta ut pengar, betala räkningar och så vidare?
            </seg>
            <seg n="555f5c45">
              Min fråga är: Vad gör statsrådet åt frågan? Det här ID-kortet,
              som statsrådet hänvisar till, kommer ju inte att vara i bruk förrän
              tidigast i juni 2009. Vad ska kommunens introduktionsenhet göra
              fram till dess? Och vad ska de medborgare som bor i Sverige göra
              fram till dess? De kan ju inte skaffa sig ett ID-kort och kan
              därmed inte lösa de här frågorna. Det vill jag i alla fall få
              ett svar på.
            </seg>
          </u>
          <note type="speaker" n="0d2ed3e3">
            Anf. 12 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-984b13dd348e2e7f-5" n="b2e88ed5">
            <seg n="1e542d76">
              Fru talman! Ja, i utredningen fanns det ett förslag om att polisen
              skulle kunna utfärda de här korten. Men jag måste ärligt talat
              säga: För mig spelar det ingen roll vilken myndighet som utfärdar
              de här korten. Huvudsaken är att de invånare i Sverige som i dag
              inte kan legitimera sig ska kunna göra det. Då spelar det ingen
              roll om det är polisen eller skattemyndigheten.
            </seg>
            <seg n="03c046c5">
              Nu har skattemyndigheten tagit på sig denna uppgift, och de ska
              se till att man kan utfärda ID-korten från den 1 juni 2009.
            </seg>
            <seg n="ad5112ff">
              Jag förstår att många människor har haft problem, men det handlar
              också om rättssäkerheten. Vi kan inte utfärda ID-kort vars säkerhet
              vi inte kan garantera, för då kommer man inte heller att kunna
              använda dem på ett bra sätt i de instanser där man behöver använda
              dem.
            </seg>
            <seg n="ab92b1d1">
              Om man då vill göra bankärenden kommer bankerna inte att godkänna
              de ID-korten om de inte får en garanti för att de här ID-korten
              är rättssäkra. Och för att kunna garantera det tar det tid för
              skattemyndigheten att faktiskt rigga upp ett system som är rättssäkert
              innan man kan börja utfärda korten.
            </seg>
            <seg n="12df77b2">
              Att det i uppdraget till skattemyndigheten står vilken grupp
              av individer som främst kommer att ansöka om dessa kort är inga
              konstigheter. De som är svenska medborgare kommer ju att fortsätta
              att kunna ansöka hos polisen. De nyanlända kan däremot bara ansöka
              hos skattemyndigheten. Men vi har alla rätt att ansöka hos skattemyndigheten.
              Det är ingen som behöver vända sig till polisen längre när skattemyndigheten
              börjar utfärda de här korten. Det är därför som det står som det
              gör i uppdraget.
            </seg>
            <seg n="ebe32185">
              Eva-Lena skulle, som sagt, önska att detta kunde ske redan den
              1 januari. Jag är glad över att det sker den 1 juni.
            </seg>
            <seg n="809684f3">
              När det gäller dem som har problem kommer vi tyvärr att få fortsätta
              att lösa de här problemen på samma sätt som man har gjort under
              de senaste månaderna.
            </seg>
            <seg n="b5147cfe">
              En del kan identifiera sig med hjälp av passen från hemlandet
              och ett utdrag från folkbokföringen. Andra kan få hjälp om de
              har en bank i sitt forna hemland som kan vara garanten gentemot
              de svenska bankerna här i Sverige. På det sättet kan man få ID-kortet.
              En annan kategori får, som sagt, hjälp av kommunerna.
            </seg>
            <seg n="cee43c1e">
              Jag tror att det är bra att man lokalt försöker hitta så många
              lösningar som möjligt för att se till att också de här individerna
              kan få den samhällsservice de behöver och som de inte skulle kunna
              få om inte någon kan legitimera dem.
            </seg>
            <seg n="a1e841c0">
              Men det betyder i sin tur inte att vi ska utfärda korten för
              snabbt, så att de inte är rättssäkra. Då kommer vi bara att skjuta
              fram problemet.
            </seg>
            <seg n="d88d710a">
              Från och med den 1 juni finns det rättssäkra ID-kort också för
              dem som inte är svenska medborgare. Därmed kan också de ha tillgång
              till all samhällsservice på lika villkor som för oss andra. Det
              tycker jag är det viktigaste och grundläggande här.
            </seg>
          </u>
          <note type="speaker" n="38fa7846">
            Anf. 13 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-4" n="3d531021">
            <seg n="c53503bf">
              Fru talman! Jag fick inte svar på hur integrationsministern tänker
              verka för att kommunernas introduktionsenheter ska få arbeta med
              sitt huvuduppdrag, nämligen att introducera nyanlända flyktingar
              och invandrare på den svenska arbetsmarknaden och i samhället.
            </seg>
            <seg n="3e6be126">
              Det kan inte vara så att kommunerna ska avsätta en stor del av
              sin ekonomi för att göra ärenden som vi andra sköter utanför arbetstid.
              Det kan inte vara deras huvuduppgift. Visserligen kan det vara
              en del i att visa hur man går till väga när man går till banken
              och posten och så vidare. Men det kan inte vara meningen att man
              ska utfärda de här sysslorna varje vecka året runt.
            </seg>
            <seg n="1d3ad7ce">
              Första gången jag tog upp den här frågan med Nyamko Sabuni var
              i mars 2007. Då utlovades det en skyndsam utredning för att komma
              åt det här problemet. Det var i mars 2007, och nu får vi förhoppningsvis
              ett ID-kort sommaren 2009.
            </seg>
            <seg n="5905f58d">
              Varför får vi det sommaren 2009? Jo, för att vi har tagit upp
              att vi har ett EU-val i juni. Eftersom det krävs att man ska kunna
              legitimera sig kommer många av de EU-medborgare som vill gå och
              rösta kanske att krävas på legitimation. Och så har de ingen legitimation
              därför att de inte kan få ut ett ID-kort.
            </seg>
            <seg n="75d684f0">
              Jag tycker att den här frågan har varit viktig. Jag konstaterar
              att statsrådet säger att det för henne inte spelar någon roll
              vilken myndighet som utfärdar det. Men utredningen gjorde en bedömning.
              Man ställde frågan: Är Migrationsverket en lämplig utfärdare av
              ID-kort? Nej. Det var både för- och nackdelar, men svaret var
              i princip nej. Är skattemyndigheten lämplig? Ja, det fanns fördelar,
              men det fanns också nackdelar. Är polisen lämplig? Ja, sade utredaren,
              därför att då blir det rättssäkert. Det kommer att kosta minst.
              Dessutom har man redan i dag ett system, precis som Nyamko Sabuni
              berättade om.
            </seg>
            <seg n="62068ac7">
              Man utfärdar nationella ID-kort. Man utfärdar pass. Polisen sade
              själv: Vi kan göra det här och klarar av uppdraget utan att det
              kostar någonting extra, för vi har redan systemet.
            </seg>
            <seg n="8896af31">
              De här bankerna och även tidigare Svensk Kassaservice ändrade
              ju reglerna när det gällde utfärdande av ID-kort för att man var
              bekymrad över att det fanns människor som faktiskt försökte förfalska
              ID-korten, skaffa sig ett ID-kort som inte stämde med den personliga
              identiteten.
            </seg>
            <seg n="842c10f5">
              Vem skulle gå till polisen och försöka få ut ett falskt ID-kort?
              Redan där hör vi hur mer rättssäkert det skulle vara. Därför hade
              jag tyckt att det hade varit mycket smartare att polisen hade
              fått det. Men jag förstod att det var polisen själv som inte ville
              ha det.
            </seg>
            <seg n="68b1d2f2">
              Man kan välja som regering att säga att det är lämpligast, därför
              att det har deras egen utredning kommit fram till. Det är mer
              rättssäkert och mer ekonomiskt försvarbart. Vi behöver inte lägga
              en massa extra pengar på Skatteverket som faktiskt har andra uppgifter
              att syssla med.
            </seg>
            <seg n="059a87d8">
              Jag vill i alla fall att statsrådet här och nu berättar vad hon
              tänker göra för de kommuner som just nu får jobba med andra saker
              än introduktion av nyanlända invandrare.
            </seg>
          </u>
          <note type="speaker" n="4f0fb777">
            Anf. 14 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-984b13dd348e2e7f-6" n="b2e88ed5">
            <seg n="5cb4aa0f">
              Fru talman! Jag kommer att fortsätta att tacka de kommuner som
              tar sitt ansvar i introduktionsprogrammen att hjälpa de individer
              som de har ansvar för att introducera i samhället. Just nu råkar
              ett av de problem som möter de nyanlända vara att de inte kan
              få tillgång till ID-kort. Men då är det väl bra att kommunerna
              kan hantera det. Vi jobbar så skyndsamt som vi kan för att de
              ska kunna få tillgång till ID-kort.
            </seg>
            <seg n="99c1ffb1">
              Eva-Lena Jansson känner till hur vårt demokratiska system fungerar.
              När man ser problem utreder man dem. Efter utredning skickar man
              ut betänkandet på remiss. Efter remissen bereder man betänkandet
              i Regeringskansliet och fattar beslut om hur man vill se den framtida
              lagen. Efter det ser man till att det finns rätt myndighet för
              att utföra uppgiften. Den processen tar tid. Värre än så är det
              inte.
            </seg>
            <seg n="c686d97b">
              Visst finns det utredningar som kan göras på mycket kortare tid.
              Men det här är en viktig fråga. Det handlar också om landets säkerhet.
              Därför får det ta den tid det tar. Jag är tacksam för varje kommun
              som ser till att hjälpa sina nya invånare med att få tillgång
              till den service de behöver och som de inte skulle få tillgång
              till utan ID-kort. Det är väl inget fel. Det är väl en del av
              kärnuppdraget att se till att det ska fungera för invånarna i
              kommunen.
            </seg>
            <seg n="4cd3cc1e">
              Rättssäkerheten kommer att garanteras. Det finns inget som säger
              att bara för att det är skattemyndigheten som utfärdar ID-korten
              så blir det ingen rättssäkerhet. Allting handlar om rättssäkerheten.
              Annars kunde vi ha givit uppdragit till vem som helst.
            </seg>
            <seg n="72175847">
              Vi menar att skattemyndigheten är rätt myndighet, inte polisen.
              Det är klart att det kanske hade kunnat gå lite fortare för polisen
              eftersom de har en hel del redan riggat på plats med de nationella
              ID-korten. Men nu valde vi att lägga denna uppgift på skattemyndigheten
              så att polisen kan fokusera på sitt kärnuppdrag så mycket som
              möjligt.
            </seg>
            <seg n="29c80b7c">
              Jag förstår inte varför vi diskuterar vilken myndighet det ska
              vara, att det ska vara viktigt i den här processen. Det viktiga
              är väl att invånarna får tillgång till sina ID-kort. Det får de
              från den 1 juni. Från den 1 juni kan man ansöka och därmed också
              rösta i parlamentsvalet. Jag hoppas att personerna kan hitta till
              skattemyndigheten och få sina ID-kort så att de kan få delta i
              parlamentsvalet. Det fanns också i beräkningen av när detta måste
              ske.
            </seg>
            <seg n="ba49d376">
              Vi påskyndar processen väldigt mycket just nu. Trots att vi kräver
              hög säkerhet kräver vi att man ska jobba så fort som möjligt för
              att invånarna ska få tillgång till ID-korten. Vi kan inte slarva,
              men vi påskyndar det så mycket som möjligt, Eva-Lena Jansson.
              Det hade inte kunnat gå så väldigt mycket snabbare än det gör
              nu, oavsett regering.
            </seg>
          </u>
          <note type="speaker" n="17ded68e">
            Anf. 15 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-5" n="3d531021">
            <seg n="978346b0">
              Fru talman! Vi pratar om en regering som försämrat a-kassan och
              haft lagförslag som var ute på remiss mindre än tre veckor. Vi
              har haft lagförslag där man har försämrat sjukförsäkringen. Människor
              kommer att gå ut och bli utförsäkrade från den 1 januari utan
              att få minsta ersättning. Och vi pratar om att man inte kan genomföra
              saker på mindre än två års tid. Det är helt fel, skulle jag vilja
              säga.
            </seg>
            <seg n="fa20370f">
              Den här regeringen har genomfört massor med lagförslag. Många
              av dem tycker jag har varit ganska dåliga och dåligt utredda.
              Regeringens egen utredning som jobbade i nästan åtta månader kom
              fram till att polisen skulle vara det billigaste och mest rättssäkra.
              Den hade kunnat ha det här på plats redan sommaren 2008.
            </seg>
            <seg n="f9b72bdc">
              Statsrådet säger att det inte spelar någon roll. Det är klart
              att det har betydelse. Det har haft jättestor betydelse för massor
              med kommuner där man har fått syssla med andra saker. När jag
              frågar om hon är beredd att verka för att kommunernas introduktionsenheter
              ska få arbeta med sitt huvuduppdrag och inte gå post- och bankärenden,
              inte följa med människor som ska hyra videofilmer, inte sitta
              på olika ställen för att identifiera människor som inte har ett
              eget ID-kort svarar statsrådet att hon är jättetacksam.
            </seg>
            <seg n="5cacd7a4">
              Jag förstår att hon är tacksam, eftersom regeringen inte har
              lyckats lösa frågan. Men det var inte kommunernas huvuduppdrag
              att gå med de här personerna och göra de ärendena. I så fall ska
              kommunerna ha extrapengar. Var är de i så fall? Jag har inte sett
              dem.
            </seg>
            <seg n="47dbb070">
              Jag är glad att vi får ett ID-kort, men det borde ha kommit mycket
              tidigare, fru talman.
            </seg>
          </u>
          <note type="speaker" n="f80b1d92">
            Anf. 16 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-984b13dd348e2e7f-7" n="b2e88ed5">
            <seg n="9db061f2">
              Fru talman! Det var en väldigt bra avslutning. Eva-Lena Jansson
              är glad att vi får ett ID-kort. Det är det vi får. Därmed har
              vi hittat en lösning på detta problem.
            </seg>
          </u>
          <note n="cbae43cf">
            Överläggningen var härmed avslutad.
          </note>
          <note n="96b135f1">
            5 § Svar på interpellationerna 2008/09:101 och 137 om utvecklingen
            i den kommunala sektorn
          </note>
          <note type="speaker" n="7c05444e">
            Anf. 17 Statsrådet MATS ODELL (kd):
          </note>
          <u who="mats_odell_b796ef" xml:id="i-984b13dd348e2e7f-8" n="23cb2ec9">
            <seg n="87726c08">
              Fru talman! Monica Green har frågat mig vad jag avser att göra
              för att stärka ekonomin i kommuner och landsting mot bakgrund
              av lågkonjunkturen och finanskrisen. Vidare frågar Monica Green
              om jag förbereder några särskilda stödåtgärder till kommunerna
              för att möta de ökade kostnaderna för försörjningsstödet och slutligen
              vilka insatser jag avser att vidta för att hjälpa kommuner som
              särskilt drabbats av företagskriser.
            </seg>
            <seg n="0908f5dd">
              Peter Hultqvist har frågat mig vilka åtgärder jag avser att vidta
              för att varsel och försämringar i den kommunala verksamheten ska
              kunna undvikas med anledning av rådande kommunalekonomiska läge.
            </seg>
            <seg n="1e30e8e8">
              Jag väljer att avge ett gemensamt svar på interpellationerna.
            </seg>
            <seg n="b2947c5e">
              I Monica Greens interpellation påstås felaktigt att jag överlämnat
              finanskrisen åt finansminister Anders Borg. Detta är en missuppfattning,
              vilket interpellanten enkelt kan kontrollera genom att ta reda
              på vem som har varit föredragande statsråd i regeringen när proposition
              2008/09:61 Stabilitetsstärkande åtgärder för det svenska finansiella
              systemet antagits. Dock är det viktigt att framhålla att finansministern
              har ett mycket stort ansvar för den förda politiken, särskilt
              under den finanskris och begynnande lågkonjunktur som vi befinner
              oss i.
            </seg>
            <seg n="5a55b4c6">
              Monica Green påstår att regeringen för en ovarsam ekonomisk politik
              med stora skattesänkningar som nu straffar sig. Jag håller inte
              med om detta.
            </seg>
            <seg n="0bfb91d5">
              Regeringen bedriver en ekonomisk politik baserad på sunda offentliga
              finanser med fokus på stärkta tillväxtmöjligheter, en varaktigt
              ökad sysselsättning och minskat utanförskap. Denna inriktning
              på den ekonomiska politiken är giltig oavsett konjunkturläge.
            </seg>
            <seg n="44e89217">
              Reformerna som presenterades i budgetpropositionen rustar Sverige
              för framtiden samtidigt som de bidrar till att dämpa effekterna
              av den internationella konjunkturnedgången. Dessa reformpaket
              kommer kommunsektorn till del bland annat genom satsningar på
              jobb och företagande, sänkta arbetsgivaravgifter och insatser
              inom välfärdsområdet. Det ökade utrymmet för kommunsektorn till
              följd av dessa reformer beräknas sammantaget uppgå till storleksordningen
              30 miljarder kronor för perioden 20092011.
            </seg>
            <seg n="8fe21ebc">
              Av de föreslagna reformerna säger det största oppositionspartiet,
              som interpellanterna företräder, tyvärr nej till halveringen av
              arbetsgivaravgiften för ungdom, och man förstatligar fastighetsavgiften,
              vilket skulle kosta primärkommunerna ca 15 miljarder kronor de
              närmaste tre åren.
            </seg>
            <seg n="6aa1e0fa">
              Med anledning av Monica Greens resonemang om skattesänkningar
              noterar jag att hennes eget parti nu tillstyrker tidigare beslutade
              jobbskatteavdrag motsvarande drygt 50 miljarder kronor. Detta
              stärker konsumtionskraften, vilket stärker efterfrågan. Det förvånar
              mig därför att ni är negativa till det tredje steget i jobbskatteavdraget.
            </seg>
            <seg n="12f8b9ab">
              Den mest centrala uppgiften för regeringen är att få fler i arbete
              och att minska utanförskapet. Regeringen har därför genomfört
              nödvändiga reformer inom arbetsmarknadspolitiken och sjukförsäkringen.
              Regeringen bevakar utvecklingen av antalet personer med ekonomiskt
              bistånd. Enligt de senast tillgängliga uppgifterna från Socialstyrelsen
              ökade det ekonomiska biståndet, exklusive introduktionsersättningar
              till flyktingar, med 2 procent i fasta priser tredje kvartalet
              2008 jämfört med tredje kvartalet 2007. Om man i stället jämför
              det tredje kvartalet 2008 med samma kvartal 2006 har utbetalningarna
              faktiskt minskat med 5 procent i fasta priser. Det är ännu för
              tidigt att dra några långtgående slutsatser. Vid behov kommer
              ytterligare åtgärder att övervägas för att motverka en ökning
              av försörjningsstödet.
            </seg>
            <seg n="37a72c03">
              En följd av finanskrisen och konjunkturnedgången är att olika
              delar av landet drabbats av varsel om uppsägningar och nedläggning
              av verksamheter. I syfte att främja kraftsamling och samverkan
              mellan lokala och regionala aktörer har regeringen uppdragit åt
              ett antal regionala företrädare att för regeringens räkning samordna
              insatserna lokalt och regionalt. Det är viktigt att kraftsamla
              lokalt och regionalt nära de personer som drabbas av varsel och
              nedläggningar. Arbetet ska ta till vara de unika förutsättningar
              för individers utvecklingskraft och företags konkurrenskraft som
              finns i varje län.
            </seg>
            <seg n="f89b02c8">
              Regeringen har även beslutat att tillsätta en statssekreterargrupp
              med uppgift att stärka samordningen av arbetet i Regeringskansliet
              med anledning av varsel och uppsägningar och nedläggning av verksamheter
              i olika delar av landet.
            </seg>
            <seg n="18e6b18d">
              Regeringen följer den ekonomiska utvecklingen mycket noggrant.
              I detta inbegrips den kommunala ekonomin. Till följd av att vi
              för en ansvarsfull ekonomisk politik med god ordning i de offentliga
              finanserna möjliggör vi för de automatiska stabilisatorerna i
              ekonomin att verka fullt ut. Samtidigt behåller vi ett handlingsutrymme
              för att vidta ytterligare åtgärder om det visar sig nödvändigt.
            </seg>
          </u>
          <note type="speaker" n="1adda3f2">
            Anf. 18 MONICA GREEN (s):
          </note>
          <u who="monica_green_0b84cd" xml:id="i-6d90d16d62aabf44-0" n="f66c41c1">
            <seg n="defa4709">
              Fru talman! Ibland regnar det. Men den borgerliga regeringen
              har byggt sin politik på att det bara är soligt väder och högkonjunktur
              jämt.
            </seg>
            <seg n="7cfce1a7">
              Nu har vi en lågkonjunktur i kombination med en finanskris som
              vi inte har skådat maken till någonsin, och botten är ännu inte
              nådd. Men ni har gett bort paraplyet, slarvat bort stövlarna och
              tappat bort vinterkläderna. Det är kris, och då ska man vara förberedd
              på sådant. Man kan inte bygga en politik enbart för vackert väder,
              utan man måste också se till att man är redo att ta till åtgärder
              när ekonomin går sämre.
            </seg>
            <seg n="1fe31ec3">
              Det kommer alltid en lågkonjunktur efter en högkonjunktur. Det
              vet vi socialdemokrater, och därför är vi försiktiga med ekonomin.
              Vi vill ändå se till att människor har en trygghet och att kommunerna
              i förväg vet hur mycket pengar de har att röra sig med.
            </seg>
            <seg n="106673db">
              Nu har ni valt en politik som har inneburit att människor har
              lämnat facket. Ni har tvingat bort dem från a-kassan. Ni har valt
              att göra de arbetslösa och de sjuka fattigare. Detta innebär i
              sin tur att kommunerna får en sämre ekonomi framöver, eftersom
              det kommer att bli fler som söker socialbidrag. Skatteintäkterna
              kommer att minska, och även detta innebär sämre ekonomi för kommunerna.
            </seg>
            <seg n="3ba281ae">
              När jag ställde den här interpellationen till Mats Odell i somras
              hade han ingen aning om att kommunerna skulle få sämre ekonomi.
              Han rekommenderade mig att ställa en ny interpellation, vilket
              jag nu har gjort. Dessutom påminde jag i den allmänpolitiska debatten
              Mats Odell om att kommunerna nu kommer att få en betydligt sämre
              ekonomi. Även då var Mats Odell helt aningslös om konsekvenserna
              av den politik de nu har bedrivit. Han sade till och med: Jag
              är avundsjuk på Monica Green för att hon har en kristallkula.
              Hur kan hon veta att kommunernas ekonomi kommer att bli sämre?
            </seg>
            <seg n="0527f7d9">
              Så står det i protokollet från den allmänpolitiska debatten.
            </seg>
            <seg n="66f16e33">
              Har man något slags erfarenhet av att regera även i lågkonjunktur
              vet man att kommunerna får sämre ekonomi. Ni har slarvat bort
              de goda åren, och nu kan ni inte klara av denna kris.
            </seg>
            <seg n="4abb45dd">
              Kommunerna behöver en rejäl förstärkning, och de behöver även
              veta hur det blir 2010. De behöver kunna planera sin verksamhet.
              Vi måste veta vad vi får för service och för kvalitet i sjukvården.
              Landstingen går på knäna, och fler och fler kommuner aviserar
              nu svårare och svårare tider för ekonomin.
            </seg>
            <seg n="4b6adcac">
              Angående vår förändring av fastighetsskatten glömmer Mats Odell
              att berätta för dem som tar del av den här debatten att vi kompenserar
              kommunerna för detta och att vi utöver alla de kompensationer
              vi gör har ett ökat anslag till kommunerna på 5 miljarder. Detta
              innebär att kommunerna med vår politik skulle ha betydligt fler
              stövlar och paraplyer att ta till. De skulle ha en kvalitet i
              sjukvården, i den pedagogiska verksamheten för barnen i skolan
              och i förskolan och även inom äldreomsorgen.
            </seg>
            <seg n="8ddadfd5">
              Det är precis det som behövs i dag, och jag tycker att det är
              trist att Mats Odell har valt att vara så blind under hela hösten.
              Jag hoppas att han i dag kan ge ett besked som innebär en förstärkning
              till kommunerna.
            </seg>
          </u>
          <note type="speaker" n="773ce261">
            Anf. 19 PETER HULTQVIST (s):
          </note>
          <u who="peter_hultqvist_61d2a3" xml:id="i-202e47e4f12f38d4-0" n="816c5215">
            <seg n="d081bd0a">
              Fru talman! Tack för svaret, men Mats Odell ger egentligen inga
              besked om vad man i konkret mening tänker göra för att undvika
              varsel och kvalitetsförsämringar i kommunal verksamhet.
            </seg>
            <seg n="4882098f">
              Att följa den kommunalekonomiska utvecklingen och tillsätta samordnare
              är inte detsamma som att faktiskt påverka den existerande verkligheten.
              I går på tv gick Kommunals ordförande Ylva Thörn ut och pekade
              på att 4 500 personer inom den kommunala sektorn nu är varslade
              om uppsägning. Det är människor vars insatser behövs inom vård,
              skola och omsorger. Uppgifter för dem saknas inte; det behövs
              fler händer i vården, mer personal som kan ta ansvar för barn
              inom förskolan och mer personal som kan bidra till skolans verksamhet.
            </seg>
            <seg n="8baaa23a">
              I mitt hemlän Dalarna kämpar samtliga kommuner med hårda sparbeting
              i sina budgetarbeten. För landstinget ska 70 miljoner bort, för
              Avesta 13 miljoner, för Borlänge 6065 miljoner, för Gagnef 20
              miljoner, för Rättvik 10 miljoner, för Älvdalen 20 miljoner och
              så vidare. Självklart kommer detta att kännas för allmänheten,
              och det finns en uppenbar risk för att det blir varsel av personal.
            </seg>
            <seg n="eb77ee05">
              Den nuvarande utvecklingen inom kommuner och landsting riskerar
              att fördjupa lågkonjunkturen och sänka människors förväntningar
              och framtidstro. I förlängningen bidrar det till en nedåtspiral.
              Ökad arbetslöshet innebär en ökad belastning i de a-kassesystem
              som nivåmässigt är försämrade. Det är också noterbart att socialbidragen
              ökar.
            </seg>
            <seg n="5ff36070">
              Dessutom vill jag påminna om att Finansdepartementet självt i
              sina prognoser räknar med ökade socialbidragsutbetalningar nästa
              år, året därpå och året efter det. År för år ökar socialbidragsutbetalningarna
              enligt Finansdepartementets egna prognoser, vilket jag tycker
              är mycket intressant.
            </seg>
            <seg n="15a20731">
              Sveriges Kommuner och Landsting räknar med att ett sextiotal
              kommuner i år inte klarar ekonomisk balans. Nästa år handlar det
              förmodligen om ett hundratal kommuner. Men dessa starka varningssignaler
              och det förhållande att 4 500 personer redan är varslade räcker
              tydligen inte, för man nöjer sig med att följa utvecklingen. Mats
              Odell och regeringen följer utvecklingen, trots att realiteterna
              redan borde kännas in på skinnet där han befinner sig.
            </seg>
            <seg n="9e5000da">
              Från socialdemokratiskt håll har vi föreslagit höjda statsbidrag
              till kommuner och landsting med 12 ½ miljard kronor i olika varianter
              av riktade statsbidrag och generella höjningar, utlagt på tre
              år.
            </seg>
            <seg n="15fa7efe">
              Dessutom har vi föreslagit ytterligare 2 miljarder i vår motion
              med anledning av den ekonomiska krisen. 2 miljarder motsvarar
              ungefär 5 000 arbetstillfällen, alltså något mer än antalet varslade
              i dag. Det är pengar som skulle kunna ha en stor betydelse för
              att klara både jobb och kvalitet i den offentliga sektorn.
            </seg>
            <seg n="62bf8481">
              Det är dags för regeringen att handla, att bita huvudet av skammen,
              att ge upp vägran att höja statsbidragen och inse att vi är inne
              i början av en djup lågkonjunktur så att ekonomin nu måste stimuleras.
              Är statsrådet beredd att vidta några åtgärder utöver att följa
              utvecklingen?
            </seg>
          </u>
          <note type="speaker" n="3d4a3b74">
            Anf. 20 HANS WALLMARK (m):
          </note>
          <u who="hans_wallmark_b7ba6b" xml:id="i-6e1d50b30e7d1a08-0" n="ab8a90a8">
            <seg n="192ce3a2">
              Fru talman! Jag satt på min plats och funderade på likheterna
              mellan mig och Peter Hultqvist och insåg att de är rätt få. Men
              det finns några. Vi har politiskt rätt stora olikheter, men det
              handlar om två rätt stadiga pågar med bakgrund i olika kommuner,
              i Dalarna respektive Skåne. Därför tror jag att det finns en gemensam
              omsorg och förståelse för vikten av kommuner. Det är där vi har
              mycket av de viktiga frågorna för människorna. Det handlar om
              äldreomsorgen. Det handlar om sjukvården. Det handlar om ungarnas
              utbildning. Det handlar om förskolan. Det är därför just kopplingen
              mellan svensk ekonomi och kommunernas ekonomi är så oerhört viktig.
            </seg>
            <seg n="44a253e9">
              Monica Green konstaterar att det finns problem. Alldeles rätt
              har hon när hon konstaterar att det soliga vädret har övergått
              i dåligt väder, regn, rusk och kalla vindar. Det som är problemet
              för Monica Green och Peter Hultqvist är att dålig politik inte
              blir bättre bara för att det är dåliga tider. Bra politik är också
              bra i dåliga tider. Det är där den stora skillnaden finns mellan
              alliansregeringen och vänsteroppositionen, fru talman.
            </seg>
            <seg n="8a9a738a">
              Bara några saker vill jag nämna. Vi skriver nu den 5 december.
              Vi har ungefär tre veckor kvar tills vi går in i 2009, det vill
              säga det nya budgetåret då vi får en budget som innehåller förstärkningar
              och nivåhöjningar på jag tror att det är 3035 miljarder i förhållande
              till budgeten för 2008.
            </seg>
            <seg n="a64ca10e">
              Det handlar också om nivåökningar för den kommunala sektorn där
              man kan räkna med ungefär 4 miljarder 2009, 6,3 miljarder 2010
              och ca 7,4 miljarder 2011. Det handlar om, precis som har understrukits,
              en sänkning av arbetsgivaravgiften med 1 procentenhet. Det handlar
              om en halvering av arbetsgivaravgiften för dem under 26 år. Just
              de frågorna har ju ställts till de socialdemokratiska debattörerna
              som säger sig vara emot dem. Varför motsätter man sig detta om
              man på olika sätt vill underlätta för kommunerna?
            </seg>
            <seg n="d7d7e39e">
              Fru talman! Jag tror att det absolut viktigaste för kommunerna
              är jobben, sysselsättningen, och arbetet mot utanförskapet. Det
              arbetet är naturligtvis lika angeläget i en lågkonjunktur och
              när det blåser kalla vindar som i en högkonjunktur. Då är det
              ett besvärande faktum för Socialdemokraterna som de inte riktigt
              kan ta sig runt att forskare oberoende av varandra visar att den
              politik regeringen har fört de två senaste åren har lett till
              en ökning av antalet varaktigt sysselsatta med ungefär 180 000
              människor, vilket innebär att det är fler sysselsatta även när
              vi går in i lågkonjunkturen än tidigare.
            </seg>
            <seg n="2cc13bbe">
              Det är där sambandet finns. Det kommunala systemet bygger på
              de generella inkomsterna i landet. Varje kommun får ju pengar
              motsvarande den totala lönesumman i landet. Om flera har arbete,
              om det finns 180 000 fler människor som mer varaktigt har arbete,
              gynnas kommunerna av det. Och omvänt, om man för en politik som
              leder till utanförskap och att jobb försvinner blir det också
              mindre pengar till kommunerna och till det som Peter Hultqvist
              och jag har gemensamt, nämligen omsorgen om de äldre, skolorna
              och förskolorna.
            </seg>
            <seg n="bbbb3d0d">
              Fru talman! Avslutningsvis skulle jag vilja peka på ett annat,
              som jag tror är ett stort problem och som det verkligen är angeläget
              att regeringen fortsätter att arbeta med. Det är att det finansiella
              blodomloppet har stannat. Sveriges Kommuner och Landsting varnade
              just för att ett antal kommuner har svårt att få låna pengar.
              Det har också ett antal småföretagare och ett antal andra företag.
              Därför är det oerhört glädjande, fru talman, att vi har både Mats
              Odell och Anders Borg i regeringen som är så oerhört tydliga mot
              bankerna att de ska axla sitt ansvar. Vi måste få i gång det finansiella
              blodomloppet. Det gynnar kommunerna. Det gynnar sysselsättningen.
              Det gynnar Sverige.
            </seg>
          </u>
          <note type="speaker" n="b7c49de3">
            Anf. 21 GÖRAN PETTERSSON (m):
          </note>
          <u who="goran_pettersson_2397a6" xml:id="i-d3c3eca475ca89dd-0" n="541d469d" next="i-4a13988948440f99-0">
            <seg n="55802e54">
              Fru talman! Monica Green är ledamot av riksdagens finansutskott.
              I den rollen har hon fått ta del av ett antal genomgångar som
              hållits av Riksbanken, av Finansinspektionen, av Finanspolitiska
              rådet, av Konjunkturinstitutet, av OECD med flera. Det verkar
              som om dessa expertgenomgångar gått henne förbi. I sin interpellation
              framför Monica Green i stället att det snarast är regeringens
              politik som är orsak till den ekonomiska kris som världen nu upplever.
            </seg>
            <seg n="6353f96d">
              I veckan kom OECD med en genomgång av den svenska ekonomiska
              politiken. Den innehöll mycket beröm. Monica Green framför i stället
              att regeringen närmast skulle ha slarvat bort sina möjligheter
              under den tidigare högkonjunkturen.
            </seg>
            <seg n="96c6743f">
              Verkligheten är en annan. Om den socialdemokratiska politik som
              var alternativet till regeringens politik hade genomförts, en
              politik med högre bidrag i högkonjunktur, med mer Amsåtgärder
              i högkonjunktur när det rådde arbetskraftsbrist, hade vi nu haft
              ett annat utgångsläge. Då hade utgångsläget för Sverige varit
              avsevärt sämre än det nu är när vi går in i lågkonjunkturen.
            </seg>
            <seg n="72f459cd">
              I stället är det så att tack vare regeringens arbetslinje under
              de senaste två åren, under de goda åren jag håller helt med Monica
              Green om att när det är högkonjunktur ska man nyttja den till
              att samla i ladorna går vi nu in i lågkonjunkturen mycket starka.
              Det konstaterade också OECD i sin rapport i veckan.
            </seg>
            <seg n="33ebccf4">
              Detta ger regeringen möjligheten att lägga fram en expansiv budget.
              Den 19 december kommer den här kammaren att besluta om budgeten
              för 2009. Det är en budget som är en av de mest expansiva i Europa.
              Det är möjligt just genom att man under högkonjunkturen har samlat
              i ladorna och står finansiellt stark.
            </seg>
            <seg n="c58ca324">
              Det är den varsamma ekonomiska politiken under högkonjunkturen
              som nu gör det möjligt för regeringen att lägga fram en expansiv
              budget och ändå inte ha gjort slut på all ammunition utan ha möjlighet
              att återkomma med ytterligare finansiella stimulanser.
            </seg>
          </u>
          <note n="f59bc0f0">
            Anf. 22 GUNNAR ANDRÉN (fp):
          </note>
          <u who="goran_pettersson_2397a6" xml:id="i-4a13988948440f99-0" n="541d469d" prev="i-d3c3eca475ca89dd-0">
            <seg n="69d09335">
              Fru talman! Tack för både interpellationen och svaret. Det är
              en ynnest att få delta i en interpellationsdebatt av detta slag.
            </seg>
            <seg n="584ca3da">
              Ibland regnar det, men manna regnar det aldrig från himlen, såvitt
              jag känner till. Det beror på en särskild sak, nämligen att pengar
              kostar. Det finns inga gratis pengar. Det är det som är Socialdemokraternas
              största problem. Man tror att det finns gratis pengar.
            </seg>
            <seg n="33fb07aa">
              Vi är alla erfarna kommunalpolitiker som debatterar här, kan
              jag säga. Någon har varit ordförande i Borlänges kommunstyrelse
              i 18 år, andra har suttit i Örebros kommunstyrelse eller i Skövdes.
            </seg>
            <seg n="da09e84f">
              Jag har varit med om att höja kommunalskatten, fru talman. Det
              var inte roligt, för vad gjorde jag då? Jo, jag sade att vi politiker
              tar lite, lite mer av era pengar, av någon annans pengar. Det
              är det här som är lite av problemet: För hur man ska se på om
              det finns gratis pengar? Det är så lätt att säga: Vi ger pengar
              till kommunerna.
            </seg>
            <seg n="a57e38d4">
              När Socialdemokraterna nu jämfört med regeringens förslag vill
              höja inkomstskatterna för nästa år, 2009, med 24 miljarder har
              jag ställt den här frågan till väldigt många socialdemokrater.
              Jag ställer den även till Monica Green och till Peter Hultqvist:
              Hur många fler Volvobilar kommer det att säljas när vi höjer inkomstskatterna
              för vanligt folk med 24 miljarder kronor nästa år jämfört med
              regeringens förslag? Hur många bilar? Det är en svår fråga, men
              den är väldigt viktig. Om man inte har några pengar kan man inte
              köpa bilar. Det är det som är en del av den här krisen.
            </seg>
            <seg n="73fa3e93">
              Jag ska gå in på en annan del som också Göran Pettersson var
              inne lite på. Vi har ett förslag från regeringen som ska behandlas
              den 19 december om de allmänna bidragen till kommunerna. Regeringen
              har föreslagit 67 miljarder kronor. Det är inte oviktigt att det
              är en sådan stor summa.
            </seg>
            <seg n="54a08086">
              Socialdemokraterna föreslår ytterligare 11 miljarder ungefär,
              inklusive till sjukvården, för 2009. Peter Hultqvist nämnde en
              annan siffra för tre år, men man kan laborera lite med siffrorna.
              De pengarna är inte gratis.
            </seg>
            <seg n="ebf83ce6">
              Vänsterpartiet är lite frikostigare ändå. De föreslår att man
              ska ge kommunerna ytterligare 47 miljarder utöver regeringens
              67 miljarder.
            </seg>
            <seg n="5cc2d91b">
              Det intressanta är dock Miljöpartiet som tydligen inte har gratis
              pengar. Man föreslår helt enkelt att man ska minska anslaget med
              230 miljoner kronor. Man har upptäckt att det inte finns hur mycket
              pengar som helst. Pengar kostar någonstans.
            </seg>
            <seg n="94f7f567">
              Vi ska i vårt samhälle ha en god kommunal service och sjukvård.
              Vi ska ha god beredskap, men vi ska inte sprätta ut pengar. Jag
              för min del, fru talman, är övertygad om att för 2009 kommer de
              svenska kommunerna, som överlag är mycket välskötta, att klara
              detta.
            </seg>
            <seg n="ade6876c">
              Blir det svåra tider för anställda i det privata näringslivet
              och inkomsterna i kommunerna sjunker kommer regeringen att se
              till att den svenska välfärden uppfylls precis som vi förväntar
              oss. Det är det viktigaste; det är kommunernas uppgift.
            </seg>
            <seg n="ab8ef6c9">
              Däremot, fru talman, finns det inga gratis pengar. Ni i oppositionen
              måste redovisa var ni tar pengarna från.
            </seg>
          </u>
          <note type="speaker" n="2b36c1e6">
            Anf. 23 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-6" n="3d531021">
            <seg n="34eff3f0">
              Fru talman! Jag hade inte för avsikt att delta i denna debatt,
              men när det kommer upp felaktiga uppgifter måste man få möjlighet
              att korrigera dem. Nej, jag har aldrig suttit i kommunstyrelsen
              i Örebro, jag har suttit i kommunfullmäktige.
            </seg>
            <seg n="7a91fb99">
              Jag har tidigare i dag pekat på att regeringen faktiskt för över
              kostnader på kommunerna som de inte borde. Bland annat låter man
              introduktionshandläggare gå och göra post- och bankärenden med
              nyanlända invandrare och flyktingar i kommunen.
            </seg>
            <seg n="db9fe3a1">
              När det gäller de satsningar som Socialdemokraterna har gjort
              har man självklart använt de pengar som finns i budgeten. Vi har
              faktiskt satsat pengar.
            </seg>
            <seg n="f166a784">
              Står man i talarstolen och säger att det är oansvarigt av Socialdemokraterna
              måste man vara beredd att också komma med den domen. Jag inser
              att presskonferensen som börjar kl. 10.45 med regeringen förmodligen
              kommer att innehålla något liknande det Socialdemokraterna föreslagit.
              Säger man i denna debatt att det räcker med de pengar man har
              gett, ja då kommer det inga pengar kl. 10.45 heller. Det är i
              så fall bra att man håller fast vid en linje.
            </seg>
            <seg n="055ac1cb">
              De pengar som behövs i kommuner och landsting är nödvändiga.
              Varslas många och blir arbetslösa runt om i kommunerna det har
              lagts rekordmånga varsel i år, vilket jag tror alla här är medvetna
              om kan man konstatera att skatteintäkterna minskar. Får kommunerna
              mindre pengar blir det färre lärare, färre vårdbiträden, mindre
              personal på sjukhus och så vidare. Har man inga pengar till kommun-
              och landstingssektorn blir det mindre verksamhet och fler arbetslösa.
              Det blir en negativ spiral.
            </seg>
            <seg n="c81a9420">
              Jag har inte för avsikt att fortsätta delta i denna debatt, så
              jag avstår från mitt nästa inlägg.
            </seg>
          </u>
          <note type="speaker" n="3b5d4ff0">
            Anf. 24 Statsrådet MATS ODELL (kd):
          </note>
          <u who="mats_odell_b796ef" xml:id="i-984b13dd348e2e7f-9" n="23cb2ec9">
            <seg n="3238e6f0">
              Fru talman! Interpellanterna har lagt upp debatten som någon
              sorts skönhetstävling om vilket av regeringsalternativen som är
              bäst på att hantera ekonomin i olika konjunkturlägen och se till
              att medborgarna får bästa möjliga service.
            </seg>
            <seg n="3fbb2537">
              Vi kan börja med, fru talman, att titta hur det var förra gången
              vi hade en högkonjunktur. Det var i slutet av 1990-talet och början
              av 2000-talet när Socialdemokraterna regerade. Då myntades begreppet
              jobblös tillväxt. Det var resultatet av detta.
            </seg>
            <seg n="7bad566d">
              Nu ser vi att vi har 120 000 fler varaktigt sysselsatta genom
              de strukturreformer som regeringen har genomfört. Vi har minst
              20 000 färre i utanförskap. Det har alltså varit stora förändringar
              på ett strukturellt plan så att fler människor finns inne på arbetsmarknaden
              och i en arbetsgemenskap som också bidrar starkt till att kommuner
              och landsting har en bättre ekonomisk situation än vad man har
              haft tidigare.
            </seg>
            <seg n="3bb638d8">
              Jag vidgår naturligtvis att den globala finanskrisen och den
              lågkonjunktur som följer på den kommer att påverka kommuner och
              landsting. Vi följer utvecklingen noga för att ha en beredskap
              att vidta ytterligare åtgärder om det behövs.
            </seg>
            <seg n="35f9d589">
              Låt oss fortsätta att titta lite grann på hur det ser ut. Vem
              är egentligen bäst på detta, fru talman? Det är jag, säger Monica
              Green. Jag överlåter åt andra att bedöma det. Ni accepterar dock
              i stort sett alla alliansens öronmärkta statsbidrag men lägger
              till nya riktade bidrag på 12 ½ miljard.
            </seg>
            <seg n="ee5ab319">
              När det gäller generella förstärkningar, som är det som kommunsektorn
              är ute efter, är ni med marginal sämre än regeringen är i budgetpropositionen,
              närmare bestämt 14,8 miljarder sämre än vad regeringen är för
              åren 20092011. Ni säger nej till halveringen av arbetsgivaravgiften
              för ungdomar. Det är en reform som beräknas ge kommunsektorn åtminstone
              2,9 miljarder kronor varje år. Ni plockar hem hela reformen för
              arbetsgivarkollektivet på 13,6 miljarder. Det är inte bra för
              de ungdomar som behöver jobb, för företagarna som anställer ungdomar
              eller för kommunerna i den lågkonjunktur som vi befinner oss i.
            </seg>
            <seg n="39fd8240">
              Utöver dessa 2,9 miljarder som ni tar i generella resurser genom
              att säga nej till den halverade arbetsgivaravgiften för unga förstatligar
              ni fastighetsavgiften.
            </seg>
            <seg n="fedf9da8">
              Peter Hultqvist nämnde några kommuner i Dalarna. Låt mig då berätta
              hur ert förslag att ta tillbaka fastighetsavgiften från kommunerna
              drabbar Älvdalens kommun. Det innebär 490 kronor mindre per invånare.
              För Rättviks kommun innebär det 419 kronor mindre per invånare
              och för Malung-Sälens kommun 741 kronor mindre per invånare.
            </seg>
            <seg n="d57d0112">
              Låt mig ta några kommuner i Monica Greens valkrets. I Orust förlorar
              man 594 kronor per invånare, i Sotenäs 555 kronor per invånare,
              i Lysekil 518 kronor per invånare och i Trollhättan 168 kronor
              per invånare.
            </seg>
            <seg n="6dee7f26">
              Danderyd och Lidingö förlorar 90 kronor per invånare.
            </seg>
            <seg n="7b2dea4a">
              Ni slår alltså mot de svaga glesbygdskommunerna i ert alternativ.
              Det skulle vara intressant att höra vad ni har för kommentarer
              till de kommuner som drabbas på detta sätt om Socialdemokraternas
              budgetalternativ skulle genomföras.
            </seg>
          </u>
          <note type="speaker" n="7bb65779">
            Anf. 25 MONICA GREEN (s):
          </note>
          <u who="monica_green_0b84cd" xml:id="i-6d90d16d62aabf44-1" n="f66c41c1">
            <seg n="c6ad83fc">
              Fru talman! Det är nonsens det Mats Odell står och vräker ur
              sig. Vi kompenserar kommunerna fullt ut för att vi förändrar fastighetsavgiften.
              Utöver det ser vi till att förstärka både landsting och kommuner
              i vårt budgetalternativ.
            </seg>
            <seg n="22583dce">
              Mats Odell står och bollar med siffror från kommuner som inte
              ligger i min valkrets jag förstår att han inte vet var Skaraborg
              ligger; han är välkommen dit någon gång men det spelar ingen roll,
              för jag värnar om hela Västsverige.
            </seg>
            <seg n="41156fbb">
              Det är bara nonsens det Mats Odell står och vräker ur sig. Det
              är trist att ett statsråd får göra det.
            </seg>
            <seg n="52e187ac">
              Det är likadant när andra i debatten påstår att man har sett
              till att det finns jobb i Sverige. Numera vet vi att det inte
              var den högerledda regeringen som skapade jobben; det var högkonjunkturen.
              Numera har vi facit. Det tillkom 153 000 nya jobb under 2006,
              alltså under vårt senaste år vid regeringsmakten. Att det tillkom
              80 000 nya jobb förra året var jättebra; vi var glada över det.
              Men det var bara hälften så många som under vårt senaste år vid
              makten. I år har jobbtillväxten tvärnitat. Alltså har er politik
              inte verkat. Ni påstår att det var er politik för att göra de
              arbetslösa fattigare som skapade nya jobb. Men i efterhand ser
              vi att det bara var högkonjunkturen som ni levde i. Det är facit.
            </seg>
            <seg n="1da3c380">
              Finansministern brukar säga att det tar två år innan politiken
              börjar verka. Det ser vi nu resultatet av.
            </seg>
            <seg n="2c446377">
              Vi anklagar inte er för vare sig lågkonjunktur eller finanskris,
              däremot anklagar vi er för att inte ha tagit vara på de goda åren.
              Ni har slarvat bort dem med gigantiska skattesänkningar.
            </seg>
            <seg n="0266b53c">
              Det finns inga gratispengar. Det gäller att se till att man har
              ordning och reda i ekonomin. Till och med Anders Borg brukar ge
              oss socialdemokrater en eloge för att vi såg till att vi hade
              ordning och reda i ekonomin efter 90-talets kris. Därför har vi
              lyckats spara i ladorna. Det är därför som OECD ger oss gott betyg.
            </seg>
            <seg n="1162723c">
              I finansutskottet fick vi i går lyssna på professor Lars Calmfors,
              representanter från OECD och John Hassler.
            </seg>
            <seg n="083370f2">
              Vad säger John Hassler? Jo, det är alldeles utmärkt att höja
              stödet till kommunerna. Det är alldeles utmärkt att satsa mer
              på kommunerna nu. Det finns ingen risk för att man slarvar bort
              pengarna om man satsar på kommunerna. Även om kommunerna inte
              anställer fler eller använder pengarna till konsumtion stannar
              de kvar i det offentliga sparandet. Man har bara flyttat sparandet
              från staten till kommunerna.
            </seg>
            <seg n="750e701d">
              Enligt honom finns det ingen risk alls med att se till att kommunerna
              kan stärka sin ekonomi.
            </seg>
            <seg n="7b24e83f">
              Det är trist att man inte tar till sig de upplysningar som vi
              får i finansutskottet.
            </seg>
            <seg n="1c8a0f85">
              Jag menar att man måste se till att man har en ekonomi som fungerar
              även i storm och snålblåst. Man ska kunna ha en politik även för
              det.
            </seg>
            <seg n="5d32bb8e">
              När det regnar manna från himlen har den fattige ingen sked.
              När ni har genomfört er politik har det ökat klyftorna i samhället.
              Ni har sett till att kommunerna har fått sämre ekonomi. Det innebär
              att kommuninvånarna får betydligt sämre service nu när vi går
              in i vargavintern.
            </seg>
          </u>
          <note type="speaker" n="18df7988">
            Anf. 26 PETER HULTQVIST (s):
          </note>
          <u who="peter_hultqvist_61d2a3" xml:id="i-202e47e4f12f38d4-1" n="816c5215">
            <seg n="670c13bc">
              Fru talman! Om man utgår från de krassa realiteter som gäller
              i den kommunala verkligheten går 100 kommuner mot underbalans
              nästa år. Vi har 4 500 varsel nu. Förmodligen kommer ännu fler
              att varslas.
            </seg>
            <seg n="edd15ef9">
              Den allt lägre ekonomiska aktiviteten påverkar naturligtvis också
              den kommunala sektorn.
            </seg>
            <seg n="84d7b2fe">
              Ministern har inga andra svar än att skälla om att Socialdemokraterna
              är skyldiga till både det ena och det andra i sammanhanget. Men
              det löser inga problem för framtiden.
            </seg>
            <seg n="7abf0228">
              Kommunförbundets ordförande Anders Knape som är moderat menar
              att man måste höja statsbidragen till kommunerna. Han kräver 5
              miljarder kronor, vilket man är enig om i SKL:s styrelse. Det
              är intressant när till och med en moderatpolitiker kräver detta
              av regeringen. Regeringen har hittills sagt nej till det.
            </seg>
            <seg n="df1b3889">
              När det gäller finansiering av olika saker vill jag säga att
              vi säger nej till jobbavdraget, tredje steget; det är nu 15 miljarder.
              Vi vill höja förmögenhetsskatten; det blir 3,8 miljarder. Vi vill
              också ha en högre villabeskattning för dem som har taxeringsvärden
              över 5 miljoner kronor. Det ger ungefär 20 miljarder som man kan
              använda för att finansiera viktiga saker inom utbildning, skola,
              vård och omsorg.
            </seg>
            <seg n="c53ffd35">
              Vi har i vårt förslag riktat pengar till viktiga sektorer som
              utbildningssektorn. Vi vill att det ska ge utslag i form av att
              man räddar jobb eller tillför nya tjänster som kan bidra till
              fler lärare och annan personal i skolan. Vi vill vara säkra på
              att det hela ger resultat.
            </seg>
            <seg n="521f92aa">
              Ministern går inte in på de resonemangen, utan pratar mer yvigt
              och allmänt. Han hugger ut något ur helheten och försöker koncentrera
              sig på det för att kunna smita undan.
            </seg>
            <seg n="247de27d">
              Man kan fundera över om kartan är viktigare än verkligheten.
              Företagskonkurserna, lågkonjunkturen och allt det som nu sker
              med ökade socialbidragsutbetalningar ingick ju inte i regeringens
              planering. Däremot ingick skattesänkningarna. Det skulle sänkas
              skatt till varje pris. Det skulle naturligtvis vara mest pengar
              till dem som tjänar mest. Så har det blivit.
            </seg>
            <seg n="9bd79ed5">
              Om man ökar statsbidragen blir det svårare att sänka skatten
              senare. Jag begriper att det här är ett problem för er. Ni låser
              in nya utgifter som förmodligen blir långsiktiga och beständiga.
            </seg>
            <seg n="a370ce2e">
              Skattesänkningsambitionerna verkar vara det viktigaste för regeringen.
              Men man tar tydligen inte hänsyn till den situation som är nu.
              Man vet att om man gör den här insatsen är det svårt att dra tillbaka
              den senare. Man vänjer folk vid en högre standard som man tror
              att det är svårt att ta tillbaka.
            </seg>
            <seg n="9114d235">
              Det som skapar problem för hela högeralliansen är att skattesänkarideologin
              är överordnad allt annat. Priset för detta är att tusen och åter
              tusen jobb i offentlig sektor kommer att nötas sönder och försvinna.
              Notan för den här arbetslöshetspolitiken kommer att få betalas
              med a-kassa, socialbidrag, utslagning av arbetslivet, ökat verkligt
              utanförskap med långtidssjuka och långtidsarbetslösa. Det är inte
              gratis, Odell. Det kommer att kosta pengar.
            </seg>
            <seg n="ef225b3a">
              Det är uppenbart att det behövs en annan politik där vi investerar
              oss ur den här krisen. Är det inte dags att bita huvudet av skammen
              och inse att det är bättre med högre statsbidrag än fler varslade
              arbetslösa och sämre kvalitet inom vård, skola och omsorg?
            </seg>
            <seg n="2815e5bc">
              Lägg ett paket på 15 miljarder. Ni kommer att få stöd av oss
              om ni höjer statsbidragen på det sättet.
            </seg>
          </u>
          <note type="speaker" n="8ee86ee8">
            Anf. 27 HANS WALLMARK (m):
          </note>
          <u who="hans_wallmark_b7ba6b" xml:id="i-6e1d50b30e7d1a08-1" n="ab8a90a8">
            <seg n="104e83a8">
              Fru talman! I mitt förra inlägg försökte jag påminna om sambandet
              mellan kommunernas ekonomi och att det bedrivs en bra jobbpolitik
              i Sverige samt mellan att det finns människor som har arbete och
              kommunernas intäkter. Därför är det viktigt att man funderar över
              hur jobben uppstår, och hur jobb försvinner.
            </seg>
            <seg n="522cf24f">
              Peter Hultqvist började med att berätta om blandade skattehöjningar
              på 20 miljarder. Jag tror att om han hade fått stå i talarstolen
              en stund till hade prislappen blivit ännu större. Han hade pekat
              på ännu fler möjliga skattehöjningar med den socialdemokratiska
              politiken.
            </seg>
            <seg n="94391b75">
              Då tror jag att det hade varit bra om Peter Hultqvist hade berättat
              för kammaren hur skattehöjningar slår mot en jobbpolitik, och
              därmed också slår mot kommunerna.
            </seg>
            <seg n="8628eb53">
              Vi har pratat om att oberoende forskare pekar på att det handlar
              om ungefär 180 000 fler som varaktigt har gått från utanförskap
              till egen försörjning. Det är från högkonjunktur som man bär med
              sig till lågkonjunktur. Skillnaden mellan vår jobbpolitik och
              vänsteroppositionens jobbpolitik är ju denna differens. Den kan
              man inte bortse från.
            </seg>
            <seg n="61d2e304">
              Man kan inte bortse från att en sänkning av arbetsgivaravgifterna
              för nästa år leder till ungefär 3 miljarder mer till kommunsektorn.
              Man kan inte bortse från att en halvering av arbetsgivaravgifterna
              för ungdomar leder till att fler ungdomar får arbete. Allt det
              bortser vänsteroppositionen från.
            </seg>
            <seg n="2ce9b26a">
              Jag avslutar med att berätta en annorlunda julsaga.
            </seg>
            <seg n="4c1ed039">
              Det kommer en röd jultomte in och ger den samlade befolkningen
              ett stort paket. Man sliter av papperet. Man river av snöret.
              Paketet är tomt, sånär som på en liten detalj. Längst ned i botten
              på paketet ligger en skattsedel.
            </seg>
          </u>
          <note type="speaker" n="a4d4165f">
            Anf. 28 GÖRAN PETTERSSON (m):
          </note>
          <note n="1544a2bf">
            Fru talman! Monica Green hänvisade till finansminister Anders
            Borg och hans beröm av den tidigare socialdemokratiska regeringen.
          </note>
          <u who="goran_pettersson_2397a6" xml:id="i-4a13988948440f99-1" n="541d469d" prev="i-d3c3eca475ca89dd-1">
            <seg n="2b68fd0a">
              Jag vill också ge en eloge till den strama finanspolitik som
              Socialdemokraterna förde under den tid partiet leddes av Göran
              Persson. Det är numera en svunnen tid.
            </seg>
            <seg n="09763512">
              I min egen hemkommun, Norrtälje, har den moderatledda majoriteten
              nyttjat högkonjunkturen till att göra kommunen skuldfri. Det innebär
              att vi står väl rustade att möta den lågkonjunktur som nu kommer,
              utan att behöva dra ned på verksamheterna.
            </seg>
            <seg n="edb17545">
              Jag tror att en lärdom som vi har att göra inom hela kommunsektorn
              är att även kommunerna måste föra en konjunkturanpassad politik.
              Det innebär att man i högkonjunktur ser till att spara i ladorna,
              att man inte bygger nya islador i högkonjunktur utan sparar till
              lågkonjunktur.
            </seg>
            <seg n="ce2905d9">
              Den 19 december kommer riksdagen att ta ställning till regeringens
              budgetförslag. Mot regeringens förslag står ett socialdemokratiskt,
              ett miljöpartistiskt och ett vänsterpartistiskt förslag. Det socialdemokratiska
              förslaget är närmast ett under av detaljstyrning av kommunerna.
              Om vi hade haft en socialdemokratisk regering skulle jag kunna
              tänka mig att det där skulle ha funnits både så kallade Hultqvistpengar
              och Greenpengar. Just denna typ av detaljstyrning är det mest
              ineffektiva sättet att styra kommunerna. Det vet alla vi som har
              varit aktiva som kommunpolitiker. Det kan låta bra här i kammaren
              när man står och talar om enskilda satsningar på enskilda saker.
              Men när förslagen når verkligheten ute i kommunerna vet vi att
              det är just detta som kommunerna absolut inte vill ha.
            </seg>
            <seg n="47476059">
              Fru talman! Det är skönt att inte alla tror på tomten. Det kan
              vara nog så allvarligt att många barn gör det. Men vi får hoppas
              att de kan få något mer glädjande i sina paket än en skattsedel.
              Det tror jag att få skulle uppskatta.
            </seg>
            <seg n="ab662222">
              Jag beklagar också att Örebros kommunstyrelse har gått miste
              om Eva-Lena Jansson. Men jag är glad för kommunfullmäktiges skull
              i Örebro. Jag vill gärna rätta detta fel.
            </seg>
            <seg n="390be0d4">
              Fru talman! Jag har egentligen aldrig träffat på någon kommunalpolitiker
              som inte är orolig för den kommunala ekonomin i varje konjunkturläge.
              Men av den anledningen bör man också se att det finns ett särintresse
              till och med från den moderate ordföranden i Sveriges Kommuner
              och Landsting. Han är i detta sammanhang ett särintresse.
            </seg>
            <seg n="6a3a8518">
              Det finns många kommuner jag hade häromdagen kontakt med Ydre
              kommun som av olika orsaker, framför allt utflyttning, inte har
              det lätt. Det är klart att regeringen, oavsett färg, har ett betydande
              ansvar för det.
            </seg>
            <seg n="5b49f0f9">
              Men jag tror ändå att Peter Hultqvist slog huvudet på spiken.
              Han talade om pengar som om de vore gratis och räknade upp alla
              dessa skattehöjningar 20 miljarder och 24 miljarder som om de
              inte kostar någonting. Men de pengar som Peter Hultqvist ska fördela
              tas någonstans ifrån. Dessa pengar finns bara genom att folk har
              arbetat ihop dem. Jag tror att det allra viktigaste som vi har
              sett under de senaste åren är att den ökande sysselsättningen
              det finns hot om att den är på väg ned nu har gjort att kommunerna
              har blivit mer fria från statsbidrag än tidigare. Det är den utvecklingen
              som jag tror att vi måste sträva efter. Det är inte bra för kommunerna
              att vara beroende av för mycket statsbidrag.
            </seg>
          </u>
          <note n="9d426c3e">
            Anf. 29 GUNNAR ANDRÉN (fp):
          </note>
          <note type="speaker" n="20b65ccc">
            Anf. 30 Statsrådet MATS ODELL (kd):
          </note>
          <u who="mats_odell_b796ef" xml:id="i-984b13dd348e2e7f-10" n="23cb2ec9">
            <seg n="e6651ac9">
              Fru talman! Detta är en sifferexercis, och det är klart att det
              inte är lätt att tränga igenom alla dessa siffror och att det
              inte är lätt att veta vad effekterna blir.
            </seg>
            <seg n="863ffa34">
              Det som man måste peka på, oavsett om man är kommunpolitiker
              eller kommunminister, är att Socialdemokraternas paket till kommunerna
              innehåller pengar som kräver motprestationer från kommunerna.
              Det är inte pengar som kan användas för att dämpa risken för en
              kommunal skattehöjning eller för att man ska klara balanskravet.
              Där finns en skillnad i förhållande till de generella förstärkningar
              av kommunernas ekonomi som alliansens budgetalternativ innebär.
            </seg>
            <seg n="cac29b2f">
              Om man läser Socialdemokraternas motion ser man, precis som Monica
              Green säger, på s. 165 att de med varm hand ger 9,9 miljarder.
              Om man sedan går tillbaka till s. 114 ser man att de där tar tillbaka
              12 miljarder genom att inte låta kommunerna behålla de kommunala
              fastighetsavgifterna utan vill förstatliga dem. Det är en ekvation
              som jag inte har hört någon invändning mot.
            </seg>
            <seg n="ef16578d">
              När Peter Hultqvist läste upp sin lista över olika saker glömde
              han en sak, nämligen de 13 miljarder som ni tar in genom att fördubbla
              arbetsgivaravgiften för unga människor. Hur det påverkar den kommunala
              ekonomin skulle jag väldigt gärna vilja höra.
            </seg>
          </u>
          <note type="speaker" n="36dad571">
            Anf. 31 MONICA GREEN (s):
          </note>
          <u who="monica_green_0b84cd" xml:id="i-6d90d16d62aabf44-2" n="f66c41c1">
            <seg n="4c42e07e">
              Fru talman! Jag ska först och främst säga följande till Mats
              Odell. Vi föreslår precis lika mycket generella statsbidrag som
              den borgerliga regeringen. Utöver det föreslår vi särskilda satsningar
              på kvalitet i skolan, kvalitet i äldrevården, kvalitet i sjukvården
              och så vidare. Vi föreslår även solidaritetspengar till de kommuner
              som har tagit emot flyktingar. Vi skulle alltså ha förstärkt kommunernas
              ekonomi om vi hade regerat, och alltihop är finansierat. Vi har
              full finansiering av vår motion. Vi är väldigt noga med det. Vi
              har under 90-talskrisen lärt oss att vi måste se till att vi alltid
              har ordning och reda i ekonomin. Det är viktigt för alla.
            </seg>
            <seg n="06cdc0c0">
              Det är dags att se till att kommunernas ekonomi förstärks. Det
              kräver alla. Det är också dags för ett stimulanspaket för landet.
              Det kräver ekonomer, det kräver näringsliv, det kräver fackförbund,
              och det har vi i oppositionen krävt under en lång tid. Nu visar
              det sig att även den borgerliga regeringen ger med sig och kommer
              antagligen om tio minuter att ge omkring 15 miljarder. Det är
              vackert så och att man till slut ger med sig. Jag hoppas att det
              innebär en förstärkning för kommunerna och en förstärkning för
              dem som har svårigheter med ekonomin i dag. Det behövs en köpkraft
              för äldre arbetslösa, för barnfamiljer och för studenter som vi
              har föreslagit och som ni har varit emot.
            </seg>
            <seg n="fd3fc6ba">
              Vi kan vara överens om att tomten är röd. Det är bra. Den borgerliga
              regeringen ska nu försöka att leka blå tomte. Men jag tror att
              vi alla kommer att komma fram till att vi behöver en bra politik
              för Sverige och att tomten faktiskt är röd.
            </seg>
          </u>
          <note type="speaker" n="235622f0">
            Anf. 32 PETER HULTQVIST (s):
          </note>
          <u who="peter_hultqvist_61d2a3" xml:id="i-202e47e4f12f38d4-2" n="816c5215">
            <seg n="902408d7">
              Fru talman! Jag ska först säga något om utanförskapet. När detta
              presenterades i valrörelsen hade man räknat in hemmafruar, värnpliktiga,
              studerande och en massa olika grupper som man egentligen knappast
              kan beteckna som att de står utanför samhället. Jag tycker att
              det är en ohederlig ingång från början i denna debatt. Men räknar
              man på det sätt som man gjorde i valrörelsen har det kunnat konstateras
              att utanförskapet har ökat med ungefär 5 000 personer.
            </seg>
            <seg n="34335488">
              Sedan kan jag notera en annan sak, mina kära vänner, nämligen
              att ni vid ett par tillfällen har ändrat beräkningsgrunderna för
              hur ni definierar begreppet utanförskap. Innan ni fortsätter denna
              typ av resonemang tycker jag att ni ska gå hem och reda ut hur
              ni ska räkna och vad som gäller över huvud taget. Eller är detta
              bara en propagandabluff som någon reklambyrå har kommit på och
              som ni kör här av olika skäl?
            </seg>
            <seg n="88f51db8">
              Mats Odell har i två inlägg konsekvent undvikit att svara på
              frågan om han är beredd att höja statsbidragen. Han har koncentrerat
              sig på att skälla på Socialdemokraternas budgetalternativ. Nu
              befinner vi oss i en situation med varsel, med lågkonjunktur och
              med ett kommunförbund som vill ha en höjning av statsbidragen
              och som dessutom här har kallats för ett särintresse. Realiteten
              är att folk får gå från jobbet, att det är större klasser och
              att det är färre händer i vården. Det är så det ser ut i verkligheten,
              Odell. Då är frågan till Odell: Är du beredd att föreslå en höjning
              av statsbidragen eller inte, eller ska du bara ägna tid åt att
              skälla på oppositionen här? Nu är det du som är minister, det
              är du som har ansvaret, det är du som sitter i regeringen, och
              det är du som har makten. Blir det en höjning av statsbidragen
              ja eller nej? Jag tror att det är många kommunpolitiker som är
              intresserade av det. Ännu mer intresserad kanske allmänheten är
              eftersom det är den som drabbas i slutändan.
            </seg>
            <seg n="b0e8e29a">
              Slutligen: För mig är det inte något problem om de som har sluppit
              att betala förmögenhetsskatt nu får börja göra det eller att man
              ger sjutton i att sänka skatten i ett tredje steg. Det är viktigare
              med dessa jobb.
            </seg>
          </u>
          <note type="speaker" n="ed294bd5">
            Anf. 33 Statsrådet MATS ODELL (kd):
          </note>
          <u who="mats_odell_b796ef" xml:id="i-984b13dd348e2e7f-11" n="23cb2ec9">
            <seg n="050868b6">
              Fru talman! Jag har svarat på Peter Hultqvists fråga tidigare.
              Jag sade att vi följer utvecklingen noggrant för att kunna ha
              en beredskap om det behövs fler åtgärder.
            </seg>
            <seg n="ef479567">
              Peter Hultqvist menar att vi ändrar beräkningsgrunden. Man kan
              väl ta en diskussion om vilka definitioner vi har. Men jag tycker
              att Peter Hultqvist och Socialdemokraterna ska ha beröm för att
              de ändrat sig när det gäller de inkomstskattesänkningar som vi
              har gjort. Det som Peter Hultqvist här i talarstolen tidigare
              brännmärkt är numera en del av Socialdemokraternas politik. Det
              är alltså fullt möjligt att ändra sig.
            </seg>
            <seg n="464c4350">
              Fru talman! Jag måste återkomma till det Monica Green sade. Hon
              hävdar att Socialdemokraterna kompenserar fullt ut. Vi har försökt
              förstå hur det ser ut. Det vi tror att ni menar och jag vill höra
              om det stämmer är att kommunerna kompenseras för den borttagna
              fastighetsavgiften genom att ni inte tar hem hela den skatteintäktsökning
              som det blir för kommunerna när man höjer ersättningsnivåerna.
              Ni höjer ersättningsnivån på a-kassan och räknar hem de pengarna.
              Jag vet inte om det är så, men det är den enda förklaring vi kan
              se. Då tycker vi att det är en ganska egendomlig metod.
            </seg>
            <seg n="c4bf59f2">
              Låt oss ta den kommun som drabbas hårdast av er politik, nämligen
              Borgholms kommun. De förlorar hela 1 140 kronor per invånare.
              Vad är det som säger att det är den kommunen som får mest nya
              skatteintäkter om a-kassan skulle höjas?
            </seg>
          </u>
          <note n="cbae43cf">
            Överläggningen var härmed avslutad.
          </note>
          <note n="bd7cad81">
            6 § Svar på interpellation 2008/09:136 om försäljningen av statliga
            bolag
          </note>
          <note type="speaker" n="cef57d80">
            Anf. 34 Statsrådet MATS ODELL (kd):
          </note>
          <u who="mats_odell_b796ef" xml:id="i-984b13dd348e2e7f-12" n="23cb2ec9">
            <seg n="dfb03d49">
              Fru talman! Eva-Lena Jansson har frågat mig vilka statliga företag
              som jag avser att verka för att avyttra oberoende av den finansiella
              krisen.
            </seg>
            <seg n="26b05c72">
              Låt mig först säga, med anledning av rådande finanskris och de
              åtgärder som regeringar världen över nu genomför, att jag som
              statsråd med ansvar för finansmarknadsfrågor är väl insatt i såväl
              Europeiska unionens som den svenska regeringens arbete med att
              säkerställa finansiell stabilitet.
            </seg>
            <seg n="74dcba6c">
              Allians för Sverige gick till val på att minska det statliga
              ägandet i företag som verkar på kommersiella marknader med fungerande
              konkurrens. Regeringen har riksdagens mandat att minska ägandet
              i sex namngivna företag, varav tre nu är sålda OMX, Vin &amp; Sprit
              samt Vasakronan. Dessutom har 8 procent av den svenska statens
              innehav i Telia Sonera avyttrats.
            </seg>
            <seg n="27fb29c0">
              Arbetet med den genomgång av de statligt ägda företagen som utlovades
              i budgetpropositionen för 2007 pågår. Resultatet av genomgången
              kan leda till att regeringen kommer att lägga fram förslag till
              riksdagen om avyttring av flera statligt ägda företag, hela eller
              delar därav. Dessa förslag skulle också kunna innebära förändringar
              eller förtydliganden av vissa statligt ägda företags uppdrag.
              Redovisningen till riksdagen kommer i dessa fall att ske per företag
              och i takt med att den individuella genomgången är klar.
            </seg>
            <seg n="1c91cc04">
              Regeringens ambition att minska det statliga ägandet ligger fast.
              Varje försäljning måste dock anpassas till det rådande marknadsläget.
              Staten är en ansvarsfull ägare och agerar också ansvarsfullt som
              säljare. Konkret innebär detta att jag endast kommer att verka
              för en avyttring av företag om vi vid en samlad bedömning anser
              att det leder till en bra affär avseende pris och andra villkor
              för det svenska folkhushållet vilket också resultatet av redan
              genomförda försäljningar visar.
            </seg>
          </u>
          <note type="speaker" n="0561baff">
            Anf. 35 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-7" n="3d531021">
            <seg n="a8cf07fb">
              Fru talman! Tack, Mats Odell, för svaret! Bakgrunden till min
              interpellation är, som jag skriver i interpellationen, att det
              vid flera tillfällen här i riksdagens talarstol har framhållits
              av både borgerliga riksdagsledamöter och statsråd att fler bolag
              borde säljas och säljas snart. Regeringen har tydligen redovisat
              i sina fortsatta utförsäljningsplaner vilka bolag man har för
              avsikt att avyttra. Man har samtidigt påpekat att det är fler
              bolag som man skulle vilja titta igenom.
            </seg>
            <seg n="5500e13b">
              Då tycker jag att det är viktigt att vi får reda på vilka dessa
              bolag är, framför allt om man tänker avyttra dem nu under rådande
              finanskris.
            </seg>
            <seg n="2359b124">
              Norrköpings Tidningar redovisar att Carnegie ska säljas trots
              rättstvist. Carnegie är som bekant numera också ett statligt bolag,
              ägt via Riksgälden. Ska det säljas under den rådande finanskrisen?
              I svaret kan man tolka det så att man inte ska sälja Carnegie.
              Tidningsuppgifterna kan naturligtvis vara felaktiga, men det är
              myndighetspersoner som uttalar sig, och då får jag utgå från att
              de är korrekta. Jag skulle vilja ha en kommentar från Mats Odell.
              Ska ni sälja Carnegie nu?
            </seg>
            <seg n="905a9e7a">
              Om de andra bolagen säger Mats Odell att man ska göra en bra
              affär avseende pris och andra villkor för det svenska folkhushållet.
              Då skulle jag vilja veta vilka andra villkor statsrådet syftar
              på.
            </seg>
            <seg n="33928080">
              Resultatet av redan genomförda försäljningar visar, som säkert
              riksrevisorerna pekat på, att försäljningen av Telia Sonera inte
              var den bästa affär som staten har gjort. Det borde man vara tydlig
              med. Det är bra om Mats Odell kan kommentera det. Jag vet inte
              vilka försäljningar han anser har varit en bra affär. Jag tror
              att det är Vin &amp; Sprit han syftar på, men vi har fortfarande inte
              sett hur mycket pengar man skulle ha tjänat på att ha behållit
              bolaget. Här utgår man från att bara man har sålt så blir det
              bra.
            </seg>
            <seg n="cc2aaa0e">
              När det gäller de olika bolagen pekar statsrådet på att staten
              ska vara ansvarsfull. Jag tycker att det är viktigt att man är
              ägare också, att man faktiskt har bolag och att det finns en poäng
              i det. Vi har ett antal banker i vår ägo, Nordea och SBAB. SBAB
              har fått ett pris för att vara en av de bättre bankerna. Det säger
              väl någonting om vikten av att ha ett statligt ägande. Det har
              fungerat som prispress när det gäller bolåneräntorna.
            </seg>
            <seg n="e48211b8">
              Då är frågan: Är det bra att avyttra en sådan bank? Tycker statsrådet
              fortfarande att det är bra att göra det? När bedömer statsrådet
              att den finansiella krisen upphör så att man kan sälja? Är det
              nästa år eller 2010?
            </seg>
            <seg n="623d47ef">
              De frågorna skulle jag vilja ha svar på.
            </seg>
          </u>
          <note type="speaker" n="34b8a53d">
            Anf. 36 Statsrådet MATS ODELL (kd):
          </note>
          <u who="mats_odell_b796ef" xml:id="i-984b13dd348e2e7f-13" n="23cb2ec9">
            <seg n="8c8e60da">
              Fru talman! Jag har svarat på de frågor som fanns i interpellationen.
              Det pågår en genomgång av samtliga bolag som staten äger för att
              se om det finns motiv för fortsatt statligt ägande, om de ska
              ha särskilda uppdrag och om de bör säljas.
            </seg>
            <seg n="ba568ef9">
              När det gäller försäljning av dessa bolag och Carnegie är det
              samma svar som jag gett hela tiden, nämligen att vi gör det när
              det är rätt tid, rätt pris och vi gör en samlad bedömning att
              det blir en god affär för det svenska folkhushållet.
            </seg>
            <seg n="a0414345">
              Vin &amp; Sprit där är det en ganska enkel matematik, fru talman.
              Den högsta utdelning till staten som någonsin har kommit var de
              800 miljoner som gällde för verksamheten 2007. Det är den högsta
              vinsten i bolagets historia. Nu är det sålt till en industriell
              tagare som har ett eget globalt distributionsnät och som har väldigt
              goda förutsättningar att öka produktionen i de anläggningar som
              finns inte minst i södra Sverige. Det värde som vi fick ut var
              på 55 miljarder. Ovanpå det såldes Vin &amp; Sprits aktier i det amerikanska
              spritföretaget Beam. Det blev ytterligare 3 miljarder. Därutöver
              har det gjorts en valutavinst genom att vi valde att ta köpeskillingen
              i dollar och euro. Vi har kunnat amortera svenska statens dollar-
              och eurolån med en valutavinst på ungefär 4 miljarder kronor.
            </seg>
            <seg n="7407c3bf">
              Fru talman! När vi summerar detta blir det över 60 miljarder
              kronor. Det är pengar som i dag finns till förfogande för att
              kunna hantera den svåra situation som råder globalt och naturligtvis
              också i vårt eget land.
            </seg>
            <seg n="6717ed25">
              Med tanke på att vi i dag kan minska lånekostnader är det här
              en väldigt stor vinst för de svenska skattebetalarna jämfört med
              att vi själva hade fortsatt att driva företaget.
            </seg>
            <seg n="4930afc9">
              Är det rätt att sälja SBAB? Det vet vi inte. Som sagt: När vi
              ser att det är rätt tidpunkt och rätt pris kommer vi att överväga
              det.
            </seg>
          </u>
          <note type="speaker" n="cff3f939">
            Anf. 37 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-8" n="3d531021">
            <seg n="d225a284">
              Fru talman! Jag ställde en konkret fråga till statsrådet: Varför
              presenteras inte de individuella genomgångarna när de är klara?
              Det är uppenbart att det har skett flera individuella genomgångar,
              per statligt bolag, av vilka bolag som är klara för försäljning
              och vilka bolag som inte ska säljas. Det har vi inte fått någon
              redovisning av i riksdagen, vare sig här i talarstolen eller i
              näringsutskottet. Vi tycker att det är viktigt att vi som ska
              vara med och fatta beslut om eventuell avyttring av bolag vi har
              naturligtvis reserverat oss mot de tidigare försäljningarna får
              reda på det.
            </seg>
            <seg n="712e5040">
              Jag visste att statsrådet skulle nämna Vin &amp; Sprit. Det var därför
              jag ställde frågan om Telia Sonera var så lyckad. Den bild som
              jag har fått är i alla fall att det var en rabatt som gavs när
              staten sålde de aktierna.
            </seg>
            <seg n="bda5d409">
              I tidningsuppgifterna som jag hänvisar till står det att Carnegie
              ska säljas. Trots rättstvisten fortsätter Riksgälden arbetet med
              försäljning av verksamheten. Det kan man inte uppfatta på annat
              sätt än att det sker just nu. Det vore bra att få ett svar på
              frågan: Pågår inte en försäljning av Carnegie? Finanskrisen är
              ju i alla fall inte riktigt avslutad, som jag har uppfattat det.
            </seg>
            <seg n="80d2dca2">
              När det gäller de tidigare försäljningarna av bolagen och SBAB
              hänvisade jag tidigare till vad som är poängen med att äga SBAB,
              nämligen att man kan pressa ned bolåneräntorna. Det är något som
              är oerhört viktigt när flera människor nu riskerar att gå ut i
              arbetslöshet och stå med fasta kostnader för boenden i form av
              hyror och lånekostnader för bostadsrätter och villor. Då är det
              viktigt att få reda på om regeringen kommer att sälja den här
              banken, som faktiskt har varit med och pressat ned bolånekostnaderna,
              eller inte. Blir det i så fall 2009 när arbetslösheten beräknas
              vara rekordhög om man jämför med läget när vi lämnade över till
              den borgerliga regeringen 2006?
            </seg>
            <seg n="29b6d531">
              Fru talman! Jag önskar att jag i alla fall får några fler konkreta
              svar på mina frågor.
            </seg>
          </u>
          <note type="speaker" n="76797039">
            Anf. 38 Statsrådet MATS ODELL (kd):
          </note>
          <u who="mats_odell_b796ef" xml:id="i-984b13dd348e2e7f-14" n="23cb2ec9">
            <seg n="8f47ec1a">
              Fru talman! Frågan om varför man inte får besked om det löpande
              arbetet med genomgången är helt enkelt att det vore orimligt att
              redovisa detta innan en sådan viktig sak är klar och man har kommit
              fram till några slutsatser. Det skulle bara skapa oro och spekulationer
              bland de anställda och bland olika intressenter. Jag tror inte
              att Eva-Lena Jansson, om hon tänker igenom det här, skulle tycka
              att det var särskilt klokt att göra på det sättet.
            </seg>
            <seg n="b5327e74">
              När genomgången är klar och regeringen kommer fram till att det
              finns bolag som bör avyttras kommer självklart alla berörda utskott
              och riksdagen att involveras i detta.
            </seg>
            <seg n="e0941821">
              Riksrevisionen har inte uttalat sig om ifall 50 kronor var ett
              bra pris eller inte. Jag tycker att Eva-Lena Jansson ska titta
              igenom Riksrevisionens rapport. I den delen har man ingen uppfattning.
              Jag kan bara konstatera att kursen just nu jag bad min medarbetare
              kolla det ligger på 35:10 kronor, och 50 kronor är ändå något
              mer.
            </seg>
            <seg n="b5d85f00">
              När det gäller Carnegie anser vi absolut att denna bank bör säljas.
              Man bör hitta nya långsiktiga ägare så fort som möjligt som kan
              se till att det blir en ny affärsplan och en sund inriktning på
              verksamheten som gör att de anställda där kan känna trygghet och
              att verksamheten kan fortsätta utvecklas på ett sådant sätt att
              man kan få tillstånd från Finansinspektionen att bedriva bankverksamhet.
              Jag hoppas att detta sker så fort som möjligt.
            </seg>
          </u>
          <note type="speaker" n="1c8198a7">
            Anf. 39 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-9" n="3d531021">
            <seg n="0b0004f9">
              Fru talman! Då kommer vi tillbaka till pudelns kärna när statsrådet
              svarar att han ska verka för en avyttring som innebär en bra affär.
              Det innebär alltså att man ska sälja Carnegie under en finanskris
              när det är få företag som har mycket pengar och priset naturligtvis
              kommer att vara lågt, därför att man vet att staten vill bli av
              med bolaget. Det är klart att man inte kommer att kunna göra någon
              lysande affär. Det borde väl vem som helst förstå.
            </seg>
            <seg n="47d2a589">
              I svaret från statsrådet står det så här: Redovisningen till
              riksdagen kommer i dessa fall att ske per företag och i takt med
              att den individuella genomgången är klar. Det är svårt att tolka
              det på annat sätt än att när varje företag har gåtts igenom ska
              man rapportera till riksdagen. Då kan regeringen välja att rapportera
              till näringsutskottet och belägga oss med tystnadsplikt. Det finns
              inga som helst problem med det. Då är vi bundna till tystnadsplikten
              och kan inte yttra oss så att det skulle kunna påverka de företagen.
              Men det är väl viktigt att vi som är folkvalda, som ska företräda
              svenska folket som ägare i de här bolagen, får en kontinuerlig
              information om vad som sker.
            </seg>
            <seg n="87c201ac">
              Jag hoppas slippa få liknande information som den vi fick den
              1 april, då man talade om att det skulle bli en sammanslagning
              av Posten utan att riksdagen hade blivit informerad tidigare.
              Ja, jag tror att vi fick informationen en timme före presskonferensen.
              Det kan man inte säga är i speciellt god tid.
            </seg>
            <seg n="788134fa">
              Nu vet vi inte hur det blir med den här fusionen, om man har
              lyckats lösa upp knuten än, så vi får väl återkomma till frågan.
              Men jag tycker att man kan agera.
            </seg>
            <seg n="39e431a7">
              Nu har jag i alla fall fått reda på att Carnegie ska säljas.
              Då utgår jag från att också andra bolag kommer att kunna säljas
              under den här finanskrisen och en situation där vi ser en ökad
              arbetslöshet. Jag tycker inte att det är en ansvarsfull politik,
              fru talman.
            </seg>
          </u>
          <note type="speaker" n="7cb43ab2">
            Anf. 40 Statsrådet MATS ODELL (kd):
          </note>
          <u who="mats_odell_b796ef" xml:id="i-984b13dd348e2e7f-15" n="23cb2ec9">
            <seg n="275620ea">
              Fru talman! Låt mig börja med det sista som Eva-Lena Jansson
              sade, nämligen att hon drar slutsatsen att vi är inne på att så
              fort som möjligt sälja en krisbank som har kommit in i statens
              ägo. Därav drar hon också slutsatsen att vi kommer att sälja ett
              antal andra företag. Jag kan bara säga att det är fel slutsats.
              Det är också så att det är Maud Olofsson som ansvarar för genomgången
              av de statliga företagen.
            </seg>
            <seg n="d1cc498f">
              När det slutligen gäller Carnegie handlar det egentligen inte
              om någonting annat än att skattebetalarna så fort som möjligt
              ska få tillbaka de pengar som staten har varit tvungen att sätta
              in för att inte få en okontrollerad konkurs i en bank, vilket
              hade skapat väldigt stora bekymmer för företag och hushåll i vårt
              land. Det var för att undvika den effekt som uppstod den 15 september
              när amerikanska myndigheter lät Lehman Brothers, en bank som man
              inte trodde var systemviktig, gå i konkurs. Det skapade omedelbart
              stora bekymmer för svenska företag att få krediter och gjorde
              att vi fick en global upptorkning av likviditet på väldigt många
              finansiella marknader och en osäkerhet om vilka ambitioner stater
              och myndigheter har när det gäller att rädda banker som får problem.
              Det var för att undvika dessa problem som staten gick in i Carnegie.
              Nu vill vi ha tillbaka de pengarna så fort som möjligt.
            </seg>
          </u>
          <note n="cbae43cf">
            Överläggningen var härmed avslutad.
          </note>
          <note n="317b3de1">
            7 § Svar på interpellation 2008/09:135 om utredning av arbetsmiljöbrott
          </note>
          <note type="speaker" n="826bd211">
            Anf. 41 Justitieminister BEATRICE ASK (m):
          </note>
          <u who="beatrice_ask_709106" xml:id="i-984b13dd348e2e7f-16" n="d2a53033">
            <seg n="9c91c65c">
              Fru talman! Eva-Lena Jansson har frågat mig vilka åtgärder jag
              är beredd att vidta i syfte att säkerställa att arbetsmiljöbrott
              utreds skyndsamt av polisen. Då interpellanten i maj månad ställde
              en liknande fråga lämnar jag i stort sett samma svar.
            </seg>
            <seg n="c5375f99">
              En viktig förutsättning för att polis och åklagare ska kunna
              fullgöra sina arbetsuppgifter på ett bra sätt är att de har tillräckliga
              resurser. Regeringen har därför tillfört rättsväsendets myndigheter
              varaktiga anslagsökningar på drygt 2 miljarder kronor under den
              senaste tvåårsperioden. Denna resursförstärkning möjliggör bland
              annat en kraftig ökning av antalet poliser med målet att det 2010
              ska finnas 20 000 poliser. Satsningen har fått och kommer att
              få stor betydelse för bland annat brottsutredningsverksamheten.
            </seg>
            <seg n="a18bb064">
              Det räcker självklart inte att bara öka antalet poliser. Polisen
              måste också arbeta på ett sådant sätt att den effektivt förebygger
              brott och utreder de brott som har inträffat. För närvarande pågår
              ett intensivt utvecklingsarbete inom Rikspolisstyrelsen som bland
              annat omfattar utredningsverksamheten. En del i utvecklingsarbetet
              syftar till att förbättra informationsspridningen mellan polismyndigheterna
              om pågående och planerad brottslighet. Det kommer i större utsträckning
              att leda till att de insatser som genomförs beslutas utifrån all
              tillgänglig information.
            </seg>
            <seg n="7ab29cba">
              För att höja kompetensen rörande arbetsmiljöbrott har Rikspolisstyrelsen,
              Arbetsmiljöverket och Åklagarmyndigheten utvecklingscentrum Malmö
              vid flera tillfällen arrangerat nationella utbildningsseminarier.
              Dessa har tillkommit som ett resultat av arbetet i Centrala Samverkansgruppen
              Arbetsmiljöbrott. Dessutom bedrivs polisens utredningsverksamhet
              rörande arbetsmiljöbrott i nära samarbete med särskilt utpekade
              åklagare samt med personal från Arbetsmiljöverket. Därutöver kan
              nämnas att utbildning rörande arbetsmiljöbrott från och med i
              höst ingår i grundutbildningen vid Polishögskolan.
            </seg>
            <seg n="25a083e9">
              Jag vill avsluta med att säga att det är viktigt att vi får en
              bättre brottsutredande verksamhet så att fler brott klaras upp.
            </seg>
          </u>
          <note type="speaker" n="2d9db7c9">
            Anf. 42 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-10" n="3d531021">
            <seg n="a12baeef">
              Fru talman! Tack, justitieminister Beatrice Ask, för svaret även
              om det var ganska likt det jag fick i maj! Anledningen till att
              jag har ställt den här frågan är att det har dragit ut på tiden.
            </seg>
            <seg n="2a34ca88">
              Bakgrunden är att i februari 2008 stoppade fackförbundet Byggnads
              regionala skyddsombud arbetet vid ett hotellbygge i Örebro. Anledningen
              var att de anställda utsattes för asbestexponering. Dessutom gjordes
              en polisanmälan av arbetsmiljöbrott med hänvisning till framkallande
              av fara samt grov fara för framtida allvarlig sjukdom. Erfarenheter
              visar att människor som utsätts för asbest på det här sättet drabbas
              av cancer i väldigt stor omfattning. Det är ett mycket allvarligt
              brott som har skett.
            </seg>
            <seg n="8cf2236c">
              I april hade polisen fortfarande inte öppnat någon utredning,
              och det var därför jag tidigare lämnade en interpellation till
              Beatrice Ask.
            </seg>
            <seg n="c86b0676">
              Nu har det gått nio månader sedan arbetet stoppades och polisanmälan
              gjordes. Fortfarande har ingen utredning påbörjats i det aktuella
              fallet. Enligt lokala medier är det inte uteslutet att arbetsgivaren
              kommer att försättas i konkurs. Hur byggnadsarbetarnas hälsa har
              påverkats är ännu för tidigt att säga. Att ett sådant här allvarligt
              brott fortfarande inte har utretts måste betecknas som alarmerande
              för arbetstagare, seriösa arbetsgivare och polis.
            </seg>
            <seg n="d433d968">
              Då blir min fråga: Vad tänker justitieministern göra? Och då
              hänvisar hon till ett fem månader gammalt svar.
            </seg>
            <seg n="5fb5a0c9">
              Den 3 december kl. 22.15 rapporterar den lokala tidningen i Örebro
              län att polisen i Örebro län ska spara 10 miljoner. Länspolismästaren
              säger att stora ansträngningar görs för att neddragningarna inte
              ska drabba allmänheten. Frågan blir då: Kommer man att ha mer
              pengar för att utreda arbetsmiljöbrott? Jag tror inte det. Trots
              det skriver statsrådet i sitt svar att hon har tillfört tillräckliga
              resurser.
            </seg>
            <seg n="12e76531">
              Enligt LO-Tidningen säger polisens egen arbetsmiljöpolis: Arbetsmiljöbrott
              prioriteras inte och polisutredningarna är för dåliga. Det allra
              bästa vore, säger Thorbjörn Lundström, om vi fick poliser som
              bara ägnade sig åt miljö- och arbetsmiljöbrott.
            </seg>
            <seg n="aab7fa7f">
              De här prioriteras inte. Det kan vi också konstatera i Örebro.
              Statsrådet pekar på att man gör en satsning. Jag upplever att
              det är fel. Man övertog nämligen en budget i balans när det gäller
              rättsväsendet. På två år har regeringen åstadkommit det största
              underskottet någonsin. Socialdemokraterna har valt att satsa ½
              miljard mer på rättsväsendet. 100 miljoner kronor av dessa går
              till polisen. Jag tror inte att det är tillräckligt. Det behövs
              säkert mer, men vi har i alla fall försökt att göra en satsning.
            </seg>
            <seg n="733f12da">
              Då blir frågan: Hur ska dessa brott kunna beivras? Signalen ut
              till arbetsgivarna är: Begå allvarliga arbetsmiljöbrott! Det händer
              ändå ingenting. Poliserna kanske kan frågan på en del ställen,
              men man har inte tid att utreda dem därför att andra frågor går
              före. Jag förstår att man prioriterar grova brott som misshandel,
              våldtäkt och mord, men de här frågorna är också väldigt allvarliga.
              Det blir jättedåligt om man skickar signalen att de här frågorna
              kan bli liggandes hur länge som helst.
            </seg>
            <seg n="cd420d83">
              Vad händer med de här killarna? Många av de här byggnadsarbetarna
              är män, och de bor inte i Sverige. Vi vet inte ens om det leder
              till ett åtal. Hur ska man kunna säkerställa vittnesmål? Jag vill
              veta hur justitieministern tänker säkerställa att arbetsmiljöbrott
              utreds skyndsamt av polisen. Nio månader är inte skyndsamt, Beatrice
              Ask.
            </seg>
          </u>
          <note type="speaker" n="8f27e71e">
            Anf. 43 Justitieminister BEATRICE ASK (m):
          </note>
          <u who="beatrice_ask_709106" xml:id="i-984b13dd348e2e7f-17" n="d2a53033">
            <seg n="01f36a3f">
              Herr talman! Det är riktigt att vi diskuterade den här frågan
              om möjligheten att utreda arbetsmiljöbrott för ett halvår sedan.
              Jag är den första att erkänna att det finns mycket mer att göra
              när det gäller kompetens och annat i arbetsmiljöfrågor eftersom
              de många gånger är svåra och svårutredda. Man måste klara ut en
              ansvarsfördelning och en längre händelsekedja. Jag ska återkomma
              till detta ganska snart.
            </seg>
            <seg n="e008af07">
              Problemet i den här debatten är att Eva-Lena Jansson går in på
              ett specifikt ärende, och jag kan och får inte diskutera det enskilda
              ärendet i Örebro. Vad jag har förstått är det tämligen rörigt.
              Det är riktigt att Byggnads stoppade det här bygget, och sedan
              hävdes det i vissa delar. Det är naturligtvis så, som det alltid
              är i dessa ärenden, att Arbetsmiljöverket har sina utredningar
              och polisen sina. Det ursäktar inte, och det tycker jag är viktigt
              att säga, att det har tagit väldigt lång tid och ännu inte har
              kommit i gång någon utredning i Örebro när det gäller den anmälan
              som finns.
            </seg>
            <seg n="37b44105">
              Arbetsmiljöbrott är viktiga att utreda. Man måste komma fram
              till beslut också i de frågorna. Det är ofta så att man prioriterar
              arbetsmiljöbrott som har lett till dödsfall, och det är naturligtvis
              viktigt, men det finns också andra som kan vara allvarliga på
              lång sikt och som man måste ta itu med.
            </seg>
            <seg n="b31a6b22">
              Jag tycker att det är bra att det bedrivs ett utbildningsarbete
              inom polisen, att vi nu har fått in detta i den ordinarie polisutbildningen,
              där det inte fanns tidigare, och att vi har särskilda åklagare
              som arbetar med de här frågorna. Det förbättrar förutsättningarna
              för att rättsväsendet i den delen ska kunna göra ett gediget arbete
              när det gäller arbetsmiljöfrågor.
            </seg>
            <seg n="860b394e">
              När det gäller de ekonomiska aspekterna på detta vill jag säga
              att vi har gjort en satsning. Jag ska diskutera ekonomi med socialdemokrater
              vid många senare tillfällen. Hur man kan räkna med att Socialdemokraterna
              har satsat mer sätter jag väldigt många frågetecken för, men vi
              kan återkomma till det.
            </seg>
            <seg n="339519f2">
              Det görs ändå rejäla satsningar på en utbyggnad av polisverksamheten
              som är helt nödvändig. Där har alliansregeringen gjort stora satsningar.
              Det är också en förutsättning för att frågor som inte är prioriterade
              tidigare ska få en bättre hantering än vad som gäller.
            </seg>
            <seg n="c36de42a">
              Låt mig få lägga till en sak där regeringen verkligen har kavlat
              upp ärmarna. Det har betydelse också för arbetsmiljöfrågor. Det
              gäller mobiliseringen mot den grova organiserade brottsligheten.
              Eva-Lena Jansson är säkert inte okunnig om att det bland annat
              i byggbranschen finns en hel del oseriös verksamhet. Vi vet att
              kriminella grupperingar väljer att gå in och arbeta i vissa branscher
              på oseriösa sätt. Det finns mycket att säga om detta. Det gör
              också att man har en förmåga att åsidosätta viktiga regler och
              föreskrifter som bland annat gäller byggverksamheten.
            </seg>
            <seg n="4a4915d3">
              Det arbete med att samordna olika myndigheter och ta krafttag
              mot de här kriminella nätverken som regeringen tog initiativ till
              förra året, och där nu också ytterligare resurser satsas för att
              komma åt den typen av kriminalitet, har effekt också på det här
              området även om det inte är i fokus. Det är viktigt att kriminalitet
              och brist på respekt för regelverken inte biter sig fast på ett
              viktigt område som byggbranschen, och tyvärr finns det problem.
            </seg>
          </u>
          <note type="speaker" n="f8a3d43b">
            Anf. 44 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-11" n="3d531021">
            <seg n="815beaed">
              Herr talman! Det finns problem med oseriösa arbetsgivare, men
              de behöver inte tillhöra kriminella ligor. Det finns tillräckligt
              många oansvariga och oseriösa arbetsgivare ändå.
            </seg>
            <seg n="62251c20">
              Hotellbygget i Örebro har stått stilla sedan februari. Arbetsmiljöverket
              beslutade om vite på 50 000 kronor för arbetsgivaren, och det
              pågår som sagt var tvister.
            </seg>
            <seg n="615c4a93">
              Det är klart att det är allvarligt att utsättas för asbestexponering.
              Man kan drabbas av cancer och faktiskt dö. Det är ett mycket allvarligt
              arbetsmiljöbrott. Jag vet inte om det kan bli allvarligare än
              om människor dör direkt på jobbet. Det är väldigt allvarligt.
            </seg>
            <seg n="eaf5ccfb">
              Det här ger signaler. För två veckor sedan kallades Byggnads
              regionala skyddsombud till en arbetsplats där det sprang omkring
              20 personer på ett tak utan någon som helst skyddsanordning. Alla
              dessa 20 personer var så kallade egenföretagare med F-skattsedel.
              Arbetsgivaren fanns inte närvarande. Det finns ingen upprättad
              arbetsmiljöplan och så vidare. Det är naturligtvis allvarliga
              brott.
            </seg>
            <seg n="24b498d1">
              Arbetsmiljöverket har svårt att åka ut och prioritera. När man
              ändå lyckas prioritera, som man gjorde i februari, och det blir
              en polisanmälan har polisen inte tid. Dessutom blir det nu ytterligare
              besparingar.
            </seg>
            <seg n="efe1084e">
              Jag förstår att statsrådet inte vill diskutera att man nu har
              det största underskottet någonsin. Man övertog en budget i balans
              när det gäller rättsväsendet. Det var en enorm besvikelse på det
              länspolismästarmöte där statsrådet deltog i går över att man inte
              fick några besked. Man möter inga besked. De här engagerade poliserna
              som jobbar med arbetsmiljöfrågor blir naturligtvis frustrerade.
            </seg>
            <seg n="75bc9a2f">
              Samtidigt som anmälningarna om arbetsmiljöbrott har blivit fler
              har nämligen antalet åtal minskat de senaste åren. Är det då så
              att man gör de här polisanmälningarna bara för att man tycker
              att det är roligt? Nej det är det inte. Man gör det för att det
              är allvarligt. Människor utsätts för fara på deras egna arbetsplatser,
              och då måste poliserna göra en utredning. Men den utredningen
              kan bli liggande hur många år som helst.
            </seg>
            <seg n="1e6d72cb">
              Jag förstår att statsrådet inte kan kommentera just det konkreta
              fallet, men jag ställer frågan: Vilka åtgärder är justitieminister
              Ask beredd att vidta i syfte att säkerställa att arbetsmiljöbrott
              utreds skyndsamt av polisen? Och jag får samma svar som i maj.
              Det har liksom inte hänt någonting sedan i maj.
            </seg>
            <seg n="b9630f89">
              Tvärtom har resurserna minskat. Jag talade ju om det. Det är
              10 miljoner mindre bara i Örebro län. Det betyder färre poliser
              med stor sannolikhet. Jag kan inte tolka det på annat sätt. Jag
              vet inte hur de ska spara.
            </seg>
            <seg n="f3498c89">
              Då måste jag få besked. Vad avser statsrådet att göra för att
              arbetsmiljöbrotten ska utredas nu ? Jag menar inte det hon sade
              i maj. Vad gör hon nu ? Det är det, herr talman, som jag skulle
              vilja ha svar på här.
            </seg>
          </u>
          <note type="speaker" n="26ee5ed4">
            Anf. 45 Justitieminister BEATRICE ASK (m):
          </note>
          <u who="beatrice_ask_709106" xml:id="i-984b13dd348e2e7f-18" n="d2a53033">
            <seg n="7ba71da5">
              Herr talman! Först måste jag säga att när interpellanten i interpellationsdebatten
              hela tiden återkommer till det här specifika ärendet blir det
              naturligtvis svårt för mig att debattera. Jag kan inte kommentera
              det.
            </seg>
            <seg n="cdf341e8">
              Vi är helt överens om att det inte är bra det är tvärtom väldigt
              illa att ärenden blir liggande. Det är en lång tid, och det är
              naturligtvis viktigt att ärenden utreds.
            </seg>
            <seg n="a51cc97a">
              I mitt svar, redan förra debatten, var jag tydlig med några saker.
              Först och främst tror jag att det behövs resurser. Regeringen
              har gjort den största satsningen någonsin. Vi fortsätter det arbetet.
              Vi gav ett tydligt besked i diskussionen på länspolismästarmötet
              i går, både om att målet om 20 000 poliser 2010 ligger fast och
              att vi noterar differenserna mellan de prognostiserade underskotten
              mellan myndigheterna och Rikspolisstyrelsen för 2009 och har en
              dialog om det. Regeringen varit mycket tydlig med att den kommer
              att återkomma när det gäller ekonomin framöver inför 2010, därför
              att det pågår också en genomlysning av hur pengar används och
              mycket annat. Resurser är alltså naturligtvis viktigt för detta.
            </seg>
            <seg n="ede6be98">
              Det andra som vi hade med oss och som jag tycker är viktigt är
              att vi blir duktigare på att utreda även komplicerade brott. Arbetsmiljöbrott
              är per definition ofta svårutredda av många olika skäl. Det är
              också så att det finns en arbetsfördelning och ett samarbete mellan
              Arbetsmiljöverket och polisen. För att göra polisen kunnigare
              på det här området bedrivs ett antal olika aktiviteter för att
              fler ska få bättre kunskaper om de här ärendena, om hur man kan
              arbeta, best practice och så vidare, och vi har också lagt in
              arbetsmiljöfrågorna och arbetsmiljöbrott, både teoretiskt och
              när det gäller praktik, i den grundläggande polisutbildningen.
              Och så säger interpellanten att vi inte gör något.
            </seg>
            <seg n="ad22b9a1">
              Det är otroligt viktigt att man faktiskt försöker förbättra kapaciteten
              och kunskapen och att man tillför resurser. Det är konkreta besked
              som kan förbättra läget när det gäller att gå till botten med
              arbetsmiljöärenden.
            </seg>
            <seg n="7a9a88f3">
              Det är också att notera, tycker jag det är viktigt att antalet
              anmälningar ökar, delvis beroende på förändrad statistik men också
              naturligtvis beroende på att det finns en medvetenhet om att arbetsmiljöbrott
              är allvarliga.
            </seg>
            <seg n="b2e7e129">
              Det är dessutom så att det är fullt relevant, det jag tog upp
              om organiserad brottslighet, för det förvärrar i vart fall attityderna
              till att regler inte alltid följs. Det är också så att byggnadsarbetare
              som anställs i den här typen av företag, som leds och styrs av
              kriminella som inte respekterar regler, ofta har väldigt svårt
              att hävda sin rätt. Det här ställer till det, det orsakar faror,
              det är svårutrett och det blir mycket krångel kring detta. Därför
              är det viktigt att vi utöver att arbeta med de allmänna ekobrotten
              och utöver de allmänna problem som vi har med kriminella nätverk
              också ser detta samband, och jag påpekar att mobiliseringen där
              är viktig. Där sammanför vi också olika myndigheter som kan se
              saken utifrån olika aspekter, både för att vi ska få fram rätt
              underlag för arbetet och för att bedriva rätt insatser.
            </seg>
            <seg n="e4454183">
              Jag menar att vi gör en hel del, men ingen skulle vara gladare
              än jag om inget ärende behövde vänta. Det är inte så att vi inte
              tar de här frågorna på allvar, utan vi försöker faktiskt åstadkomma
              en bättre situation, och vi har gjort mycket som den förra regeringen
              inte dög till.
            </seg>
          </u>
          <note type="speaker" n="db498151">
            Anf. 46 EVA-LENA JANSSON (s):
          </note>
          <u who="eva-lena_jansson_29fd87" xml:id="i-5709bca5a13ad93c-12" n="3d531021">
            <seg n="eacdfd69">
              Herr talman! Det är alltså arbetsmiljöpolisen Thorbjörn Lundström
              som säger att arbetsmiljöbrott inte prioriteras.
            </seg>
            <seg n="2dab831f">
              Det jag har försökt påvisa är att det naturligtvis är viktigt
              att personer som jobbar med de här frågorna har utbildning. Det
              är vi överens om, jag och statsrådet. Visst är det bra att polisen
              blir bättre på att utreda arbetsmiljöbrott, men om man inte har
              tid att ens utreda brotten spelar det ingen roll att man har en
              jättebra utbildning. Vad är då vitsen?
            </seg>
            <seg n="258af9b4">
              Man kan satsa på utbildning. Jag säger att jag välkomnar utbildning
              så att poliserna kan frågorna och gör bra utredningar men om de
              inte ens påbörjar en utredning?
            </seg>
            <seg n="14b7fc4b">
              Samtliga länspolismästare som besökte länspolismästarmötena under
              de här två dagarna har fått en halvårsbudget på grund av polisens
              omfattande sparkrav. Jag har poängterat flera gånger nu att man
              övertog en budget i balans när det gäller rättsväsendet, och nu
              har man ett stort underskott. Det är klart att det påverkar verksamheten.
              Om Örebro län ska spara 10 miljoner blir det mindre tid att utreda
              brotten.
            </seg>
            <seg n="41a80b84">
              Arbetsmiljöverket har den borgerliga regeringen dragit ned resurser
              för. Det blir mindre insatser och möjligheter att göra flygande
              inspektioner. Den här regeringen inför enklare regler för att
              få en F-skattsedel så att fler personer via den organiserade brottsligheten
              kan verka utan att vara arbetstagare med kopplingar till den fackliga
              organisationen och därmed få hjälp med krav på rimliga villkor
              för arbetsmiljö. Genom att försöka gå runt det här med kollektivavtal
              försöker man också gå runt arbetsmiljölagen.
            </seg>
            <seg n="283c4a5b">
              Jag tycker att arbetsmiljöbrott är allvarliga. Det är viktigt
              att man beivrar dem och att man får en sund konkurrens så att
              arbetsgivare som faktiskt vill göra någonting gör någonting bra
              och att det också uppmärksammas så att man inte får signalen att
              det är lönsamt att begå arbetsmiljöbrott. Därför önskar jag att
              polisen får mer resurser för att kunna göra ordentliga utredningar.
            </seg>
          </u>
          <note type="speaker" n="d5c96e31">
            Anf. 47 Justitieminister BEATRICE ASK (m):
          </note>
          <u who="beatrice_ask_709106" xml:id="i-1d04bfbd3ca852b3-0" n="d2a53033" next="i-7fc1425998ebeb61-0">
            <seg n="a708517f">
              Herr talman! Det förslag till ökade polisresurser som Socialdemokraterna
              lagt fram täcker ju knappt de besparingar ni föreslog tidigare
              år, så det blir ju ingen kraftfull satsning i den delen.
            </seg>
            <seg n="8b8c2695">
              Men låt mig hålla mig till arbetsmiljöfrågorna. Jag tycker att
              det är viktigt att se arbetsmiljöfrågor också utöver det aktuella
              ärendet i Örebro. Det bedrivs ett viktigt arbete när det gäller
              arbetsmiljöfrågor, men arbetsmiljöfrågorna är många och komplicerade.
            </seg>
            <seg n="ac04dac0">
              Jag vill bara för sakens skull ändå säga att jag utöver det arbete
              mot organiserad brottslighet som vi har lagt till, det som jag
              också hade med i förra interpellationsdebatten, ändå måste nämna
              frågor om människohandel. Det är också så att en del av människohandeln
              sker för arbetskraftsexploatering. Vi ser mer av detta, och det
              har också med den grova organiserade brottsligheten att göra där
              vi faktiskt gör väldigt mycket mer än vad som har gjorts tidigare.
              Jag tror att det är alldeles nödvändigt med den rörlighet som
              vi har i dag och med tanke på hur människor anställs och arbetar.
              Det är också väsentligt i det här sammanhanget att komma åt den
              här kriminaliteten, som faktiskt stökar till grundvalarna för
              också viktiga regler om arbetsmiljö och ordning på arbetsplatserna.
            </seg>
            <seg n="36b87be3">
              Jag har varit tydlig med att jag inte tycker att det är bra att
              det finns ärenden som borde kunna utredas som blir liggande. Prioriteringen
              mellan olika ärenden däremot måste myndigheterna göra. Det är
              samma sak med fördelningen av medel. Jag tänker inte diskutera
              rikspolischefens sätt att lägga ut resurser till myndigheter i
              kammaren i dag. Däremot är det så att det finns olika bedömningar
              från myndigheterna och Rikspolisstyrelsen centralt. Jag följer
              det här mycket noga utifrån de tydliga besked som vi gav i budgetpropositionen.
            </seg>
            <seg n="d1087545">
              Men som sagt: Vi tar arbetsmiljöfrågorna på allvar, och det görs
              mycket. Men det finns naturligtvis ännu mer att göra framöver,
              för det är viktigt att människor kan känna sig trygga på sin arbetsplats.
            </seg>
          </u>
          <note n="cbae43cf">
            Överläggningen var härmed avslutad.
          </note>
          <note n="d6214c12">
            8 § Anmälan om inkommen faktapromemoria om förslag från Europeiska
            kommissionen
          </note>
          <note n="023148de">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="beatrice_ask_709106" xml:id="i-7fc1425998ebeb61-0" n="d2a53033" prev="i-1d04bfbd3ca852b3-0">
            <seg n="79aeb6cf">
              KOM(2008)505
            </seg>
          </u>
          <note n="cf4d1c2c">
            9 § Hänvisning av ärenden till utskott
          </note>
          <note n="60416b40">
            Föredrogs och hänvisades
          </note>
          <note n="53df721a">
            10 § Förnyad bordläggning
          </note>
          <note n="5e75367b">
            Föredrogs och bordlades åter
          </note>
          <note n="3488c5af">
            11 § Bordläggning och beslut om förkortad motionstid
          </note>
          <note n="1c60c512">
            Anmäldes och bordlades
          </note>
          <note n="a18621a3">
            Kammaren biföll regeringens förslag att motionstiden för denna
            proposition skulle förkortas till tisdagen den 9 december .
          </note>
          <note n="859a2d1c">
            12 § Anmälan om frågor för skriftliga svar
          </note>
          <note n="8af10038">
            Anmäldes att följande frågor för skriftliga svar framställts
          </note>
          <note n="5c34c16b">
            den 5 december
          </note>
          <note n="44ef53d0">
            Thomas Bodström
          </note>
          <note n="0b74fc87">
            Håkan Juholt
          </note>
          <note n="5ae7936c">
            Birgitta Ohlsson
          </note>
          <note n="51f33d56">
            Cecilia Wikström
          </note>
          <note n="bd4aba9b">
            Allan Widman
          </note>
          <note n="b1e4028e">
            Ameer Sachet
          </note>
          <note n="b1e4028e">
            Ameer Sachet
          </note>
          <note n="af38328d">
            Johan Linander
          </note>
          <note n="e7df48f1">
            Gunilla Carlsson
          </note>
          <note n="e4fb2d84">
            Lennart Sacrédeus
          </note>
          <note n="96a3ce8b">
            Annelie Enochson
          </note>
          <note n="49a063ca">
            Michael Hagberg
          </note>
          <note n="5d89adf3">
            Johan Pehrson
          </note>
          <note n="a28d2144">
            Karin Svensson Smith
          </note>
          <note n="ba873947">
            Frågorna redovisas i bilaga som fogats till riksdagens snabbprotokoll
            tisdagen den 9 december.
          </note>
          <note n="366e5ef9">
            13 § Kammaren åtskildes kl. 11.20.
          </note>
          <note n="d98db55b">
            Förhandlingarna leddes
          </note>
          <note n="f6afc231">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
