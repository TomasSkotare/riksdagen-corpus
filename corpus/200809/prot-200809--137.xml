<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--137</head>
          <docDate when="2008-06-23">2008-06-23</docDate>
        </div>
      </front>
      <body>
        <div>
          <note n="62bd4651">
            ﻿
          </note>
          <note n="6043df38">
            Riksdagens protokoll
          </note>
          <note n="6117dd88">
            2008/09:137
          </note>
          <note type="date" n="bacd74d7">
            Tisdagen den 23 juni
          </note>
          <note n="c9f71e26">
            Kl. 09:00 - 15:35
          </note>
          <note n="19336365">
            1 § Justering av protokoll
          </note>
          <note n="b19e1896">
            Justerades protokollet för den 17 juni.
          </note>
          <note n="97a88f91">
            2 § Nya riksdagsledamöter
          </note>
          <note n="68199bd1">
            Upplästes och lades till handlingarna följande från Valprövningsnämnden
            inkomna
          </note>
          <note n="fe693ad8">
            Berättelse om granskning av bevis för riksdagsledamöter
          </note>
          <note n="efb81ab9">
            Till Valprövningsnämnden har från Valmyndigheten inkommit bevis
            om att
          </note>
          <note n="cca19a99">
            dels Helena Bargholtz (fp) utsetts till ny ledamot av riksdagen
            fr.o.m. den 17 juni 2009 sedan Lars Leijonborg (fp) avsagt sig
            uppdraget,
          </note>
          <note n="636e3bff">
            dels Michael Anefur (kd) utsetts till ny ledamot av riksdagen
            fr.o.m. den 14 juli 2009 sedan Alf Svensson (kd) avsagt sig uppdraget,
          </note>
          <note n="81359526">
            dels Hans Unander (s) utsetts till ny ledamot av riksdagen fr.o.m.
            den 14 juli 2009 sedan Marita Ulvskog (s) avsagt sig uppdraget,
          </note>
          <note n="f1301d26">
            dels Erik Ullenhag (fp) utsetts till ny ledamot av riksdagen
            fr.o.m. den 14 juli 2009 sedan Cecilia Wikström (fp) avsagt sig
            uppdraget.
          </note>
          <note n="0a8324f9">
            Valprövningsnämnden har denna dag granskat bevisen för de nya
            ledamöterna och därvid funnit att de blivit utfärdade i enlighet
            med 14 kap. 28 § vallagen (SFS 2005:837).
          </note>
          <note n="abab1763">
            Nina Pripp
          </note>
          <note n="dee4ca0d">
            Kerstin Siverby
          </note>
          <note n="016abcc2">
            3 § Meddelande om preliminär plan för kammarens sammanträden
            hösten 2009
          </note>
          <note n="1272a451">
            Förste vice talmannen meddelade att en preliminär plan för kammarens
            sammanträden hösten 2009 delats ut till riksdagens ledamöter.
          </note>
          <note n="1147760d">
            4 § Anmälan om inkomna uppteckningar från EU-nämndssammanträde
          </note>
          <note n="8ec29ec6">
            Förste vice talmannen anmälde att uppteckningar från EU-nämndens
            sammanträde fredagen den 5 juni inkommit.
          </note>
          <note n="1903b38f">
            5 § Anmälan om inkomna faktapromemorior om förslag från Europeiska
            kommissionen
          </note>
          <note n="14b0be5e">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="464b5916">
            KOM(2009)207
          </note>
          <note n="b4e70698">
            KOM(2009)238
          </note>
          <note n="0f846bb0">
            6 § Hänvisning av ärenden till utskott
          </note>
          <note n="4cd6c118">
            Föredrogs och hänvisades
          </note>
          <note n="dca4f89f">
            7 § Svar på interpellation 2008/09:517 om den ekonomiska krisens
            effekter på folkhälsan
          </note>
          <note type="speaker" n="7db7e4b6">
            Anf. 1 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-e9b11e50f452de7a-0" n="536206e8">
            <seg n="c3be7c98">
              Herr talman! Lennart Axelsson har frågat mig vilka initiativ
              jag är beredd att ta för att motverka och lindra de negativa effekterna
              av den ekonomiska krisen på folkhälsan för utsatta grupper.
            </seg>
            <seg n="9ac9bc9a">
              Låt mig inledningsvis säga att jag delar Lennart Axelssons oro
              för hur den ekonomiska krisen kan komma att påverka folkhälsan
              i landet. Vi kunde länge se hälsoeffekterna av den ekonomiska
              krisen i början av 1990-talet, exempelvis i form av högre nivåer
              av psykisk ohälsa i många befolkningsgrupper.
            </seg>
            <seg n="4ddfd92c">
              Det kommer alltid att vara en viktig uppgift att försöka förebygga
              en sådan utveckling genom ett strukturerat, långsiktigt och samordnat
              folkhälsoarbete med insatser på alla nivåer i samhället. Genom
              att förbättra folkhälsan skapas förutsättningar för att vi alla
              ska stå bättre rustade att hantera effekterna av den typ av kris
              som vi nu upplever.
            </seg>
            <seg n="101fc86d">
              I det avseendet befinner vi oss nu i en situation som på många
              sätt är bättre än i början av 1990-talet. Folkhälsans utveckling
              har generellt sett varit gynnsam under de senaste decennierna.
              Medellivslängden fortsätter att öka, framför allt på grund av
              den stora nedgången i dödlighet i hjärt- och kärlsjukdomar. Användningen
              av tobak har minskat under mycket lång tid. Ökningen av alkoholkonsumtionen
              under början av 2000-talet har avstannat och vänt nedåt. Många
              av de oroande trender vi har sett under de senaste decennierna
              när det gäller folkhälsans utveckling har brutits eller till och
              med vänt.
            </seg>
            <seg n="54155e7f">
              För att förstärka denna positiva utveckling och för att möta
              de utmaningar som fortfarande finns genomför regeringen insatser
              inom en rad områden, och jag skulle vilja ge några exempel.
            </seg>
            <seg n="a4f8b54d">
              Ett framgångsrikt alkohol-, narkotika-, dopnings- och tobakspolitiskt
              arbete kräver förebyggande arbete framför allt på lokal nivå.
              I Sverige har det under de senaste åren byggts upp en rikstäckande
              struktur för ett sådant arbete, vilket är en viktig förutsättning
              för drogförebyggande verksamhet. Inte minst skolan är en viktig
              arena, men för att få genomslag krävs att kommuner, landsting
              och berörda myndigheter samverkar. De nationella alkohol- och
              narkotikahandlingsplanerna gäller till och med 2010. Regeringen
              kommer därefter att överväga hur det fortsatta alkohol-, narkotika-,
              dopnings- och tobaksarbetet ska bedrivas vidare.
            </seg>
            <seg n="840fd529">
              En trygg anknytning till föräldrarna de första levnadsåren är
              en viktig förutsättning för god psykisk hälsa senare i livet.
              Levnadsmönster och vanor som grundläggs i tidig ålder följer ofta
              med och påverkar resten av livet. Barn och ungdomar är därför
              en prioriterad målgrupp inom folkhälsopolitiken. I slutet av mars
              2009 beslutade regeringen om en nationell strategi för ett utvecklat
              föräldrastöd, En vinst för alla. Strategin lanserades under en
              nationell konferens som genomfördes via satellit.
            </seg>
            <seg n="ca333e15">
              Avslutningsvis vill jag lyfta fram att folkhälsans utveckling
              inte bara är beroende av de insatser som är direkt riktade mot
              att förbättra folkhälsan. Forskning visar att det finns samband
              mellan sysselsättning och hälsa samtidigt som risken är hög för
              att personer med dålig hälsa är de som först blir arbetslösa.
              Enligt Statens folkhälsoinstituts nationella folkhälsoenkät rapporterar
              personer med sjuk- eller aktivitetsersättning och arbetslösa i
              större utsträckning dålig hälsa jämfört med dem som yrkesarbetar.
            </seg>
            <seg n="0533cef7">
              En varaktigt hög sysselsättning är därför en förutsättning för
              välfärden både för individen och för samhället som helhet. Genom
              en aktiv arbetsmarknadspolitik värnar regeringen fortsatt arbetslinjen
              och ser till att människor inte fastnar i utanförskap utan i stället
              ges möjlighet till arbete och utbildning. Regeringens arbete för
              ett minskat utanförskap utgör därför en viktig del i arbetet för
              att mildra de negativa effekterna på folkhälsan av den ekonomiska
              krisen.
            </seg>
          </u>
          <note type="speaker" n="749bac50">
            Anf. 2 LENNART AXELSSON (s):
          </note>
          <u who="lennart_axelsson_82f7c1" xml:id="i-0baab43189d20c08-0" n="ee2d91b0">
            <seg n="ed4bdc0d">
              Herr talman! Runt om i landet är det allt fler människor som
              tvingas se sitt jobb försvinna. De hamnar i en ekonomiskt svår
              och utsatt situation. Till de vinnare som finns i Sverige i dag,
              och de är många, hör bland annat Maria Larsson och jag. Vi har
              fått sänkta skatter, och vår ekonomi har förbättrats avsevärt.
              Det finns dock en baksida, och det är den som jag har försökt
              lyfta upp i interpellationen.
            </seg>
            <seg n="3c192a75">
              Det är lite tråkigt att Maria Larsson knappt med ett ord kommenterar
              de farhågor som jag lyfter fram i interpellationen och som i sin
              tur bygger på en artikel som fanns i Läkartidningen för ett tag
              sedan. Det finns därför anledning att påminna om vad min interpellation
              om den ekonomiska krisens effekter på folkhälsan innehöll.
            </seg>
            <seg n="7bafe1ab">
              Jag citerar ur tidigare nämnda artikel: Om den nuvarande krisen
              blir djup och utdragen kan man räkna med långvariga negativa effekter
              för folkhälsan. Under 90-talskrisen fungerade välfärdssystemet
              som en dämpande buffert, men sedan dess har kraven i socialförsäkringssystemen
              skärpts ett annat ord för försämrats, enligt mig.
            </seg>
            <seg n="4ad80fe7">
              Vi vet att det är negativt för folkhälsan med arbetslöshet och
              dålig ekonomi. A-kassan är lägre och reglerna för sjukskrivning
              har blivit hårdare, säger Marianne Granath som är chef för sektionen
              för hälsa och jämställdhet på SKL. Hon måste i detta sammanhang
              uppfattas som en neutral betraktare.
            </seg>
            <seg n="03c76ea5">
              Vidare står det: I folkhälsostatistiken syns tydliga spår av
              90-talskrisen och de många åren av massarbetslöshet som följde
              på den. Den tydligaste effekten man kunde se i efterhand var att
              andelen som upplevde psykisk ohälsa som ångest, oro, depression
              och sömnstörningar ökade betydligt. Särskilt stor var ökningen
              bland yngre kvinnor.
            </seg>
            <seg n="4c4acdeb">
              Enligt samma artikel säger Anne Hammarström, distriktsläkare
              och professor i folkhälsovetenskap, folkhälsa och klinisk medicin
              vid Umeå universitet att förklaringen till att i synnerhet kvinnor
              rapporterade sämre hälsa är att kvinnor drabbas dubbelt i ekonomisk
              kris: Medan arbetsuppgifterna i kristider minskar i den mansdominerade
              varuproduktionen sker inte motsvarande inom kvinnodominerade områden
              som skola, hälso- och sjukvård och omsorg. Under 90-talet ökade
              antalet barn per lärare med mellan 30 och 50 procent. Kvinnor
              är dessutom överrepresenterade bland visstidsanställda, som är
              en mer utsatt grupp.
            </seg>
            <seg n="c2324eeb">
              Det är precis samma utveckling som vi kan se nu när inte pengarna
              räcker till det antal lärare som finns i skolorna, till exempel.
            </seg>
            <seg n="7e3be75e">
              Vidare står det: Slutsatsen man drog var att välfärdssystemen
              den gången fungerade som en buffert som dämpade de värsta konsekvenserna.
              Att så blir fallet även denna gång är inte säkert.
            </seg>
            <seg n="23407483">
              Olle Lundberg, professor vid Centrum för forskning om ojämlikhet
              i hälsa säger: Vi har ett helt nytt fenomen den här gången, nämligen
              att så pass många står utanför a-kassan. Det kan leda till att
              fler människor snabbt råkar illa ut. Han menar att många av regeringens
              reformer är uttänkta för en situation där det råder högkonjunktur
              men inte för en lågkonjunktur som nu.
            </seg>
            <seg n="af2eab7c">
              Mina frågor till folkhälsoministern var: Delar Maria Larsson
              den oro som finns för att folkhälsan dramatiskt ska försämras
              framför allt hos redan utsatta grupper som arbetslösa, sjuka och
              vissa grupper av pensionärer?
            </seg>
            <seg n="8bac0cdd">
              Delar Maria Larsson min oro för att det finns risk för att de
              som jobbar inom vården kommer att bli hårdare utsatta när deras
              arbetskamrater inte längre finns där och hjälper till?
            </seg>
          </u>
          <note type="speaker" n="fb697a7c">
            Anf. 3 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-e9b11e50f452de7a-1" n="536206e8">
            <seg n="352ffa35">
              Herr talman! Som Lennart Axelsson ser har jag i mitt svar bekräftat
              att jag också kan känna oro för vilka konsekvenser den ekonomiska
              krisen har för folkhälsan. Jag förutsätter att om Lennart Axelsson
              hade varit intresserad av att diskutera enskilda system som a-kassa
              eller sjukförsäkring hade Lennart Axelsson ställt en interpellation
              till berörd minister och inte till mig som folkhälsominister.
            </seg>
            <seg n="bc7e6edd">
              Det finns däremot ett klart samband mellan ekonomisk stress och
              psykisk ohälsa. Det vet vi sedan tidigare.
            </seg>
            <seg n="20346dd7">
              Vi befann oss i ett helt annat läge när vi gick in i den här
              ekonomiska krisen än vi skulle ha gjort om vi inte hade haft ett
              regeringsskifte. Väldigt många hade nämligen fått arbete tack
              vare de reformer som vi igångsatte 180 000 fler när vi gick in
              i lågkonjunkturen. En hel del av de jobben, det säger alla ekonomer,
              hade tillkommit beroende på de reformer som vi gjorde.
            </seg>
            <seg n="2eea8334">
              Utifrån de förutsättningarna befann vi oss i ett mycket bättre
              läge. Sjukskrivningarna hade minskat och fler hade gått från utanförskap
              till arbete. Det är fantastiskt att vi hade uppnått de resultaten.
              Det gör att krisens verkan blir mindre och att färre trots allt
              drabbas. Med de ökade skatteintäkter som det hade gett hade vi
              möjlighet att rusta välfärdssystemen.
            </seg>
            <seg n="60b415e3">
              När vi fastställde budgeten för 2009, alltså innevarande år,
              kunde vi gå in och förstärka de delar som varit eftersatta under
              väldigt lång tid, exempelvis psykiatrin som ska möta den psykiska
              ohälsan. Där har vi under en treårsperiod tillfört 2,7 miljarder.
              Det är enorma förbättringar som kunde springa fram tack vare att
              vi gjorde en del strukturella reformer.
            </seg>
            <seg n="a5f27c6e">
              Det gör att folkhälsan trots allt bör befinna sig i ett bättre
              läge också när vi är igenom krisen än vad som annars hade varit
              fallet, eftersom fler hade fått tillgång till egen försörjning
              och ett eget jobb och hade kommit tillbaka till arbetsmarknaden
              från att ha varit arbetslösa eller sjukskrivna.
            </seg>
          </u>
          <note type="speaker" n="dce7658f">
            Anf. 4 LENNART AXELSSON (s):
          </note>
          <u who="lennart_axelsson_82f7c1" xml:id="i-0baab43189d20c08-1" n="ee2d91b0">
            <seg n="4523ba53">
              Herr talman! Jag är medveten om att frågorna ibland tangerar
              andra ministrars områden, men det är nästan ofrånkomligt om man
              ställer en fråga med den här bakgrunden. Att inte titta på vad
              som har gjort att många befinner sig i det här läget är helt omöjligt.
              Därför tycker jag att det är konstigt att Maria Larsson inte ens
              kommenterar att man har sänkt ersättningsnivåerna i a-kassan och
              sjukförsäkringen och att man har ändrat reglerna så att många
              nu befinner sig i den här situationen.
            </seg>
            <seg n="1ff15a8b">
              Jag tycker att det är det som man bör diskutera i dag. Det man
              framhåller i den artikel som jag använder som grund är skillnaden
              mot hur det var på 90-talet då det fanns ett trygghetssystem som
              gjorde att människor inte for så illa som de gör i dag.
            </seg>
            <seg n="89a21344">
              Alla som har haft svårt att få pengarna att räcka till i slutet
              av månaden vet vilken stress det innebär att inte kunna köpa de
              kläder till sina barn som de skulle behöva till exempel.
            </seg>
            <seg n="5fd61ec9">
              Att medellivslängden har ökat och fortsätter att öka eller att
              tobaksbruket har minskat är visserligen väldigt positivt för folkhälsan,
              men det är ingenting som kan glädja dem som i dag står utan jobb
              och inte får pengar till sin försörjning. Det är den diskussionen
              som jag vill ta. Den duckar Maria Larsson för, anser jag.
            </seg>
            <seg n="6054be4d">
              Jag har hittat något annat som det finns forskning bakom. Det
              är en artikel där det står: Vi blir sjuka av inkomstklyftorna.
            </seg>
            <seg n="899c8f1f">
              Det är också något som den politik som Maria Larsson står bakom
              har bidragit till att skillnaden mellan människor har blivit mycket
              större.
            </seg>
            <seg n="8c1b02ce">
              I artikeln skriver man: I länder med stora inkomstklyftor är
              psykisk ohälsa, drog- och alkoholmissbruk, fetma och mord mer
              vanligt förekommande än i länder med små skillnader.
            </seg>
            <seg n="497e8a3a">
              Som folkhälsominister måste väl Maria Larsson ändå se effekterna
              av den politik som hon själv har varit med och bidragit till.
              Jag tycker att det är rimligt att man diskuterar det.
            </seg>
            <seg n="aa6328b3">
              Det kommer varje dag exempel på negativa saker som är en effekt
              av den politik som har förts och förs men naturligtvis också en
              effekt den ekonomiska krisen i Sverige och på andra håll.
            </seg>
            <seg n="c66cc9ff">
              Jag menar att det hade funnits möjligheter för den nuvarande
              regeringen att fatta andra beslut som skulle ha kunnat lindra
              effekterna för de grupper som nu är hårt utsatta.
            </seg>
            <seg n="a0d6ee12">
              Exekutiva auktioner det som kronofogden tvingas ta till när människor
              inte har råd att betala sina lån och andra utgifter längre ökar
              väldigt snabbt, kunde vi höra häromdagen. Det är ett exempel,
              tillsammans med de ökande socialbidragsköerna, som visar att den
              politik som nu förs inte fungerar.
            </seg>
          </u>
          <note type="speaker" n="71edc93f">
            Anf. 5 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-e9b11e50f452de7a-2" n="536206e8">
            <seg n="7ea94d18">
              Herr talman! Vi befinner oss i en finansiell kris och orostider
              världen över. Sverige är ingen isolerad ö i världen. Vi är naturligtvis
              en del av den och drabbas av den finansiella kris som är world
              wide i dag.
            </seg>
            <seg n="62a09d66">
              Vi kan nu se länder som får ta till dramatiska åtstramningspaket.
              De flesta av våra europeiska grannländer inför nu besparingar
              i sina budgetar.
            </seg>
            <seg n="d9674aab">
              I Sverige har vi inför det här året kunnat lägga fram en mycket
              expansiv budget där vi har tillfört extra miljarder 32 miljarder
              närmare bestämt för att vi såg att det behöver spenderas pengar
              på reformer för att stimulera ekonomin. Det var den bedömning
              vi gjorde.
            </seg>
            <seg n="4e83fd7f">
              När vi kom lite längre fram såg vi att det inte var tillräckligt
              utan att ytterligare pengar behövde tillföras. Därför kom ytterligare
              7 miljarder i december och därför ökar vi permanent statsbidraget
              till kommunerna med 5 miljarder från och med nästa år.
            </seg>
            <seg n="0ef43a59">
              Det är just de analyser vi har gjort att det behövs utbudsstimulanser
              i ekonomin för att vi befinner oss i en mycket speciell situation.
              Vi delar den med omvärlden. Sverige har kommit ovanligt lindrigt
              undan så här långt, även om det är kännbart i varenda kommun också
              i vårt land.
            </seg>
            <seg n="4c25eaa4">
              Vi befann oss i ett annat läge när vi gick in i krisen än vi
              hade gjort med en fortsatt socialdemokratisk regering. Situationen
              var nämligen den att när alliansregeringen tillträdde i oktober
              2006 hade 554 000 människor i det här landet aktivitets- eller
              sjukersättning. Av dem hade 80 000 varit sjukskrivna i mer än
              ett år. Det var den högsta sjukfrånvaron bland alla OECD-länder.
            </seg>
            <seg n="e6240a19">
              Det var Lennart Axelsson ansvarig för. Det var en socialdemokratisk
              regering som för alla de människorna hade skapat situationen att
              de inte kunde få tillträde till arbetsmarknaden.
            </seg>
            <seg n="fbd6040c">
              Det har varit den stora utmaningen att ändra på det eftersom
              vi vet att sambandet mellan ohälsa och arbete och sysselsättning
              är så starkt.
            </seg>
            <seg n="7fd38278">
              Bland dem som är arbetslösa och bland dem som har sjukersättning
              är också ohälsan, inte minst psykisk ohälsa, större.
            </seg>
            <seg n="0f5c73ec">
              En av de allra viktigaste åtgärderna för att skapa bättre hälsa
              är därför att se till att människor har egen försörjning och möjlighet
              att styra sin ekonomi och att de har en meningsfull vardag.
            </seg>
            <seg n="061712c2">
              Jag skulle vilja fråga om Lennart Axelsson var nöjd med de resultaten.
              Var det verkligen den ideala perioden när Socialdemokraterna hade
              regeringsmakten? Då befann vi oss inte i någon finansiell kris.
              Då fanns det ingen finansiell oro. Då var det brinnande högkonjunktur
              och ändå såg det ut på det sättet.
            </seg>
            <seg n="afa701b9">
              Vi har byggt upp en ny sjukförsäkring med en tydligare ansvarsfördelning
              och en aktiv sjukskrivningsprocess för att människor ska kunna
              få hjälp.
            </seg>
            <seg n="046c315a">
              Vi har nu infört en kömiljard som gör att vården anstränger sig
              för att snabba på för att ge god och adekvat vård. Det är klart
              att detta förbättrar situationen också för de människor som befinner
              sig i sjukskrivning i dag att kunna komma tillbaka till en arbetsmarknad
              som efter den finansiella krisen kan öppna fler möjligheter.
            </seg>
            <seg n="25b64628">
              Sedan är det en viktig uppgift att se till att människor inte,
              som var fallet efter 90-talskrisen, hamnar i ett långvarigt utanförskap
              utan att det finns resurser på arbetsmarknaden när jobben börjar
              växa till, så att människor kan coachas tillbaka till de nya jobben.
              Det är därför som vi också har stimulerat utbudssidan på Arbetsförmedlingen
              så att detta jobb ska kunna göras på ett bra sätt.
            </seg>
            <seg n="5143da82">
              Människor behövs i Sverige. De ska känna att de behövs. De ska
              inte känna att de är förpassade till ett utanförskap där de inte
              får någon hjälp, ingen ringer och frågar efter dem och ingen erbjuder
              vård.
            </seg>
          </u>
          <note type="speaker" n="bd293816">
            Anf. 6 LENNART AXELSSON (s):
          </note>
          <u who="lennart_axelsson_82f7c1" xml:id="i-0baab43189d20c08-2" n="ee2d91b0">
            <seg n="ac84a46c">
              Herr talman! Maria Larsson använde i sitt inlägg uttrycket att
              vi har kommit ovanligt lindrigt undan. Jag har jättesvårt att
              tro att de människor som i dag köar i socialbidragsköerna hos
              socialtjänsten, att de ungdomskullar som nu går ut i arbetslöshet
              efter att de har slutat gymnasiet Sverige är bland de länder i
              Europa som har den högsta ungdomsarbetslösheten att de pensionärer
              som varje månad ser sig tvingade att betala högre skatt än dem
              som arbetar eller att de som jag nämnde tidigare som står inför
              att få sitt hus sålt på auktion för att de inte har råd att betala
              sina lån tycker att vi har kommit ovanligt lindrigt undan.
            </seg>
            <seg n="b8e44973">
              Många av de effekter som jag beskriver beror enligt min uppfattning
              helt och hållet på att regeringen har fattat fel beslut när det
              gäller socialförsäkringssystemet och inte fattat de beslut som
              man hade behövt fatta när det gäller insatser för kommuner och
              landsting där pensionärer nu inte kommer att kunna komma ut i
              samma utsträckning som tidigare på grund av att personalen som
              tidigare var anställd på äldreboenden tvingas sluta eftersom kommunerna
              inte har en sådan ekonomi att de kan behålla personalen.
            </seg>
            <seg n="0a2ad0b3">
              Det finns väldigt mycket att säga om den politik som förs. Jag
              är allvarligt bekymrad över det nya samhälle som växer upp steg
              för steg på grund av den politik som Maria Larsson och hennes
              regering står bakom.
            </seg>
          </u>
          <note type="speaker" n="d5288e04">
            Anf. 7 Statsrådet MARIA LARSSON (kd):
          </note>
          <u who="maria_larsson_808cf5" xml:id="i-e9b11e50f452de7a-3" n="536206e8">
            <seg n="20913ce8">
              Herr talman! Jag förmodar att om Lennart Axelsson anser att det
              är fel beslut som vi har fattat var han nöjd med att 554 000 människor
              hade sjuk- eller aktivitetsersättning under brinnande högkonjunktur
              i Socialdemokraternas Sverige eftersom han inte var beredd att
              göra någonting åt det.
            </seg>
            <seg n="4c053f3d">
              Vi har försökt förändra systemen så att dessa människor ska kunna
              komma tillbaka och få hjälp och erforderligt stöd därför att vi
              vet att psykisk ohälsa och ohälsa överlag i större utsträckning
              drabbar den som står utan ett arbete. Också i lågkonjunktur vill
              vi göra detta arbete noggrant och gediget. Därför har vi satt
              in rehabiliteringskedjan, och därför har vi sett till att sjukförsäkringsprocessen
              blir bättre fungerande.
            </seg>
            <seg n="0b064068">
              Jag använde uttrycket att vi har kommit ovanligt lindrigt undan
              när det handlar om jämförelser med vad väldigt många andra länder
              i Europa just nu håller på med, nämligen stora besparingsförslag.
              Vi har trots allt tillfört 32 miljarder ytterligare till Sveriges
              kommuner och landsting till olika verksamheter för att stimulera
              ekonomin under 2009. Vi har alltså en annan situation än vad väldigt
              många av våra grannländer i Europa har.
            </seg>
            <seg n="a9aed33f">
              Vi har en hög ungdomsarbetslöshet, och den har vi fått överta
              från Socialdemokraterna. Den var högst också under er regeringstid
              under brinnande högkonjunktur. Här försöker vi hitta medel för
              att kunna sänka ungdomsarbetslösheten, för det är givet att den
              som är ung måste kunna komma ut på arbetsmarknaden fort och inte
              hamna i utanförskap.
            </seg>
            <seg n="ad0aed7f">
              När det gäller pensionärerna vill jag bara påtala att vi för
              första gången sedan den nya pensionsreformen infördes också har
              gjort ett påslag för landets pensionärer med närmare 2 miljarder
              kronor. En sådan reform genomfördes aldrig under Socialdemokraternas
              tid.
            </seg>
            <seg n="e9888382">
              Det är alltså ganska mycket som vi har gjort för att stimulera
              ekonomin och för att stimulera att människor ska klara ett bra
              liv också under en finansiell kris. Och välfärdssystemen är riggade
              för att klara detta. Vi har tillfört Sveriges kommuner och landsting
              åtskilliga miljarder för att rusta dem. Sedan har vi inte sett
              slutet på krisen, och vi får säkert anledning att återkomma.
            </seg>
          </u>
          <note n="881db3ea">
            Överläggningen var härmed avslutad.
          </note>
          <note n="fc45a3a6">
            8 § Svar på interpellation 2008/09:485 om Akademiska sjukhuset
            och sjukvårdsregionerna
          </note>
          <note type="speaker" n="996b07cd">
            Anf. 8 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-0b9d15f32904acb2-0" n="cc97b7a4">
            <seg n="899d09e8">
              Herr talman! Jacob Johnson har frågat kommun- och finansmarknadsministern
              om han avser att ta sitt ansvar för att Sverige ska behålla en
              indelning av landet i sjukvårdsregioner så att högspecialiserad
              sjukvård och forskning kan upprätthållas samt vilka åtgärder kommun-
              och finansmarknadsministern avser att vidta för att Akademiska
              sjukhuset ska fortsätta att utvecklas som ett nationellt centrum
              för högspecialiserad sjukvård, utbildning och forskning. Arbetet
              inom regeringen är så fördelat att det är jag som ska svara på
              interpellationen.
            </seg>
            <seg n="2ff335c7">
              Frågan om hur Sverige ska organiseras i framtiden har diskuterats
              alltsedan Ansvarskommittén lämnade sitt slutbetänkande i februari
              2007.
            </seg>
            <seg n="a0a23963">
              Regeringen har varit tydlig med att föra dialog och lyssna på
              de tankar som finns runt om i landet, för att på så sätt låta
              Sveriges framtida karta växa fram underifrån. En annan viktig
              utgångspunkt för oss har varit att alla förändringar av Sveriges
              politiska indelning måste ske utifrån väl grundade analyser som
              möter de problem som människor upplever i sin vardag.
            </seg>
            <seg n="c01b63b8">
              Som vi meddelade i januari i år har vi inom regeringen nått en
              överenskommelse om regionfrågans framtida hantering. De försök
              med regional uppgiftsfördelning som finns i Skåne och Västra Götaland
              ska permanentas. Hallands läns landsting och Gotlands kommun avses
              få motsvarande uppgifter. Ansökningarna från landstingen i Norrbottens,
              Västerbottens, Västernorrlands, Jämtlands, Värmlands, Dalarnas,
              Gävleborgs och Uppsala län har överlämnats till Kammarkollegiet
              för utredning. Övriga ansökningar kommer att hanteras på samma
              sätt. När Kammarkollegiet är klart med sin beredning tar regeringen
              ställning till eventuella indelningsändringar.
            </seg>
            <seg n="2445683d">
              Med denna process vill vi skapa en överblick av den samlade bilden
              av eventuella nya regionbildningar. Noggrannhet måste prioriteras
              framför en snabb behandling när det handlar om förändringar som
              så tydligt kommer att påverka viktiga verksamheter.
            </seg>
            <seg n="7c288f35">
              Detta gäller inte minst frågeställningen hur regionfrågan kommer
              att påverka de nuvarande sjukvårdsregionerna. Hur sjukvårdshuvudmännen
              även fortsättningsvis ska upprätthålla en hög grad av samverkan
              i syfte att leverera vård av hög kvalitet är i första hand en
              fråga som måste lösas av huvudmännen.
            </seg>
            <seg n="bbd79c16">
              Akademiska sjukhuset i Uppsala har liksom alla våra universitetssjukhus
              en viktig roll för att samlat bedriva forskning, utbildning och
              högspecialiserad vård. Regionsjukhusen har en viktig roll också
              för övrig hälso- och sjukvård genom deras funktion som kunskapsnav
              i regionen.
            </seg>
            <seg n="9c0aee88">
              Det pågår ett ständigt arbete för att ytterligare utveckla forskning
              och högspecialiserad vård. I höstens forskningsproposition aviserade
              regeringen det största resurstillskottet hittills för forskning
              och innovation, totalt 5 miljarder kronor under åren 20092012.
              Forskning inom det medicinska området har utpekats som en strategisk
              satsning i propositionen. Ett annat exempel är Rikssjukvårdsnämnden,
              som fattar beslut om koncentration av viss högspecialiserad vård
              till olika platser i landet. Den 13 maj i år beslutade nämnden
              exempelvis att vården av människor med svåra brännskador i Sverige
              ska förläggas till Akademiska sjukhuset i Uppsala och Universitetssjukhuset
              i Linköping.
            </seg>
            <seg n="bb2be44b">
              Vidare finns flera aktuella förslag för att utveckla forskning
              och vård, som har bäring på regionsjukhusens verksamhet. Utredningen
              av den kliniska forskningen har nyligen lämnat förslag till organisatoriska
              förändringar kring den kliniska forskningen. Utredningen En nationell
              cancerstrategi har lämnat förslag till hur cancervården kan förstärkas,
              bland annat genom bildandet av regionala cancercentrum. Förslagen
              bereds för närvarande i Regeringskansliet.
            </seg>
            <seg n="c2e652a6">
              Det finns inget som talar emot att det även i framtiden kommer
              att finnas behov av den typ av samlade verksamheter som regionsjukhusen
              utgör, där forskning, lärande och utveckling står i centrum. Det
              finns goda möjligheter till fortsatt utveckling på detta område.
              Jag ser inte regionfrågan som ett hot mot de nuvarande regionsjukhusen.
              Det tar lång tid och är krävande att bygga upp och förvalta den
              funktion som regionsjukhusen har. Tvärtom innebär regionfrågan
              att vi kan ha en viktig och nödvändig diskussion om hur de politiska
              nivåerna ska organiseras för att Sverige trots en åldrande befolkning
              ska klara frågor som välfärd, jobb, trygghet och tillgång till
              en god miljö.
            </seg>
          </u>
          <note type="speaker" n="4d91f2b5">
            Anf. 9 JACOB JOHNSON (v):
          </note>
          <u who="jacob_johnson_8077eb" xml:id="i-e0d14fc7cb70b572-0" n="86bb919a" next="i-6ad14bdfb5286155-0">
            <seg n="fd98d6a0">
              Herr talman! Jag vill tacka socialministern för svaret men är
              föga överraskande inte nöjd med innehållet.
            </seg>
            <seg n="f53ec1ef">
              Enligt min uppfattning är en helhetssyn på regionindelningen
              en självklarhet för att vi ska få en totalt sett effektiv sjukvård
              i vårt avlånga och glest befolkade land. Vi har inte råd med dyra
              suboptimeringar. Men den risken är överhängande sett till läget
              just nu med divergerande åsikter i landsting och kommuner, inte
              minst i Mellansverige.
            </seg>
            <seg n="86513b2b">
              Akademiska sjukhuset är tillsammans med Universitetssjukhuset
              i Örebro de två stora universitetssjukhusen inom sjukvårdsregionen
              UppsalaÖrebro med nästan 2 miljoner invånare i sitt nuvarande
              upptagningsområde. Detta stora antal människor är en förutsättning
              för att få ett tillräckligt underlag för att kunna upprätthålla
              en bred specialistkompetens och relaterad forskning, vilket i
              sin tur är av stor vikt för Uppsala respektive Örebro universitet.
              Det påverkar också möjligheterna att bedriva en bra läkarutbildning.
            </seg>
            <seg n="587a7135">
              Jag har ställt två frågor i min interpellation. Först frågade
              jag om statsrådet avser att ta sitt ansvar för att Sverige ska
              behålla en indelning av landet i sjukvårdsregioner så att högspecialiserad
              sjukvård och forskning kan upprätthållas. På det svarar socialministern,
              såvitt jag förstår, att det är en fråga som i första hand måste
              lösas av huvudmännen med andra ord: att regeringen frånsäger sig
              det samordningsansvar som de har för frågan och som jag anser
              följer av 9 § hälso- och sjukvårdslagen som säger att regeringen
              får föreskriva att landet ska delas in i regioner för den hälso-
              och sjukvård som berör flera landsting.
            </seg>
            <seg n="2c43f2f4">
              Tar regeringen det ansvaret, och gäller dagens indelning fortfarande?
              Det vore bra med ett tydligt svar från socialministern.
            </seg>
            <seg n="78135274">
              Och vad avses med huvudmännen?
            </seg>
            <seg n="94752045">
              Regionsjukhusen har bara en huvudman, det vill säga respektive
              landsting. Köparlandsting har inget ägar- eller driftsansvar.
              Inget landsting har något som helst ansvar för universitetens
              fakulteter och verksamhet. Ändå samverkar universitetssjukhusen
              och universiteten i forskning och utbildning. Det finns ett så
              kallat ALF-avtal där statens bidrag för forskningens och läkarutbildningens
              kostnader regleras.
            </seg>
            <seg n="8eb05e08">
              Det förefaller mig orimligt att ett enskilt landsting kan ha
              ett slags vetorätt genom att ensidigt bestämma sig för att upphandla
              sin regionvård utanför sjukvårdsregionen i stället för att samverka
              inom sjukvårdsregionen, som ju hälso- och sjukvårdslagen säger.
              Vad säger regeringen till dessa landsting som därmed undergräver
              förutsättningarna för specialistvård och forskning?
            </seg>
            <seg n="e497f5e6">
              När Ansvarskommittén tog fram sitt förslag byggde de sitt resonemang
              huvudsakligen på ett tillväxtperspektiv. Hälso- och sjukvården
              tillkom som ett tilläggsuppdrag till kommittén, men bara regionvården
              omnämndes i Ansvarskommitténs förslag. Dock krockar tillväxt-
              och hälso- och sjukvårdsperspektiven ibland. Vad säger regeringen
              då? Vem sätter spelreglerna för regionbildningen?
            </seg>
          </u>
          <note n="ca36e52f">
            Anf. 10 ULRIKA KARLSSON i Uppsala (m):
          </note>
          <u who="jacob_johnson_8077eb" xml:id="i-6ad14bdfb5286155-0" n="86bb919a" prev="i-e0d14fc7cb70b572-0">
            <seg n="0648c80d">
              Herr talman! Först och främst vill jag tacka socialministern
              för det mycket positiva svaret. Frågan är oerhört viktig för landet
              som helhet men naturligtvis också för Uppsala, för Uppsala län
              och Uppsala läns landsting.
            </seg>
            <seg n="01421766">
              När det gäller Uppsala läns landsting och den så kallade riks-
              och regionvården uppgår intäkterna till 1,7 miljarder. Akademiska
              sjukhuset omsätter totalt knappt 4 miljarder. Riks- och regionvårdens
              intäkter motsvarar alltså ungefär 40 procent av Akademiska sjukhusets
              intäkter. De intäkterna kommer från sjukvårdsregionen, som vi
              så mycket talat om och som Jacob Johnson nämnde om, men även från
              Helsingforss läns landsting och andra landsting samt från Åland.
            </seg>
            <seg n="b99f2b02">
              Akademiska sjukhuset är det länets största arbetsplats och är
              en förutsättning för medicinska fakulteten vid universitetet.
              Också ett antal statliga myndigheter till exempel SVA, Läkemedelsverket
              och Livsmedelsverket drar nytta av Akademiska sjukhuset liksom
              hela läkemedelsindustrin i Uppsala.
            </seg>
            <seg n="11175595">
              Allt det här skulle kunna gå förlorat och hotas om sjukvårdsregionen
              i sig hotas. Samtidigt vill jag påpeka att organisationen vad
              gäller sjukvårdsfrågan kanske inte är det främsta eller viktigaste
              perspektivet, utan det viktigaste perspektivet är att vi har en
              fungerande verksamhet och en fungerande sjukvård som kommer medborgarna
              till del. Därför välkomnar jag den sjukvårdsmiljard som socialministern
              varit med om att initiera och som motverkar de långa köerna och
              ökar tillgängligheten.
            </seg>
            <seg n="e3a28de6">
              För att återgå till frågan om storregionerna vill jag poängtera
              att det är viktigt att det här föregås av en öppen demokratisk
              process och att det inte är bara landstingspolitiker som förhandlar
              om detta utan att väljarna som helhet kan ta ställning till om
              landstingen ska avskaffas eller inte.
            </seg>
            <seg n="44301557">
              Avgörande är att de här besluten i slutändan fattas av riksdagen,
              inte av mindre grupper av landstingspolitiker. Det är inte dessa
              som ska avgöra hur delar av statsskicket är formerat.
            </seg>
            <seg n="16ddfdaa">
              Vad jag vill säga är att frågan om storregioner inte bara rör
              landstingen, att frågan inte enbart är en sjukvårdsfråga. I Uppsala
              län berörs också åtta kommuner. De kommunerna har rätt att självständigt
              fatta beslut i frågan om en regional indelning.
            </seg>
            <seg n="9e212bfe">
              En storregion påverkar arbetsmarknaden och därutöver kommunikationerna.
              Uppsala län och Helsingforss län tillhör de län som har den lägsta
              arbetslösheten i hela riket. Pendlingen in till Helsingfors samt
              pendlingen från Uppsala till Helsingfors är väldigt stor. Varje
              dag eller vecka pendlar bortemot 35 000 medborgare från sin bostad
              i Uppsala län till ett arbete i ett annat län. Majoriteten av
              de här utpendlarna pendlar till Helsingforss län.
            </seg>
            <seg n="566ec673">
              Där skiljer det sig utifrån den ansökan som lämnats in och som
              är baserad mer på sjukvård än på arbetsmarknaden. Det här är ett
              knepigt pussel att lägga. Därför välkomnar jag det svar som socialministern
              har lämnat och där han påtalar att det är viktigt att det inte
              går så snabbt utan att det finns en stor eftertänksamhet och att
              alla perspektiv tas i beaktande inför detta viktiga beslut.
            </seg>
          </u>
          <note type="speaker" n="28cc9f24">
            Anf. 11 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-0b9d15f32904acb2-1" n="cc97b7a4">
            <seg n="a24b4c7f">
              Herr talman! I Jacob Johnsons interpellation finns det ett par
              frågor. Den första handlar om ministern avser att ta ansvar för
              att indelningen av landets sjukvårdsregioner behålls. Självklart
              kommer vi framöver att ha en indelning i sjukvårdsregioner. Det
              är nödvändigt av flera olika skäl. Lite senare återkommer jag
              till dessa.
            </seg>
            <seg n="696ff779">
              Beroende på hur de ansökningar ser ut som kommer in vi känner
              inte till alla; sannolikt kan det komma fler kan det vara så att
              någon gräns behöver flyttas beroende på önskemålen ute i landet
              och vilka förslag som kommer från de olika regionerna. Förslagen
              kommer att prövas på det sätt som jag beskrivit i mitt svar. Utan
              tvekan finns det en rationalitet och en klokskap i att ha sjukvårdsregioner
              på det vis som vi haft under en lång tid, något som har tjänat
              oss väl.
            </seg>
            <seg n="d42c0d17">
              Jacob Johnson frågar också om åtgärder för att Akademiska sjukhuset
              ska fortsätta att utvecklas som ett nationellt centrum för högspecialiserad
              sjukvård, utbildning och forskning. Många olika svar kan ges som
              alla drar åt samma slutsats: Det finns ingenting som talar för
              att Uppsala eller Akademiska sjukhuset i framtiden kommer att
              spela en mindre roll. Tvärtom har man, som jag sagt i mitt svar,
              på senare tid kunnat konstatera att man fått besluta om att vården
              av de svårast brännskadade i Sverige ska förläggas till Akademiska
              sjukhuset och till Universitetssjukhuset i Linköping alltså en
              ytterligare förstärkning för Uppsala.
            </seg>
            <seg n="b2e7e519">
              Men allt det här handlar om att man faktiskt kan erbjuda den
              professionella kunskap som gör att man kan hävda sig också i framtiden.
              Som jag ser det finns det i dag ingenting som talar för att Uppsala
              inte kan behålla sin starka position.
            </seg>
            <seg n="45d7eac8">
              När det gäller regionfrågan, som också Ulrika Karlsson var inne
              på, har vi efter Ansvarsutredningen bestämt oss för den hanteringen,
              som Jacob Johnson är väl bekant med, att vi efter remissomgång
              och många samtal runt om i landet tar del av de ansökningar som
              kommer. Vi har bestämt oss för att inte på regeringsnivå eller
              riksdagsnivå rita kartan och tala om att så här ska det vara.
              Tvärtom ska det hela bygga på önskemål och förslag som kommer
              utifrån landet. Men de kan inte omedelbart upphöjas till lag utan
              behöver prövas så att vi får rationalitet och en indelning som
              fungerar i praktiken. Vi har naturligtvis medborgarna i centrum
              för vårt ställningstagande: Hur tryggar vi bästa möjliga utveckling
              i varje del av landet när kartan ritas om i takt med att ansökningarna
              behandlas?
            </seg>
            <seg n="ea2d55b0">
              Det är viktigt att komma ihåg vad som är utgångspunkten, och
              utgångspunkten i hela diskussionen är förstås: Medborgaren i centrum.
              Hur säkerställer vi den enskilde patientens rätt till bästa möjliga
              vård? Då kan alla konstatera att vi inte kan bedriva den högspecialiserade
              vården med samma kvalitet på varje sjukhus i landet, utan det
              fordras en koncentration av resurserna så att vi kan erbjuda bästa
              möjliga kvalitet. Detsamma gäller utbildning och forskning som
              också måste koncentreras till färre platser. Det finns ingenting
              som talar för att Uppsala skulle gå sämre ur den här situationen
              framöver när man befinner sig i den starka position som man har
              i dag.
            </seg>
          </u>
          <note type="speaker" n="7603113d">
            Anf. 12 JACOB JOHNSON (v):
          </note>
          <u who="jacob_johnson_8077eb" xml:id="i-e0d14fc7cb70b572-1" n="86bb919a" next="i-6ad14bdfb5286155-1">
            <seg n="b9fdbd5a">
              Herr talman! Jag välkomnar att socialministern är, som jag uppfattade
              det, tydlig med att regeringen kommer att ta sitt samordningsansvar
              för indelningen av landet i rationella sjukvårdsregioner. Jag
              hoppas att det är rätt uppfattat; det framkom inte rakt upp och
              ned i ministerns interpellationssvar. Som Ulrika Karlsson utvecklade
              har till exempel Universitetssjukhuset i Uppsala väldigt stor
              betydelse i vidare mening också för andra verksamheter i Uppsala
              kommun.
            </seg>
            <seg n="0372e7c5">
              Socialministern svarade inte på mina frågor hur man ska se på
              huvudmännen i den här frågan, om det ska vara landstingen och
              hur man tar ansvaret för universitetssjukhusen och universiteten.
              Han svarar inte heller på min fråga hur han ser på de landsting
              som ensidigt väljer att upphandla sin regionvård utanför sjukvårdsregionen.
              Vad ska de få för signaler från regeringen? Om man gör så undergräver
              man förutsättningarna för specialistsjukvård och forskning, det
              som socialministern utvecklade behöver koncentreras till vissa
              platser.
            </seg>
            <seg n="e5a6b2fc">
              Den andra frågan som jag ställde i min interpellation gällde
              de åtgärder som statsrådet tänker vidta för att Akademiska sjukhuset
              ska utvecklas som ett nationellt centrum. Socialministern hänvisar
              till forskningspropositionen att det medicinska området har utpekats
              som en strategisk satsning, att Rikssjukvårdsnämnden har beslutat
              att förlägga vården av människor med svåra brännskador till Akademiska
              sjukhuset och till motsvarande sjukhus i Linköping och att andra
              frågor som underförstått kan beröra Akademiska sjukhuset är under
              beredning.
            </seg>
            <seg n="df3140fc">
              Jag har inga invändningar mot denna möjlighet för Akademiska
              sjukhuset, inte heller mot det Göran Hägglund säger i sitt svar
              om att det i framtiden kommer att finnas behov av de samlade verksamheter
              som regionsjukhusen har och där forskning, lärande och utveckling
              står i centrum.
            </seg>
            <seg n="97e9a8bc">
              Däremot är jag inte enig med socialministern när han hävdar att
              regionfrågan inte är ett hot mot nuvarande regionsjukhus. Den
              otydlighet och brist på ledning från regeringen som råder innebär
              ett hot. Som socialministern själv påpekar i sitt svar tar det,
              eller rättare sagt har tagit, lång tid att bygga upp och förvalta
              den funktion som regionsjukhusen har.
            </seg>
            <seg n="3f60d33e">
              Därför menar jag att regeringens valhänta låtgåpolitik är ett
              hot mot en ändamålsenlig regionsjukvård i allmänhet och mot den
              högspecialiserade verksamheten på universitetssjukhusen i synnerhet,
              kanske alldeles särskilt vid Akademiska universitetssjukhuset
              i Uppsala mot bakgrund av den regionala diskussion och röra som
              jag menar råder i Mellansverige i denna fråga.
            </seg>
            <seg n="431f5459">
              Herr talman! Regeringens företrädare använder snart sagt varje
              tillfälle till att varna för att de offentliga finanserna urholkas.
              De säger nej till välgrundade krav på förstärkningar av kommunernas
              och landstingens ekonomi. Men man verkar vara beredd att stå vid
              sidan och inte se till att vi får en effektiv indelning av landet
              i lagom stora sjukvårdsregioner. Det är en märklig strategi, inte
              minst med tanke på att de två närmast ansvariga ministrarna, Göran
              Hägglund och Mats Odell, både är kristdemokrater och brukar tala
              väl om förvaltartanken.
            </seg>
          </u>
          <note n="3f4d4e9d">
            Anf. 13 ULRIKA KARLSSON i Uppsala (m):
          </note>
          <u who="jacob_johnson_8077eb" xml:id="i-6ad14bdfb5286155-1" n="86bb919a" prev="i-e0d14fc7cb70b572-1">
            <seg n="f562d62b">
              Herr talman! Jag måste tacka socialministern för det svar som
              han har gett här i dag och som jag tycker har varit väldigt tydligt.
              Han sade att ansökningarna måste prövas för att vi ska kunna trygga
              bästa möjliga utveckling i alla delar av landet i takt med att
              kartan ritas om. Jag tycker att det är väldigt positivt att man
              har perspektivet att trygga den bästa möjliga utvecklingen i alla
              delar av landet.
            </seg>
            <seg n="83dae23b">
              En storregion, om den ska utgöras av dagens sjukvårdsregioner,
              måste ha starkt folkligt stöd. Det finns en ansökan från Uppsala
              läns landsting inlämnad tillsammans med andra landsting. Det är
              åtta kommuner, och det finns en arbetsmarknad som inte riktigt
              ser ut som sjukvårdsregionen, utan det finns en annan indelning
              i det perspektivet. Men det viktigaste av allt i fråga om framtidens
              sjukvårdsregioner eller framtidens storregioner är att medborgarna
              måste vara i centrum. Jag delar den uppfattningen med socialministern.
              Det är kvalitet inom sjukvården, kompetens i sjukvården och god
              tillgänglighet som är det viktiga. Jag tror att det viktigaste
              man har gjort är inte att rita om kartan utan att satsa sjukvårdsmiljarden
              på att öka tillgängligheten, kompetensen och kvaliteten inom sjukvården.
            </seg>
            <seg n="8223d81c">
              För Uppsala läns landsting ligger den stora utmaningen primärt
              kanske på det internationella planet. Uppsala läns landsting har
              ett sjukhus som internationellt sett är erkänt, Akademiska sjukhuset.
              Att satsa på större rörlighet på det internationella planet för
              patienter inom Europa tror jag är positivt för utvecklingen av
              Akademiska sjukhuset som sådant.
            </seg>
          </u>
          <note type="speaker" n="00a9a075">
            Anf. 14 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-0b9d15f32904acb2-2" n="cc97b7a4">
            <seg n="1407d2da">
              Herr talman! Jacob Johnson fortsätter att ställa några frågor.
              En del av dem är väldigt svåra att besvara i detalj med tanke
              på den process som pågår. Jacob Johnson säger att regeringen bedriver
              en valhänt låtgåpolitik. Då undrar jag: Hur ser Jacob Johnsons
              alternativ till detta ut? Vi har sagt från regeringens sida, och
              jag tror att det är det kloka, att vi inte bestämmer uppifrån
              hur regionindelningen ska se ut. Vi låter det här växa fram underifrån.
              Vi hoppas på att man kan nå breda överenskommelser på den regionala
              nivån i god samverkan med omgivningen om hur en rationell och
              klok indelning ska se ut. På det sättet har vi tagit ett steg
              bort från Ansvarsutredningens ursprungliga tankar.
            </seg>
            <seg n="7436523d">
              Det här gör med nödvändighet att vi inte pekar med hela handen
              och säger att så här ska det vara. Det här måste ske i en process,
              i en dialog där det viktigaste samtalet förs ute i regionerna
              men där vi så småningom får ta hand om en väl genomarbetad ansökan,
              och den behandlas på det sätt som jag har beskrivit.
            </seg>
            <seg n="38ac37c4">
              Jag tror att det är på det här sättet man måste gå till väga.
              Annars riskerar man just det som Jacob Johnson är rädd för, nämligen
              att förändringar leder till sådant som är oplanerat, ogenomtänkt
              eller oväntat. Den situationen vill vi inte ha. Därför arbetar
              vi målmedvetet och metodiskt.
            </seg>
            <seg n="3bc9eacf">
              Jag tror inte annat än att Akademiska sjukhuset går en väldigt
              ljus framtid till mötes. Men det bygger återigen på att sjukhuset,
              precis som hittills, förmår att erbjuda en bra miljö för patienter,
              att man är duktig på att utveckla vården och jobbar med kvalitetsarbete
              och tillgänglighetsfrågor, att man har den nära kopplingen till
              forskning och utbildning, precis som man hittills har haft.
            </seg>
            <seg n="77648260">
              Jag kan alltså inte se det som att regionindelningen på något
              sätt skulle vara ett hot mot Akademiska sjukhuset, inte heller
              mot kvaliteten inom svensk hälso- och sjukvård i stort. Tvärtom
              innebär den nya möjligheter att tänka igenom hur vi på bästa möjliga
              sätt organiserar hälso- och sjukvården så att den möter, och det
              är ju det viktiga, patienternas och medborgarnas behov.
            </seg>
            <seg n="7ccc7c7a">
              Vi har sett alltmer, och jag tror att det kommer att förstärkas
              ytterligare framöver, att i takt med att vi får en allt högre
              grad av specialisering inom vården blir ett antal punkter i landet
              oerhört centrala. Jag nämnde kort i mitt svar cancerstrategin
              och att vi har tagit emot ett förslag som handlar om att inrätta
              kommunala kunskapscentrum på området. Det kommer att finnas några
              få sådana där de svåraste fallen kommer att kunna få den allra
              bästa vården. De som inte har samma behov kommer att kunna få
              vården på närmare håll.
            </seg>
            <seg n="c38f68d1">
              Vi har nyligen mottagit en utredning om den kliniska forskningen,
              Olle Stendahls utredning, som är väldigt viktig för organisationen
              kring klinisk forskning, den som görs vid regionsjukhus, till
              exempel i Uppsala. Vi har dessutom Delegationen för klinisk forskning,
              under ledning av Nina Rehnqvist, som ska vara klar i december
              i år. Vi har forskningspropositionen som förstärker, som jag sagt
              tidigare, de ekonomiska anslagen men som också har en tydlig inriktning
              på bland annat det medicinska området. Den kommer att vara av
              stor betydelse också för Uppsala.
            </seg>
            <seg n="f6a19f36">
              Jag tror inte att man behöver vara orolig i Uppsala, utan tvärtom
              kan man se framtiden an med stor tillförsikt.
            </seg>
          </u>
          <note type="speaker" n="0dee7f93">
            Anf. 15 JACOB JOHNSON (v):
          </note>
          <u who="jacob_johnson_8077eb" xml:id="i-a63367fa355e53d2-0" n="86bb919a">
            <seg n="25d19ac0">
              Herr talman! Först och främst måste naturligtvis verksamheten
              vid Akademiska sjukhuset vara professionell, fortsätta att utvecklas
              på ett bra sätt och hålla hög kvalitet. Det är en förutsättning.
              Men jag tror att det är viktigt att i den här diskussionen kunna
              skilja på frågan om storregioner, regionkommuner, och indelning
              av landet i sjukvårdsregioner. De behöver inte följa samma gränser.
              När det till exempel gäller Mellansverige har Värmland öppnat
              för att knytas till Västra Götaland, och Västmanland och Sörmland
              har uttryckt önskemål om att knytas till Helsingforssregionen.
              Eftersom alla dessa tre landsting ingår i sjukvårdsregioner, Uppsala
              och Örebro, måste man ha en beredskap att pröva de här frågorna
              lite grann oberoende av varandra. Då tar jag i och för sig fasta
              på att socialministern uttalar att man ska ta sitt samordningsansvar
              för att sjukvårdsregionindelningen ska få en helst optimal indelning.
              Där ingår naturligtvis att ha tillräckligt stora underlag för
              universitetssjukhusen, både Uppsala akademiska sjukhus och sjukhuset
              i Örebro.
            </seg>
            <seg n="6c98469b">
              Jag tycker att det här är en väldigt viktig fråga, och jag kommer
              att fortsätta att bevaka den, så att vi undviker att få en suboptimering
              och att stora gemensamma resurser inte kan användas effektivt.
              Det är min huvudpoäng med denna interpellation. Jag kommer att
              återkomma till frågan, för jag tycker att den är viktig för hela
              Sverige och viktig också för Uppsala.
            </seg>
          </u>
          <note type="speaker" n="663f7b8b">
            Anf. 16 Socialminister GÖRAN HÄGGLUND (kd):
          </note>
          <u who="goran_hagglund_78fe08" xml:id="i-e118ebc1d923f5a9-0" n="cc97b7a4" next="i-9cd5d2126abb7b44-0">
            <seg n="a89dc5b6">
              Herr talman! Jag tror egentligen inte att vi är oense i sak,
              utan alla vi som deltar i debatten har en gemensam ambition att
              kunna erbjuda bästa möjliga vård för alla medborgare. Och vården
              behöver organiseras, det inser vi, på ett sådant sätt att allt
              inte finns överallt, för då uppnår vi inte högsta möjliga kvalitet,
              utan viss specialiserad verksamhet måste koncentreras till ett
              färre antal punkter i landet.
            </seg>
            <seg n="dc358427">
              Självklart förs det en diskussion om hur regionindelningen kommer
              att landa. Det är en process, som jag har beskrivit, där det gäller
              att vara eftertänksam, lyssnande och så småningom sätta ned fötterna
              i frågan om hur regionindelningen ska se ut. Det är en väldigt
              viktig process, och jag vill igen betona att det allra viktigaste
              är det som sker ute i regionerna i Sverige.
            </seg>
            <seg n="7e4c0236">
              När det gäller sjukvårdens indelning kan det vara så att vissa
              specialiteter inte kommer att finnas på så många håll som det
              finns antal regioner i landet. Då bör man göra en avvägning utifrån
              vad som är bäst för patienten både när det gäller kvalitet och
              när det gäller tillgänglighet, att det inte blir alltför långa
              avstånd, om det är möjligt att undvika förstås. Naturligtvis kommer
              vi på regeringssidan och, utgår jag från, riksdagen att vara väldigt
              noggranna med att det här landar på bästa möjliga sätt för att
              vi även fortsättningsvis, utifrån en del nya förutsättningar,
              ska kunna erbjuda våra medborgare bästa möjliga hälso- och sjukvård
              och dessutom klara av den betydelsefulla kopplingen till utbildning
              och forskning, som ju är otroligt central för att vi också i framtiden
              ska kunna behålla vår position som ett land som befinner sig i
              framkant när det gäller utvecklingen av hälso- och sjukvården.
            </seg>
          </u>
          <note n="881db3ea">
            Överläggningen var härmed avslutad.
          </note>
          <note n="762a6f2e">
            Ajournering
          </note>
          <note n="7ee669d2">
            Kammaren beslutade kl. 9.56 på förslag av förste vice talmannen
            att ajournera förhandlingarna till kl. 11.00, då arbetsplenum
            skulle börja.
          </note>
          <u who="goran_hagglund_78fe08" xml:id="i-9cd5d2126abb7b44-0" n="cc97b7a4" prev="i-e118ebc1d923f5a9-0">
            <seg n="00406b07">
              Återupptagna förhandlingar
            </seg>
          </u>
          <note n="5d7f11fb">
            Förhandlingarna återupptogs kl. 11.00.
          </note>
          <note n="8e4dd849">
            9 § Finansiell tillsyn
          </note>
          <note n="f3476e96">
            Föredrogs
          </note>
          <note type="speaker" n="8313d709">
            Anf. 17 EMMA HENRIKSSON (kd):
          </note>
          <u who="unknown" xml:id="i-f0c85f18ead92cc7-0" n="105ace26">
            <seg n="3cfe5562">
              Herr talman! Finansutskottet ska i dag debattera ett utlåtande
              med anledning av Europeiska kommissionens meddelande om den finansiella
              tillsynen i Europa.
            </seg>
            <seg n="96c4da58">
              Utformningen av tillsynen över finansiella marknader och finansiella
              institut i EU har diskuterats under en lång tid, men diskussionerna
              har intensifierats av den pågående finanskrisen.
            </seg>
          </u>
          <note n="fa19c31e">
            Europeiska kommissionens ordförande Barroso tillsatte därför
            under hösten 2008 en särskild grupp av så kallade vise män, under
            ledning av förre chefen för Internationella valutafonden, Jacques
            de Larosière. Gruppen lade fram sin slutrapport den 25 februari
            2009.
          </note>
          <u who="unknown" xml:id="i-28ed278263a5bcf2-0" n="105ace26">
            <seg n="85d28db6">
              Rapporten innehåller ett antal rekommendationer där gruppen föreslår
              ändringar i tillsynsstrukturen.
            </seg>
            <seg n="30a8b4a4">
              I meddelandet lämnar kommissionen sina synpunkter på de Larosière-rapporten
              och lyfter fram behovet av en snabb hantering. Den önskade snabbheten
              har gjort att finansutskottet samlas för debatt i dag efter att
              kammaren har inlett sitt sommaruppehåll för att vi ska kunna lämna
              ett utlåtande inom den önskade tiden, fram till den 15 juli.
            </seg>
            <seg n="b425ba1d">
              I meddelandet föreslås i huvudsak två mekanismer för tillsyn
              på makro- eller systemnivå och tillsyn på mikro- eller institutnivå.
            </seg>
            <seg n="2f74848f">
              Kommissionen föreslår, precis som de Larosière-gruppen, att det
              skapas ett nytt råd för tillsyn på makronivå, Europeiska rådet
              för systemrisker.
            </seg>
            <seg n="baf31e72">
              Kommissionen menar även att det befintliga samarbetet mellan
              nationella tillsynsmyndigheter är otillräckligt och föreslår därför
              i enlighet med rapporten ett nytt och avsevärt fördjupat samarbete
              inom ramen för ett europeiskt system för finansiella tillsynsmyndigheter.
            </seg>
            <seg n="f5194dee">
              På central nivå föreslås tre nya tillsynsmyndigheter som tar
              över efter de befintliga så kallade nivå 3-kommittéerna för bank-,
              värdepappers- och försäkringstillsyn.
            </seg>
            <seg n="665ab9ef">
              Därmed överlämnar jag ärendet för debatt, herr talman.
            </seg>
          </u>
          <note n="adf1d401">
            I utlåtandet lämnas finansutskottets synpunkter på kommissionens
            meddelande med avseende på bland annat beslutsregler och sammansättning.
          </note>
          <note n="e2560370">
            I utlåtandet finns två motivreservationer.
          </note>
          <note type="speaker" n="6a85316c">
            Anf. 18 JÖRGEN HELLMAN (s):
          </note>
          <u who="jorgen_hellman_540f3e" xml:id="i-66904f7b31628089-0" n="d5fc3e25">
            <seg n="8de80304">
              Herr talman! Socialdemokraterna gick till EU-parlamentsval med
              ett valmanifest med rubriken Jobben först!.
            </seg>
            <seg n="4650a525">
              I detta valmanifest står det också att det för att motverka nya
              finanskriser krävs en EU-reglering av finansmarknaden. Vi vill
              inrätta en finansinspektion i EU och införa gemensamma regler
              på finansmarknaden.
            </seg>
            <seg n="46ecc484">
              Den finansiella krisen har visat på behovet av en effektivare
              tillsyn över finansmarknadens aktörer. Finanskrisens förlopp visar
              hur den ökade integrationen på finansmarknaderna i EU ställer
              krav på snabba och samordnade åtgärder för att man ska komma till
              rätta med problem i de finansiella företag som driver verksamhet
              i flera medlemsländer.
            </seg>
            <seg n="9789ca62">
              För att man ska nå en välfungerande finansiell tillsyn i en union
              där finansiella aktörers verksamhet blir alltmer gränsöverskridande
              behöver de befintliga nationella tillsynsmyndigheterna knytas
              närmare varandra. Samarbetet mellan de nationella tillsynsmyndigheterna
              är otillräckligt i dagsläget.
            </seg>
            <seg n="27c70bdd">
              I dag ska vi behandla Europeiska kommissionens meddelande om
              den finansiella tillsynen i Europa. Kommissionen föreslår att
              det skapas ett nytt råd för tillsyn, Europeiska rådet för systemrisker,
              samt tre nya tillsynsmyndigheter för bank-, värdepappers- och
              försäkringstillsyn, med namnet Europeiska systemet för finansiella
              tillsynsmyndigheter.
            </seg>
            <seg n="3685839b">
              De finansiella aktörerna arbetar inte längre sektorsvis utan
              samarbetar och arbetar inom de olika finansiella sektorerna. Därför
              anser vi socialdemokrater att de tre föreslagna myndigheterna
              på längre sikt bör bli enbart en myndighet på EU-nivå. Men vi
              inser i det korta perspektivet, om länderna ska kunna kompromissa
              sig fram till en lösning, att det måste skapas de här tre myndigheterna.
            </seg>
            <seg n="e46349cf">
              Förslaget på styrelsemedlem från Sverige i Europeiska rådet för
              systemrisker är en representant för Riksbanken, och vår nationella
              tillsynsmyndighet Finansinspektionen deltar som observatör utan
              rösträtt. Vid en diskussion som utskottet har haft med representanter
              från Riksbanken och Finansinspektionen framkom det att detta kommer
              att fungera under förutsättning att dessa har en samsyn.
            </seg>
            <seg n="a3f1ba5c">
              Herr talman! Riksdagen måste stå upp för offentlighetsprincipen
              och öppenhet. Det vi nu skriver i utlåtandet, att rekommendationer
              ska vara allmänt tillgängliga, är viktigt för oss socialdemokrater.
            </seg>
            <seg n="f8d2f901">
              Vi tycker också att det är rimligt att myndigheternas styrelser
              ska kunna rösta om bindande tekniska standarder med kvalificerad
              majoritet och när det gäller att enas om hur regler ska tolkas
              och tillämpas fatta beslut med enkel majoritet.
            </seg>
            <seg n="bc588cd8">
              Parallellt med att de nationella parlamenten behandlar frågan
              om ett nytt och avsevärt fördjupat samarbete inom ramen för ett
              europeiskt system för finansiella tillsynsmyndigheter förhandlar
              finansministrarna om förslagen.
            </seg>
            <seg n="ece50828">
              Det behövs snabba åtgärder, och detaljer får inte hindra reformen.
              Däremot är det viktigt med den fortsatta beredningen av regelverk,
              avgränsningar av tillsynsbefogenheter, regler och ansvar för tillsyn
              för de aktörer som arbetar gränsöverskridande och kommer att stå
              under direkt tillsyn av EU-myndigheterna.
            </seg>
            <seg n="df015649">
              Herr talman! Vi socialdemokrater anser i likhet med utskottsmajoriteten
              att tillsynsverksamheten på europeisk nivå bör finansieras direkt
              över EU-budgeten och att medel till detta bör tillföras de föreslagna
              EU-myndigheterna inom befintliga budgetramar.
            </seg>
            <seg n="ed53c2fd">
              Vi socialdemokrater är också ense med utskottsmajoriteten i fråga
              om synen på hur finansiell tillsyn i EU bör utvecklas och står
              bakom de överväganden som utskottet gör i utlåtandet över Europeiska
              kommissionens meddelande.
            </seg>
            <seg n="254de60f">
              Herr talman! På en punkt anser vi dock att utlåtandet borde ha
              haft en mycket tydligare inriktning, nämligen beträffande ordförandeskapet
              i Europeiska rådet för systemrisker. Enligt vår mening är det
              angeläget att ordföranden får en så oberoende ställning som möjligt.
              Eftersom penningpolitiska bedömningar kan behöva ingå i bilden
              när rådet utformar sina rekommendationer kan det ifrågasättas
              om det är lämpligt att en centralbankschef är ordförande i detta
              råd.
            </seg>
            <seg n="79872af7">
              Herr talman! Jag yrkar bifall till vår reservation men kommer
              inte att yrka på votering, enligt partiöverenskommelsen.
            </seg>
          </u>
          <note type="speaker" n="4f280391">
            Anf. 19 JACOB JOHNSON (v):
          </note>
          <u who="jacob_johnson_8077eb" xml:id="i-a63367fa355e53d2-1" n="86bb919a">
            <seg n="1d552769">
              Herr talman! En av grundpelarna i EU är kapitalets fria rörlighet.
              Det är till exempel inskrivet i EU:s fördrag att begränsningar
              av kapitalets fria rörlighet inom EU eller mellan EU och tredjeland
              ska vara förbjudna.
            </seg>
            <seg n="52bcc8fc">
              Det är därför välgörande att vi i dag behandlar ett meddelande
              från EU-kommissionen om finansiell tillsyn. Det är ett steg på
              vägen, hoppas jag, mot en mer välavvägd syn på kapitalets rörlighet,
              ett steg på vägen mot en annan ordning.
            </seg>
            <seg n="115d2219">
              Vi välkomnar från Vänsterpartiets sida därför kommissionens meddelande
              om ökad samverkan avseende finansiell tillsyn inom Europeiska
              unionen. Det är dock på sikt mer angeläget att skärpa regleringen
              av såväl finansiella företag som deras produkter och att öka,
              som föregående talare har varit inne på, transparensen och öppenheten
              i de här frågorna.
            </seg>
            <seg n="6b20116f">
              Det gäller saker som högre kapitaltäckningskrav, att dagens riskvärderade
              kapitaltäckningskrav bör ses över och kanske ersättas med regler
              om relativ skuldsättning, en sorts skuldsättningskvot.
            </seg>
            <seg n="bf728bd8">
              Vi anser att det gemensamma ägandet, det offentliga ägandet inom
              finanssektorn, bör stärkas, att man bör överväga ett tak för hur
              stora banker och finansinstitut kan bli så att de inte automatiskt
              blir så stora att staterna måste gå in och ta ansvar när de går
              omkull.
            </seg>
            <seg n="a55137b9">
              Det är många viktiga frågor i förlängningen av detta lilla steg,
              detta meddelande om finansiell tillsyn. En sådan här framtida
              reglering anser vi dock ska göras på en miniminivå så att de länder
              som vill gå längre i reglering kan göra det.
            </seg>
            <seg n="5c35d24d">
              Det meddelande som vi nu behandlar är ännu inte ett lagförslag.
              Vi återkommer med synpunkter på delar av kommissionens förslag
              när det blir ett lagförslag.
            </seg>
            <seg n="9eb288f7">
              Men vi kan redan nu konstatera att vi är tveksamma till den tänkta
              bemanningen av detta European Systemic Risk Council, där det föreslås
              att chefen för Europeiska centralbanken ska vara ordförande. Vi
              menar att det är en olycklig bindning som kan undergräva dess
              oberoende. Det kan också ifrågasättas om det är lämpligt med en
              centralbankschef som ordförande. Det finns vidare frågor än penningpolitiska.
            </seg>
            <seg n="0422a434">
              Vi tycker att man måste se över ansvarsfördelningen mellan de
              tre myndigheterna inom European System of Financial Supervisors
              och att de nationella tillsynsmyndigheternas roll tydligare måste
              definieras. Vi ser också som föregående talare problem med att
              göra tillsynen sektorsindelad. Vi tror att det kan försvaga tillsynen.
            </seg>
            <seg n="64b115f2">
              Det är viktiga frågeställningar som måste belysas vidare. Vänsterpartiet
              återkommer när lagförslag finns presenterat.
            </seg>
            <seg n="8f973553">
              Vi har gjort en motivreservation till det här utlåtandet. Jag
              yrkar bifall till den, men jag kommer i övrigt att följa partiöverenskommelsen
              vid voteringen.
            </seg>
          </u>
          <note type="speaker" n="bc3780ee">
            Anf. 20 STEFAN ATTEFALL (kd):
          </note>
          <u who="stefan_attefall_5bf196" xml:id="i-cb5a225bc698c90c-0" n="34dfa1cb" next="i-a191fa586928226b-0"/>
          <note n="af46a13a">
            Herr talman! Först vill jag yrka bifall till finansutskottets
            utlåtande nr 42.
          </note>
          <u who="stefan_attefall_5bf196" xml:id="i-a191fa586928226b-0" n="34dfa1cb" prev="i-cb5a225bc698c90c-0">
            <seg n="6f88ce29">
              Det finansiella systemet är som blodomloppet i kroppen som förser
              varje del av kroppen med näring. Man kan jämföra blodomloppet
              med det finansiella systemet som smidigt och billigt ska förse
              alla delar av ekonomin med kapital. Det visar vilken viktig roll
              det finansiella systemet har i en ekonomi och hur beroende vi
              är av att det fungerar väl.
            </seg>
            <seg n="8cbd9a2f">
              Men det är också viktigt att betona att det finansiella systemet
              inte har någon egen roll i ekonomin. Det är till för att försörja
              den reala ekonomin, tillverkande företag och tjänsteföretag, med
              EU:s kapital. Ju snabbare och smidigare pengarna pumpas runt där
              de gör störst nytta desto bättre mår ekonomin och desto bättre
              utvecklas ekonomin.
            </seg>
            <seg n="af22e48f">
              Vi ser att den tekniska utvecklingen gör att det här går allt
              snabbare. Vi ser också att uppfinningsrikedomen gör att man utvecklar
              nya instrument, vilket är bra i grunden. Men samtidigt innebär
              det att vi får ökade risker och problem att hålla ögonen på.
            </seg>
            <seg n="b8f360a5">
              Exempelvis blir avståndet mellan dem som hanterar de här olika
              instrumenten och konsekvensen av vad de gör längre och längre.
              Man har svårare att överblicka som enskild aktör vad som blir
              konsekvenserna av ens beteende. Det urholkar det personliga ansvarstagandet.
              Jag tror också att det ökar risken för att man vidtar åtgärder
              som i det långa loppet inte är sunda för ekonomin.
            </seg>
            <seg n="ca2a46ca">
              Den djupa ekonomiska kris vi nu upplever utlöstes just av finanskrisen
              och förvärrades av den. Förtroendet försvann från finansmarknaden,
              och förtroendet är ju nyckeln i sammanhanget. Vi vet från våra
              egna privata liv att det tar tid att bygga upp ett förtroende
              men att det går oerhört snabbt att rasera det.
            </seg>
            <seg n="b1e6983d">
              Det är som när vi handlar mat i affären. Både den som handlar
              och den som säljer litar på att några papperslappar som vi skickar
              mellan varandra är värda något. Vi litar på någon, egentligen
              Riksbanken och staten, att det fungerar.
            </seg>
            <seg n="9ff95c58">
              Den kanske viktigaste lärdom vi ska dra av finanskrisen är att
              förtroendet är så oerhört viktigt för en väl fungerande ekonomi.
              Utan förtroende får vi inga bra relationer, vare sig i det privata
              livet eller på finansmarknaden och i det ekonomiska livet. Utan
              förtroende blir det inga lån, och utan förtroende blir det inga
              affärer.
            </seg>
            <seg n="782cd38d">
              Det är som vi inom alliansen skrev i en av våra texter inför
              valet 2006: En marknad är i grunden ett samspel mellan människor
              och kan därför ses som ett etiskt projekt. Detta samspel förutsätter
              ömsesidigt förtroende för att kunna fungera väl.
            </seg>
            <seg n="9d2a5a54">
              Den finanskris vi nu upplever illustrerar mycket tydligt hur
              det går när förtroendet bryts, när man inte längre litar på varandra.
              När Lehman Brothers gick i konkurs försvann i ett slag förtroendet
              från marknaden. Ingen litade på någon. Det blev tvärstopp i systemet.
            </seg>
            <seg n="692e4fb9">
              Hur ska vi undvika framtida kriser, hur minskar vi risken för
              att de ska uppstå, och hur stärker vi förtroendet?
            </seg>
            <seg n="845f3aa1">
              För det första ska vi inte ha några illusioner. Vad vi än diskuterar
              här i dag eller vad som blir resultatet av detta kommer det inte
              att förhindra att kriser uppstår. Det kommer att uppstå kriser
              i framtiden också. Men det gäller att förebygga dem så mycket
              vi kan och minska deras effekter. Det handlar, som sagt, om att
              bygga upp det förtroende igen som har raserats.
            </seg>
            <seg n="546efda8">
              Jag tror att det handlar om att lyssna till nobelpristagarna
              i ekonomi Douglass C North och Ronald Coase som betonar institutionernas
              betydelse för en väl fungerande marknadsekonomi. Det handlar om
              låga kostnader för att göra affärer. Låga transaktionskostnader
              är grunden för en bra och fungerande ekonomi.
            </seg>
            <seg n="755df5ed">
              Med institutioner menar de här forskarna både de mer formella
              institutionerna som rättssystem, tillsynsmyndigheter, lagstiftning,
              etcetera och de informella, helt enkelt de etiska spelreglerna
              människor emellan. Ju sämre spelreglerna människor emellan fungerar
              kalla det etik eller moral desto mer regleringar behöver vi vidta.
            </seg>
            <seg n="0e312cad">
              Men vi ska aldrig tro att vi kan reglera bort alla osunda beteenden
              hos människor. Därför är finanskrisen också en fråga om vilka
              värderingar vi tycker ska styra våra beteenden, vilket personligt
              ansvar vi ska ta. Det handlar både om den som säljer finansiella
              produkter och den som är chef och ansvarig på företagen, både
              om handlaren på golvet och den som investerar sina pengar. Det
              handlar om att lyfta fram etikfrågorna i ekonomiutbildningar,
              på tillsynsmyndigheter, i branschorgan etcetera men självklart
              också i samhällsdebatten i stort.
            </seg>
            <seg n="fb59d1ef">
              En del av svaret är att utveckla den finansiella tillsynen, det
              som vi mer konkret diskuterar här i dag, så att vi har bättre
              varningsklockor när något börjar gå snett, kan stävja osunda beteenden
              på marknaden och samtidigt stärka förtroendet för sektorn. Jag
              tror att det förslag vi nu diskuterar kommer att bidra till att
              återupprätta förtroendet för den finansiella sektorn. Därför är
              det viktigt också ur ett krisbekämpningsperspektiv.
            </seg>
            <seg n="183866bc">
              Det utlåtande vi diskuterar nu är intressant av flera skäl. Sverige
              byter faktiskt kurs i och med det ställningstagande som regering
              och riksdag gör. Vi har varit mot den här typen av gemensamma
              tillsynsorgan på europeisk nivå och den typ av överstatliga organ
              som det här innebär.
            </seg>
            <seg n="a1826adb">
              Det är en kursändring som vi manifesterar med det här beslutet
              i dag. Även Vänsterpartiet notera det är med på den här inriktningen.
            </seg>
            <seg n="82c0e932">
              Vi kan också se att utvecklingen mot fler finansinstitut och
              banker som arbetar i flera länder ökar behoven av mer gemensamma
              regler och mer av gemensam tillsyn. Det är en utveckling som har
              accelererat under de senaste åren.
            </seg>
            <seg n="d05646c0">
              Men vi ser också att den ekonomiska krisen som uppstod i USA
              och som sprider sig till övriga världen bottnar i obalanser i
              den amerikanska ekonomin. Det handlar om en lågräntepolitik under
              alltför lång tid och nya finansiella instrument där kopplingen
              mellan risk och ansvar har frikopplats i alltför hög grad.
            </seg>
            <seg n="23abb85e">
              EU-kommissionens förslag är att nu tillsätta dels ett makroorgan,
              dels tre mikroorgan. Makroorganet, kallat ESRC, ska övervaka utvecklingen
              på de finansiella marknaderna i stort och bedöma eventuella hot
              mot stabiliteten i det finansiella systemet. Det är naturligt
              med en nära koppling till centralbankerna och ECB i det här organet.
              Det är något som vi stöder.
            </seg>
            <seg n="0f04e0bd">
              Mikroorganet, ESFS, ska vara tre nya myndigheter som bygger på
              de tre samarbetsforum som redan finns mellan de nationella finansinspektionerna,
              de så kallade nivå 3-kommittéerna. En ska ta ansvar för banker,
              en tar ansvar för värdepapper och en tredje för försäkringar.
            </seg>
            <seg n="faeca56b">
              Det här förslaget bygger, som sagts tidigare, på en rapport från
              förre IMF-chefen de Larosière. Även den svenska vice riksbankschefen
              Lars Nyberg har ingått i gruppen och bidragit till de här slutsatserna
              och förslagen.
            </seg>
            <seg n="6f7b5610">
              Det är ett bra förslag från kommissionen. Det är ett pragmatiskt
              och hanterbart förslag som går att få igenom både politiskt och
              rent praktiskt utan alltför stora rättsliga förändringar.
            </seg>
            <seg n="cd68e7e4">
              Det finns också en öppning i och med att alla inser behoven av
              att göra någonting på det här området. Det finns en öppning för
              att komma framåt. Det svenska ordförandeskapet, och inte minst
              finansmarknadsminister Mats Odell, har här en nyckelroll att försöka
              lotsa detta vidare. I september kommer ett mer konkret lagförslag
              från kommissionen, och då blir det ett förhandlingsutrymme att
              försöka komma vidare och få detta genom hela EU-maskineriet.
            </seg>
            <seg n="701cf319">
              Det utlåtande vi diskuterar här i kammaren just nu är ett resonerande
              utlåtande: Det är inte alltför bombastiskt och försöker inte slå
              fast en massa skarpa slutsatser i detaljfrågor. Jag tror att det
              är klokt att vi har ett sådant tonläge i utlåtandet. Detta är
              ett utlåtande som kommer att kunna användas av oss själva, och
              självklart kommer det också att finnas möjlighet för kommissionen
              att läsa och bearbeta de synpunkter vi har inför det lagstiftningsarbete
              som kommer att genomföras i kommissionen.
            </seg>
            <seg n="8ea28903">
              Vi kommer också att vara förankringsorgan för regeringens förhandlingar
              och dess position i dessa frågor. Det är en styrka för Sverige
              och för riksdagen att vi i allt väsentligt har en bred uppslutning
              i kammaren för den här linjen.
            </seg>
            <seg n="720d9064">
              Jag har några synpunkter. Vissa uppgifter som tillsynsorganet
              föreslås få är att ha direkttillsyn över vissa finansiella företag
              och också kunna vidta vissa akuta åtgärder för hela EU-området.
              Blankningsförbud har nämnts som ett exempel på detta.
            </seg>
            <seg n="85af0c9f">
              Vi skriver i utlåtandet att detta är principiellt svåra och viktiga
              frågor. Det handlar om gränsen för överstatlighet och gränsdragningen
              mellan vad man ska göra och vad man inte får göra. Det är viktigt
              att dessa frågor utreds noggrant och inte stoppar upp processen
              utan skjuts vidare i utredningsarbetet för att de organ och de
              ramar som behövs för de nya finansiella tillsynsfunktionerna ska
              kunna komma på plats.
            </seg>
            <seg n="4d839334">
              Jag tror det är viktigt att man gör samma sak med de tre myndigheterna.
              Vi vill egentligen ha en myndighet den svenska finansinspektionen
              bygger på den filosofin men det är klokt att börja med tre myndigheter
              för att komma i gång med systemet och så småningom försöka övergå
              till en myndighet.
            </seg>
            <seg n="aeb478e5">
              Jag vill slutligen betona vikten av att öppenhet ska vara den
              grundläggande inställningen. Förtroende skapas bäst om man har
              så mycket öppenhet som möjligt. Även dåliga nyheter måste tillåtas
              publiceras och bli kända, eftersom osäkerhet om vad som gäller
              skapar större problem än tydlighet även om det är dåliga nyheter.
              Jag tror också att det är självreglerande bland aktörer och kanske
              också länder om man vet att även kritiska synpunkter från de olika
              organen på det man gör kommer fram.
            </seg>
            <seg n="c2ac5490">
              Jag måste också kommentera inlägget från vänsterpartisten här,
              för det visar på kluvenheten till EU. Man är för regleringen av
              finansiella aktörer på europeisk nivå, men man är emot EU. Det
              är ungefär som att vara för nationella lagar men mot att riksdagen
              finns. Denna kluvenhet tar sig allt märkligare uttryck. Miljöpartiet
              har försökt ta sig ur kluvenheten, men vi väntar på att Vänsterpartiet
              gör någonting liknande.
            </seg>
          </u>
          <note n="380db18c">
            I övrigt vill jag yrka bifall till förslaget finansutskottets
            utlåtande FiU42.
          </note>
          <note type="speaker" n="86e04130">
            Anf. 21 JACOB JOHNSON (v) replik:
          </note>
          <u who="jacob_johnson_8077eb" xml:id="i-a63367fa355e53d2-2" n="86bb919a">
            <seg n="9de23cb7">
              Herr talman! Jag hade tänkt undvika att begära replik, men det
              var svårt att låta bli.
            </seg>
            <seg n="18ad45d9">
              Stefan Attefall pratade mycket om vikten av förtroende. Jag kan
              hålla med om det, men jag skulle vilja fråga hur han tycker att
              marknaden har levt upp till detta förtroende. Hur tycker han till
              exempel att svenska banker har levt upp till sitt förtroende i
              Lettland och i Baltikum? Tycker han att de åtgärder som diskuteras
              är rimliga? Tycker han att de som har ansvar och befogenheter
              tar ut rimliga ersättningar? Är det rimligt att helt astronomiska
              löner betalas ut till cheferna för olika finansinstitutioner?
              Är det rimligt att den normala avkastningen från den finansiella
              sektorn är väsentligt högre än från den producerande sektorn och
              servicesektorn i samhället? Är det inte något allvarligt systemfel
              här som vi måste se över?
            </seg>
            <seg n="ba90f360">
              Stefan Attefall tyckte att det var en konstig inställning från
              Vänsterpartiet att kunna bejaka en gemensam finanstillsyn inom
              EU även med de markeringar och frågetecken som naturligtvis finns
              kvar från Vänsterpartiets sida, eftersom vi har en djup EU-kritik.
              Men vi kan tänka två tankar samtidigt. Vi kan verka inom ett system
              som vi är kritiska mot, eftersom detta är den spelplan som gäller.
              Så enkelt är det. Vi jobbar under de förutsättningar som finns
              och försöker också att förändra i den riktning vi vill. Tills
              vi får något bättre europeiskt samarbete får vi arbeta inom den
              ram som en majoritet av svenska folket har sagt ja till.
            </seg>
          </u>
          <note type="speaker" n="e6888b2b">
            Anf. 22 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-a890f7ba31c4970d-0" n="34dfa1cb">
            <seg n="fb6ae97a">
              Herr talman! De obalanser som har skapat många av de problem
              vi brottas med handlar i grund och botten om dålig ekonomisk politik.
              Det var så före krisen i Sverige vid 90-talets början. Det handlade
              om obalans i svensk ekonomi.
            </seg>
            <seg n="0b64b635">
              Sedan har banker många gånger drivit på utvecklingen med en överdriven
              utlåning. Så var det i Sverige vid 80-talets slut och i början
              av 90-talet. Så är det också i de baltiska länderna.
            </seg>
            <seg n="07834a98">
              Tittar man på de problem man brottas med i USA ser man att det
              av allt att döma var alltför låga räntor under alltför lång tid
              som tillsammans med en del andra saker skapade myllan, grogrunden,
              för ett osunt beteende på den finansiella marknaden. I grund och
              botten handlar det alltså om att sköta ekonomin, det vill säga
              att finanspolitiken och penningpolitiken är i ordning.
            </seg>
            <seg n="26d770e2">
              Det gäller självklart också att se till att inte incitamentsstrukturerna
              i till exempel finansföretag är osunda. Det finns många sådana
              exempel, och därför tror jag att det är så oerhört farligt med
              de här bonussystemen där man får bonus för att öka risktagandet.
              Ju mer riskabel man är i sitt agerande desto mer provision får
              man. Det är osunda strukturer och osunda incitament som skapas
              i företagen.
            </seg>
            <seg n="76058fc7">
              Dem ska vi bekämpa, och det gör också både regeringen och den
              nuvarande riksdagsmajoriteten på olika sätt och på olika områden.
              Ibland får vi också kritik för detta, både från höger och från
              vänster.
            </seg>
            <seg n="c3f978c3">
              De svenska bankerna på hemmaplan har i allt väsentligt skött
              sig betydligt bättre nu än man gjorde inför 90-talskrisen. Samtidigt
              kan vi också se hur svenska banker har agerat ganska pådrivande
              på den ekonomiska utvecklingen i Baltikum.
            </seg>
            <seg n="c182ca0c">
              Jag noterar att Jacob Johnson försökte reda ut Vänsterpartiets
              kluvenhet till EU. Jag tycker inte att han lyckades fullt ut.
              Vi kan ju inte fatta beslut om gemensamma tillsynsorgan om vi
              inte har något organ att fatta beslut kring. Vi behöver EU. Vad
              vill Jacob Johnson ha i stället för EU? Förklara det!
            </seg>
          </u>
          <note type="speaker" n="401b017a">
            Anf. 23 JACOB JOHNSON (v) replik:
          </note>
          <u who="jacob_johnson_8077eb" xml:id="i-a63367fa355e53d2-3" n="86bb919a">
            <seg n="f7520185">
              Herr talman! Nu har vi EU, och då agerar Vänsterpartiet inom
              den ramen, även om vi samtidigt kan framföra grundläggande kritik
              mot EU.
            </seg>
            <seg n="836bfd3d">
              När det gäller de finansiella sektorerna och deras brister tycker
              jag att det har varit alltför lite av demokratiskt inflytande
              i de finansiella sektorerna och alltför lite av ansvarsutkrävande
              av aktörerna inom den finansiella sektorn. Jag tycker också att
              vi måste gå en väg där vi återupprättar politikens inflytande
              och styrning av de finansiella sektorerna.
            </seg>
            <seg n="c11e8463">
              Detta är en debatt som kommer att fortsätta, och som jag sade
              hoppas jag att diskussionen om den finansiella tillsynen är ett
              litet men dock steg mot en annan och bättre ordning i den väldigt
              viktiga samhällssektor som de finansiella systemen utgör.
            </seg>
          </u>
          <note type="speaker" n="85ebc255">
            Anf. 24 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-a890f7ba31c4970d-1" n="34dfa1cb">
            <seg n="71b89b95">
              Herr talman! Problemet är att Vänsterpartiet vill gå ur EU. Är
              man utanför EU kan man inte vara med och fatta beslut om gemensam
              tillsyn på EU-nivå. Så enkelt är det. Sedan kan man önsketänka
              att man vill ha något annat, men så länge man har ett utträdeskrav
              får jag inte det Jacob Johnson försöker säga om Vänsterpartiets
              hållning i EU-frågan att gå ihop.
            </seg>
            <seg n="1bc9c745">
              Demokratiskt inflytande över finanssektorn vad menas med detta?
              Ska vi förstatliga bankerna? Finns det något exempel på att det
              skulle fungera bättre med statliga banker? Vi har en del banker
              som åtminstone delvis fungerar så och banker som också har en
              koppling till mer demokratiska rörelser, om man uttrycker det
              så. Jag tycker inte att dessa exempel tyder på att det skulle
              bli någon annan typ av beteende.
            </seg>
            <seg n="55083f4c">
              Nej, bankers beteende beror på den företagskultur som finns i
              bankerna och självklart också på en lagstiftnings- och tillsynsverksamhet
              som staten står för. Jag tycker att man kan se ett tydligt exempel
              på att banker som har en mer försiktig, kalla det gärna för konservativ,
              attityd i de här sammanhangen klarar sig bättre genom kriser än
              de som är vidlyftiga och försöker göra snabba pengar. De bränner
              därmed sitt förtroende långsiktigt.
            </seg>
            <seg n="bc37e370">
              Sedan ser vi också att vi behöver mer av tillsyn på europeisk
              nivå eftersom banker och finansinstitut rör sig över gränserna.
              Då behöver vi som sagt var ha gemensamma organ. Vi kanske behöver
              mer av överstatlighet på det här området. Detta är ett steg i
              den riktningen, och jag välkomnar det.
            </seg>
          </u>
          <note type="speaker" n="e30f61d9">
            Anf. 25 LARS ELINDERSON (m):
          </note>
          <u who="lars_elinderson_65ad1d" xml:id="i-9a4d3741ff027f21-0" n="741ea1e8">
            <seg n="6772c5cd">
              Herr talman! Det är väl förlåtligt om man när vi kallas hit mitt
              under sommarledigheten tar tillfället i akt till ett litet meningsutbyte.
              En liten replikväxling är väl välkommen också i de här sammanhangen.
              Min ambition är dock inte att genom mitt anförande väcka upp någon
              tanke på repliker.
            </seg>
            <seg n="a84503a0">
              Herr talman! I dagens globala värld är det lätt att ta de fördelar
              för givet som integrerade och avreglerade kapitalmarknader medför.
              Avregleringen av finansmarknaderna runt om i världen har undanröjt
              hinder för globalisering av världshandeln. Integreringen av tidigare
              nationella finansmarknader har tillsammans med en teknisk utveckling
              inom den finansiella sektorn medfört att kapital som tidigare
              i huvudsak har varit riktat mot industriell expansion har kunnat
              frigöras till långsiktiga handelskontrakt och investeringar i
              nyföretagande och infrastruktur i hela världen. Det har lett till
              en betydande ekonomisk tillväxt i delar av världen som tidigare
              inte förfogat över finansiellt kapital.
            </seg>
            <seg n="6f3785ab">
              Den frihet som i dag råder på världens kapitalmarknader har inte
              varit en självklarhet under 1900-talet. De protektionistiska strömningar
              som följde i spåren av 30-talskrisen, för att ta ett exempel på
              en period som till delar påminner om den period vi i dag är mitt
              inne i, skapade ett klimat av strikt reglering av både kapitalmarknader
              och handel. Det hämmade återhämtningen och ökade krisens spridning.
            </seg>
            <seg n="24b09b48">
              Under de senaste decennierna, sedan 90-talet då det inleddes
              en process i riktning mot minskad nationell reglering av finans-
              och valutamarknaderna, har det växt upp ett samarbete på internationell
              nivå. Samtidigt har allokeringen av världens kapital förändrats.
              Sedan mer än tio år tillbaka pågår det en process inom EU som
              syftar till att integrera de europeiska kapitalmarknaderna och
              harmonisera de regler som omfattar finansmarknaden.
            </seg>
            <seg n="a0cfc9b5">
              Flera omfattande regelverk har genomförts under senare år. Det
              viktigaste är de kapitaltäckningskrav för banker som antogs av
              riksdagen hösten 2006. I november 2007 trädde en ny lag om värdepappersmarknaden
              i kraft i Sverige. Bara under den här mandatperioden har ytterligare
              fem sex direktiv inom det här området implementerats i svensk
              lagstiftning. Därtill kommer beslut som fattades under förra hösten
              och den gångna våren i spåren av finanskrisen.
            </seg>
            <seg n="7f54b71c">
              Det meddelande som riksdagen nu ska yttra sig över gäller inte
              frågan hur olika delar av den finansiella sektorn ska regleras
              utan hur tillsynen av finansiella företag, institutioner och aktörer
              ska utformas på europeisk och nationell nivå. Det är viktigt att
              skilja på de frågorna, reglering och tillsyn, av flera skäl.
            </seg>
            <seg n="cbb10d1e">
              Regleringen av den finansiella sektorn är en kontinuerlig process
              som ska skapa stabilitet och trygghet för både banker och andra
              institutioner på finansmarknaden, för allmänheten och för företag
              som använder finansmarknaden för att finansiera sina affärer,
              sina investeringar och sitt sparande samt för den gemensamma ekonomin.
              De regler som styr den finansiella aktiviteten ska samtidigt vara
              effektiva och främja positiva finansiella och realekonomiska förhållanden,
              underlätta handel och investeringar och möjliggöra kapitalallokering
              inom och mellan länder och företag.
            </seg>
            <seg n="a444d89d">
              Nya marknader, nya betalningsrutiner, nya behov och nya tekniska
              innovationer kommer också i framtiden att påverka den finansiella
              sektorns verksamhet. Därför kommer också behov av nya spelregler
              ständigt att uppstå. Regleringen av hur den finansiella sektorn
              ska utformas är som sagt en kontinuerlig process. Därför kommer
              lagstiftningen i första hand att vara reaktiv. Nya lagar och regler
              införs för att möta eller lösa de problem som dyker upp i takt
              med utvecklingen.
            </seg>
            <seg n="3017d888">
              Redan i dag kan man se ett antal områden som med all säkerhet
              kommer att bli föremål för förändringar under de närmaste åren.
              En del av dem är en följd av den finansiella kris vi just nu genomgår.
              Kapitaltäckningskraven för bankerna måste förmodligen skärpas
              och dessutom helst göras kontracykliska för att inte motverka
              kraven på stabilitet.
            </seg>
            <seg n="b8232827">
              Reglerna för hur risker på derivatmarknaderna ska redovisas och
              fördelas är en fråga som diskuteras mycket, hedgefondernas verksamhet
              likaså. Clearingföretagens risker och de så kallade kreditvärderingsinstitutens
              verksamhet är andra problem som måste hanteras.
            </seg>
            <seg n="3c1399e8">
              Det är viktigt att utforma de regler som styr den finansiella
              sektorn så att de förhindrar framtida risker, men de får inte
              samtidigt hindra utvecklingen så att finansmarknadernas välstånds-
              och tillväxtskapande funktion hämmas. En väl fungerande finansmarknad
              är en förutsättning för en effektiv och fungerande global allokering
              av kapital för bland annat investeringar och handel. Politikens
              uppgift är att utforma klara och övergripande regelsystem som
              inte tynger marknadens aktörer och förhindrar en effektiv kapitalöverföring
              mellan enskilda, företag, institutioner och länder.
            </seg>
            <seg n="13bb7cb6">
              Den fråga vi nu ska yttra oss över är primärt inte en fråga om
              reglering av finansmarknaden utan en fråga om tillsyn och kontroll
              över den finansiella sektorn och hur regelverket ska utformas.
              Det regelverket är primärt proaktivt och syftar till att förhindra
              obalanser och problem inom det finansiella systemet. Det är positivt
              att det råder så stor enighet i finansutskottet om det yttrande
              som vi nu tar ställning till.
            </seg>
            <seg n="a7e4f709">
              Under hösten 2008 tillsatte Europeiska kommissionens ordförande
              Barroso en särskild grupp med uppdrag att analysera och ta fram
              förslag på hur den finansiella tillsynen i EU ska bedrivas, som
              sagts tidigare här. Gruppen lade fram en slutrapport den 25 februari
              2009. Rapporten innehåller 31 olika rekommendationer för hur regler,
              tillsyn och internationella förhållanden kan effektiviseras och
              integrationen mellan de europeiska finansmarknaderna stärkas.
              EU-kommissionen har därefter i ett så kallat meddelande lämnat
              ett förslag som kommer att ligga till grund för kommande direktiv
              och lagstiftning på EU-nivå. Finansutskottet har granskat kommissionens
              meddelande och har sammanfattningsvis några påpekanden.
            </seg>
            <seg n="30ba8dab">
              En huvudprincip som vi från svensk sida brukar lyfta fram är
              att finansiell verksamhet ska präglas av öppenhet och transparens.
              Det är det synsättet som styr svensk tillsyn och kontroll i dag.
              Det bör också vara en viktig ingrediens i det europeiska regelverket.
            </seg>
            <seg n="911300d3">
              Kommissionen föreslår att det skapas ett nytt råd med ansvar
              för att bevaka den finansiella stabiliteten i EU på ett övergripande
              plan. Utskottet framhåller att rådets rapporter ska vara offentliga
              i så stor utsträckning som möjligt.
            </seg>
            <seg n="421549a1">
              Kommissionen föreslår också ett system med tre tillsynsmyndigheter
              på central nivå. Utskottet anser att myndigheterna bör finansieras
              inom den befintliga EU-budgetens ramar och att systemet bör ses
              över inom två eller högst tre år. Utskottet menar också att den
              finansiella tillsynen bör bedrivas av enbart en myndighet på EU-nivå
              och att det ytterligare bör övervägas att tillsynsmyndigheter
              på EU-nivå på sikt ska kunna utse direkt tillsyn över enskilda
              institut.
            </seg>
          </u>
          <note n="c7fafe98">
            Herr talman! Under den gångna helgens toppmöte kom stats- och
            regeringscheferna fram till en enig uppgörelse som står i god
            överensstämmelse med det utlåtande finansutskottet föreslår riksdagen
            att godkänna. Finansutskottet föreslår att riksdagen avslutar
            ärendet. Utlåtandet kommer att skickas till regeringen för kännedom
            och till EU-kommissionen.
          </note>
          <note n="8b6e9375">
            Jag yrkar bifall till finansutskottets förslag.
          </note>
          <note type="speaker" n="2055cd54">
            Anf. 26 CARL B HAMILTON (fp):
          </note>
          <u who="carl_b_hamilton_b4f697" xml:id="i-fc620fbf39ce6424-0" n="4ec558e9">
            <seg n="19de1fa8">
              Herr talman! Jag ska inte repetera vad som har sagts här, men
              i det här utlåtandet finns två intressanta rollfördelningsfrågor.
            </seg>
            <seg n="15828e3e">
              Den ena frågan gäller att det finns ett resonemang om kommissionens
              ställning gentemot rådet och Europaparlamentet. Man pekar på att
              Europaparlamentet får vidgade befogenheter till och med kraftigt
              ökade befogenheter i och med att Lissabonfördraget förhoppningsvis
              godkänns i Irland.
            </seg>
            <seg n="04c2fe2c">
              En parlamentarikers ryggmärgsreaktion är att vi utan vidare spisning
              ska acceptera att kommissionen får en svagare ställning. Rådet
              är allmänt sett en bevakare av de mindre ländernas intressen.
              Av det skälet har vi från svensk sida alltid stött kommissionen
              som institution. Just i den här typen av sammanhang är det extra
              viktigt eftersom det här egentligen inte rör sig om en konflikt
              mellan effektivitet och fördelning, som det ofta finns, utan här
              är effektivitetsaspekten helt överordnad. I det sammanhanget är
              det viktigt att vi inte utan vidare spisning låter Europaparlamentet
              eller rådet helt och hållet hantera denna fråga. Vi från svensk
              sida ska betona kommissionens viktiga roll.
            </seg>
            <seg n="c4f02dd1">
              Den andra frågan gäller vem man ska välja som ordförande i den
              europeiska systemrisknämnden. Som Lars Elinderson påpekade är
              utlåtandet delvis överspelat. Vid Europeiska rådets möte under
              midsommarhelgen beslöt man att Europeiska rådet ska stödja upprättandet
              av en europeisk systemrisknämnd som kommer att övervaka och bedöma
              potentiella hot mot den finansiella stabiliteten och, i förekommande
              fall, utfärda riskvarningar och rekommendationer om åtgärder samt
              övervaka deras genomförande. Ledamöterna i ECB:s allmänna råd
              kommer att välja ordförande i den europeiska systemrisknämnden.
            </seg>
            <seg n="aa742281">
              Innebörden av detta är att ordföranden kommer att väljas bland
              centralbankscheferna i ECB:s allmänna råd. Tanken att de skulle
              välja någon utanför sin egen krets kommer inte att förverkligas.
              De kommer att välja en av sina egna.
            </seg>
            <seg n="97083190">
              Jag tycker att det är bra att ECB har ett väsentligt inflytande.
              Jag ser väl snarare risken som har funnits i beredningen av frågan,
              och som kanske framgent också finns, nämligen att de gamla svenska
              ryggmärgsreaktionerna blir brittiska. Det ligger inte i vårt intresse
              att inta samma hållning i den här typen av frågor som Storbritannien.
              De har, som det förefaller, för evigt ambitionen att stå utanför
              euron, och de har London som ett stort finansiellt centrum av
              betydligt större proportionell vikt för Storbritannien än vad
              Helsingforss finansiella centrum har för Sverige. De har en annan
              situation. Med ryggmärgsreaktioner menar jag att vi på något sätt
              alltid ska se till att det nationella går före det överstatliga
              och det europeiska. Det vore olyckligt i den typen av frågor,
              inte minst i de frågor vi nu diskuterar. Här är det fråga om att
              verkligen hindra en upprepning, det vill säga att få till stånd
              en effektiv paneuropeisk finansiell kontroll och tillsyn.
            </seg>
          </u>
          <note type="speaker" n="b3ddf489">
            Anf. 27 ULF HOLM (mp):
          </note>
          <u who="ulf_holm_0cd69a" xml:id="i-896c624ebcce7b46-0" n="33d37fe3">
            <seg n="d319d1f6">
              Herr talman! I det här meddelandet från EU-kommissionen framhålls
              behovet av att åtgärda de effekter vi har sett av den finansiella
              krisen. Vi från Miljöpartiet står bakom huvuddragen i utskottets
              utlåtande. Rent ut sagt står vi bakom hela utlåtandet eftersom
              vi inte har någon avvikande mening eller reservation. Det är lite
              ovanligt att säga det, men i det här sammanhanget står vi bakom
              utlåtandet. Det här är på ett så pass tidigt stadium att vi inte
              tror att det är lämpligt att sätta ned fötterna exakt än i alla
              detaljer. Detta är, precis som ordföranden i finansutskottet sade
              tidigare, ett ganska övergripande utlåtande som inte går in på
              detaljnivå.
            </seg>
            <seg n="fab17563">
              Vi tror att det är viktigt att det finns en myndighetsstruktur
              på EU-nivå i frågorna. Det är väl en av de erfarenheter vi har
              fått av den finansiella krisen att det inte räcker med att varje
              land ser över sitt, utan det behövs något på en högre nivå. Då
              kan man också diskutera om det behövs något ytterligare över EU-nivå
              för att ha en starkare finansiell tillsyn över marknaden. Där
              måste man sätta ett frågetecken och se över behovet. Det behövs
              något på högre nivå eftersom kapitalet rör sig fritt. Det gäller
              inte bara mellan EU-länderna, utan det gäller över stora delar
              av världen. Där måste man fråga sig vilka resurser och vilken
              tillsyn som kan behövas framöver.
            </seg>
            <seg n="c96a4926">
              Det som saknas är ansvarsutkrävande. Vi ska ha en bra tillsyn,
              men vi måste också fråga oss vad tillsynen ska vara till. Vi måste
              se till att det finns någon att utkräva ansvar av. Det är viktigt
              att vi tittar vidare på de frågorna framöver.
            </seg>
            <seg n="35a4ba72">
              Det framgår i betänkandet att det här är en ändring från riksdagens
              allmänna hållning att gå med på finansiell tillsyn på EU-nivå.
              Det kan det möjligtvis vara, men jag skulle vilja säga att det
              är en stor ändring bland de borgerliga ledamöterna, det vill säga
              att erkänna att det behövs en viss tröghet i det finansiella systemet,
              att det behövs en viss tillsyn, att inte släppa marknaden fri
              helt och hållet. Det är en av erfarenheterna från finanskrisen
              att det är av godo att det finns en viss tröghet och att det finns
              en tillsyn över hur systemet fungerar. Meddelandet från Europeiska
              kommissionen är ett steg i rätt riktning.
            </seg>
            <seg n="3a67b0c4">
              Vi vet också, herr talman, att EU-toppmötet i helgen diskuterade
              dessa frågor och ställde sig bakom ett antal slutsatser som man
              nu ska jobba vidare med. Det fanns en diskussion även på EU-toppmötet
              bland vissa medlemsstater om mängden makt och vem som ska vara
              ordförande i dessa myndigheter på EU-nivå. Det är precis den diskussionen
              vi har i riksdagen. Det speglar den diskussion som måste föras,
              det vill säga hur mycket makt och vem som ska ha makten.
            </seg>
            <seg n="ebd84e04">
              Jag kan därför ha stor sympati med de reservationer som finns
              från Socialdemokraterna och Vänstern om att värna den oberoende
              ställningen. Vi från svensk sida har god erfarenhet av den oberoende
              ställningen. Det är något vi också bör driva på EU-nivå framöver
              när Sverige tar över ordförandeskapet och i praktiken är det land
              som ska ansvara för att kommissionens lagförslag förhoppningsvis
              kommer i höst och sedan tröskas igenom Europeiska rådet och EU-parlamentet.
            </seg>
            <seg n="3107a399">
              Herr talman! Jag ser detta utlåtande från finansutskottet över
              EU-kommissionens meddelande som ett första bra steg i rätt riktning
              för en bättre tillsyn över den finansiella marknaden.
            </seg>
          </u>
          <note type="speaker" n="7d55c33b">
            Anf. 28 ANNE-MARIE PÅLSSON (m):
          </note>
          <u who="anne-marie_palsson_337d37" xml:id="i-5b80aab10685cf63-0" n="fe1f0dd2">
            <seg n="90a186c9">
              Herr talman! I dessa tider är det lätt och populärt att kritisera
              finanssektorn. Girighet, orimligt risktagande med andras pengar
              försatte världen i ett ekonomiskt chocktillstånd. Slappa regelverk
              och översmarta finansiella produkter gjorde inte saken bättre.
            </seg>
            <seg n="0e2cb94d">
              Det är lätt att samla billiga politiska poäng, att rikta strålkastarskenet
              mot dessa finansmarknadens matadorer. Underförstått om det inte
              hade varit för dem hade världen varit mycket bättre. Till skaran
              av kritiker har nu EU-kommissionen och EU-ländernas stats- och
              regeringschefer anslutit sig. I helgen nåddes vi av beskedet att
              medlemsländernas finansiella institutioner ska övervakas hårdare
              på övernationell nivå. Så ska ordningen återställas. Detta har
              stats- och regeringscheferna enats om.
            </seg>
            <seg n="792cae78">
              Det är i och för sig ett gammalt förslag som har lanserats på
              nytt i samband med helgens toppmöte, men denna gång hade kommissionen
              bättre lycka. Det förslag som tidigare avfärdats av en majoritet
              av medlemsländerna vann nu i krisens kölvatten starkt bifall.
              Bland de ivrigaste supportrarna återfinns våra svenska representanter.
            </seg>
            <seg n="210e8130">
              Herr talman! I dag diskuterar kammaren detta förslag från EU-kommissionen.
              Vad kan då sägas om utskottets uppfattning? Det är på det hela
              taget ett väl avvägt yttrande. Utskottet har identifierat ett
              antal svagheter i kommissionens förslag och pekar på en rad olika
              områden som skulle kunna närmare övervägas för att förslaget skulle
              bli bättre.
            </seg>
            <seg n="9576fe0d">
              Men är synpunkterna också relevanta? Ja, det beror på. Det beror
              närmare bestämt på om de förutsättningar som kommissionens förslag
              bygger på är uppfyllda. De står och faller med idén om att krisens
              orsaker står att finna i den bristfälliga övervakningen av finansmarknaderna.
            </seg>
            <seg n="d58fe60c">
              Hur är det med den saken? Om det får vi inget veta. Kommissionen
              utgår uppenbarligen från att så är fallet men visar inte att det
              verkligen förhåller sig på det viset. Det är synd, för att inte
              säga oförlåtligt, att man hoppade över detta så viktiga steg,
              ty en förutsättningslös utredning om krisens orsaker hade visat
              på andra orsaker till krisen än de som vanligtvis diskuteras.
            </seg>
            <seg n="4ca401b6">
              I själva verket menar jag att den påstådda slappheten i det regelverk
              som EU-kommissionen nu föreslår ska stärkas inte har särskilt
              mycket med krisen att göra.
            </seg>
            <seg n="14cb7c84">
              Av detta vill jag inte frikänna finansvärlden från ansvar, men
              jag menar att det är en orimlig hållning att utgå från att dess
              företrädare ensamma skulle ha orsakat den kris som nu sveper över
              världen.
            </seg>
            <seg n="45be2a7a">
              I stället är krisen, som också har påpekats här av Stefan Attefall,
              ett resultat av de globala obalanser som på kort tid byggts upp.
              Obalanserna har främst politiska förtecken och är en följd av
              en oförnuftig, för att inte säga oklok, ekonomisk politik, och
              detta i en rad viktiga länder.
            </seg>
            <seg n="66a621ec">
              Obalanser måste korrigeras, och det är de korrigeringarna vi
              ser nu.
            </seg>
            <seg n="77bb66f4">
              Obalanserna uppstod på en rad olika plan, men det kanske viktigaste
              planet var det som handlade om den internationella handeln. Bytesbalanserna
              i världens länder drog helt enkelt isär. Samtidigt som vissa länder
              uppvisade allt starkare överskott uppvisade andra länder allt
              större och växande underskott. Och så måste det bli, herr talman,
              därför att summan av alla bytesbalanssaldon ska vara lika med
              noll. Överskott hos ett land blir med automatik ett underskott
              hos ett annat land.
            </seg>
            <seg n="77e16157">
              Så blev det därför att penning- och finanspolitiken inte i alla
              avseenden var särskilt klokt utformad.
            </seg>
            <seg n="392f3f27">
              Man kan tycka att detta är ett akademiskt resonemang, men som
              sådant har det stora konsekvenser för världens länder.
            </seg>
            <seg n="1bfd43c4">
              I de länder som uppvisade stora underskott ökade nämligen likviditeten
              på ett ibland okontrollerat sätt en likviditet som sedan via de
              finansiella institutionerna omvandlades till lån till konsumtionspigga
              medborgare.
            </seg>
            <seg n="9d06a08d">
              Nyckeln till de problem vi ser handlar alltså om den myckna och
              den billiga likviditeten. Men den skapas inte av de finansiella
              institutionerna utan genom den ekonomiska politiken. Det var ju
              länge sedan bankerna förfogade över egna sedelpressar.
            </seg>
            <seg n="444881ea">
              De största misstagen hittar vi i kapitalismens högborg USA. Enorma
              bytesbalansunderskott, budgetunderskott och underskott i den privata
              sektorn allt finansierat via lån utifrån.
            </seg>
            <seg n="dfdbc5b7">
              Det var främst kineserna men även gulfstaterna och Japan som
              försåg den amerikanska marknaden med pengar. Och marknaden formligen
              svämmade över av likviditet. På så sätt kan man säga att kineserna
              inte bara sålde billiga varor till amerikanerna, utan också lånade
              ut pengar billigt. Att det var billigt var bland annat en effekt
              av den ekonomiska politiken, denna gång via Alan Greenspans extrema
              lågräntepolitik.
            </seg>
            <seg n="0dd3a0e9">
              Till detta kan läggas en politik som även i ett annat avseende
              var tokig, nämligen den uppmuntran som gavs till fattiga individer
              i USA att också kunna förverkliga sin dröm om ett eget hem.
            </seg>
            <seg n="3947e8d2">
              Hade en vassare finansiell tillsyn kunnat hindra den katastrof
              som byggdes upp? Mitt svar är nej. Pengar har nämligen en vidunderlig
              förmåga att söka sig fram där motståndet är som svagast.
            </seg>
            <seg n="5347f3aa">
              Är delar av finansmarknaden reglerade söker sig likviditeten
              utanför de reglerade institutionerna. Det är en väl känd tes,
              inte minst för alla svenskar som minns den gamla svenska politiken
              en hårdreglerad finans- och kapitalmarknad som läckte som ett
              såll. Alla ansträngningar till trots från Riksbankens sida resultatet
              var och förblev klent. Pengarna smet förbi regleringarna och fann
              sin väg till hugade låntagare.
            </seg>
            <seg n="0c450873">
              Efter en intensiv reglerings- och tillsynsperiod fann den förre
              riksbankschefen Bengt Dennis, möjligen understödd av finansminister
              Kjell-Olof Feldt, för gott att avreglera marknaden. Detta hände
              för 25 år sedan.
            </seg>
            <seg n="d44738d1">
              Pengars sätt att smita förbi regleringar har faktiskt inom den
              ekonomiska vetenskapen fått en alldeles egen term. Det kallas
              korsetten, eller Goodharts lag, om man så vill. Jag ser av åldern
              på de närvarande i kammaren att de alla vet vad en korsett är.
              Det var en sådan som vi kvinnor skulle plågas av, men den gjorde
              oss inte vare sig lättare eller smalare. Den hjälpte bara till
              att omfördela kroppsvolymer på ett annat sätt än naturen hade
              bestämt.
            </seg>
            <seg n="0518115c">
              Så är det med finansiell reglering och tillsyn. Det kan inte
              hindra likviditeten utan kan bara omfördela den.
            </seg>
            <seg n="d0ed38a4">
              Det var lite om USA. Hur ser det då ut i de hårt drabbade EU-länderna
              och länderna i vår närhet, som Island och Ukraina? Bilden är faktiskt
              nästan identisk: Stora bytesbalansunderskott som finansierades
              av lån från andra länders långivare och skattebetalare. Så var
              det i Lettland, Estland, Island, Irland, Ukraina, Ungern, Spanien,
              Grekland, Portugal med flera.
            </seg>
            <seg n="269d753a">
              Men lån utifrån ökar likviditeten, och pengar söker sig till
              dem som mest av allt vill låna inom den reglerade delen av marknaden
              eller utanför den reglerade marknaden, beroende på hur reglerna
              ser ut.
            </seg>
            <seg n="b8da98a3">
              Om det var Kina som lånade ut till de amerikanska konsumenterna
              och husägarna, vem var det då som försåg de europeiska olycksfåglarna
              med lån? Ja, det var bland annat vi själva. Det överskott som
              vi skapade i statens budget, den privata sektorn och bytesbalansen
              slussades ut till exempelvis baltstaterna.
            </seg>
            <seg n="ee239ca6">
              Men vi var inte ensamma. Tyskland, Ryssland, Japan, Holland,
              Norge, Finland och Österrike för att bara nämna några gjorde på
              precis samma sätt. De egna överskotten slussades till andra länder
              där de lånades ut till den privata sektorn eller staten. Vi ville
              inte själva låna så därför lät vi någon annan låna.
            </seg>
            <seg n="2f438ba6">
              Med en klokare ekonomisk politik hade krisen om inte förhindrats
              i varje fall kunnat mildras. Nyckeln hittar vi inte främst i tillsyn
              av den finansiella marknaden, även om övertramp säkert har begåtts
              där, utan i hur den ekonomiska politiken har formats med avseende
              på balanskrav i staten, den privata sektorn och den externa handeln.
              Men så har vi inte gjort. När man tillåter att stora obalanser
              byggs upp i bytesbalanserna byggs också grogrunden för en kris
              upp.
            </seg>
            <seg n="28624043">
              När dessutom valutakurserna är fasta så att obalanserna inte
              kan lösas genom förändringar i växelkurserna, när penningpolitiken
              görs expansiv genom låga räntor, är det då någon som tror att
              en vassare tillsyn från EU hade hjälpt? Inte jag i alla fall.
            </seg>
            <seg n="6698661b">
              Detta leder mig till min lätt tveksamma hållning till EU-kommissionens
              förslag. Inte förrän jag har fått övertygande bevis om att politiskt
              skapade globala obalanser är oskyldiga till krisen är jag beredd
              att oreserverat stödja EU-kommissionens förslag.
            </seg>
            <seg n="cc699b14">
              Jag hade hellre sett att krisens orsaker först hade utretts noga
              och förutsättningslöst. Därefter och med stöd av de slutsatser
              som utredningen dragit kunde en klok politik formas. Vi har tid
              med detta. Med tanke på att den ekonomiska krisen tycks ha bottnat,
              eller i vårt fall är på väg att bottna, hade vi inte behövt skynda.
              Vi hade inte behövt skynda så mycket så att det redan till hösten
              ska sjösättas en ny och omfattande övernationell reglering. Brådska
              lönar sig sällan i det politiska livet bättre långsamt och rätt
              än fort och fel.
            </seg>
            <seg n="a9106ef7">
              Herr talman! Jag är inte emot regleringar, men regleringar har
              inget egenvärde. De ska fylla sitt syfte, ta sikte på de verkliga
              problemen och vara utformade på en sådan nivå att måluppfyllelsen
              blir så stor som möjligt. Det hade varit tacknämligt om utskottet
              till sina övriga alldeles utmärkta synpunkter också fångat upp
              dessa helt centrala aspekter i sitt utlåtande.
            </seg>
          </u>
          <note type="speaker" n="4b249e89">
            Anf. 29 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-a890f7ba31c4970d-2" n="34dfa1cb">
            <seg n="290e1603">
              Herr talman! Jag tackar Anne-Marie Pålsson för hennes uttalande
              om att vi har ett väl avvägt yttrande. Jag kan hålla med om i
              många av resonemangen som Anne-Marie Pålsson förde, inte minst
              om att det i grund och botten handlar om en sund makroekonomisk
              politik och att det är där grundproblemet ligger. Mycket av den
              avart vi ser på finansiella marknaden handlar just om att man
              utnyttjar de obalanser som finns i ekonomin. Här tror jag att
              vi ibland smiter undan diskussionen för lättvindigt. Här ligger
              det en poäng i vad Anne-Marie Pålsson säger.
            </seg>
            <seg n="21e6003c">
              Det är värt att notera att två olika organ som ska bildas enligt
              förslaget. Ett av dem är ett makroorgan som ska titta på stabilitetsfrågorna
              och ha till särskild uppgift att bevaka obalanser i ekonomin och
              se vad de kan skapa för hot mot det finansiella systemet. Det
              organet tror jag gör att vi har en extra varningsklocka eller
              åtminstone ett organ som har till uppgift att hålla ögonen på
              denna typ av utveckling och ha ett speciellt ansvar för detta.
              Det gäller kanske också att tydligare varna och mer resolut utfärda
              rekommendationer när det gäller exempelvis den utveckling vi har
              haft i Baltikum och en del andra länder där det helt enkelt har
              gått lite för fort.
            </seg>
            <seg n="7f80967e">
              Vi har också en utveckling, förutom krisen, där vi ser att allt
              fler banker och finansinstitut jobbar över flera olika länder.
              Vi bildar då kollegium av finansinspektioner med olika länder
              för att försöka hjälpas åt att utöva tillsyn. Här finns en del
              problem. Man kommer inte alltid överens och det är praktiska samordningsproblem.
              Här behöver man gemensamma tag, gemensamt ansvarstagande och kanske
              en del gemensamma riktlinjer. I värsta fall behöver man också
              beslut av något övernationellt organ när det gäller vissa tvister.
            </seg>
            <seg n="d7a63caf">
              Ser Anne-Marie Pålsson inte värdet i den delen av att man bildar
              den här typen av makro- och mikroorgan för att förstärka tillsynsfunktionen
              på europeisk nivå?
            </seg>
          </u>
          <note type="speaker" n="46d7d63b">
            Anf. 30 ANNE-MARIE PÅLSSON (m) replik:
          </note>
          <u who="anne-marie_palsson_337d37" xml:id="i-5b80aab10685cf63-1" n="fe1f0dd2">
            <seg n="673d556c">
              Herr talman! Jag kan gott se att det finns en poäng med detta.
              Dock har jag, precis som utskottet, en rad invändningar. Att låta
              makroorganet sortera under Europiska centralbanken är ett komplett
              feltänk. Det är som att låta pyromanen stå för brandförsvaret.
            </seg>
            <seg n="394659bd">
              Problemet är, precis som jag konstaterade och försökte beskriva,
              att obalanserna bland annat har uppstått genom att vi har haft
              en felaktig penningpolitik. Ska man då låta ett organ som det
              som föreslås ligga under den aktör som formar penningpolitiken
              har vi inte den armlängds avstånd som bör finnas mellan den som
              formar politiken och den som övervakar den. Ska vi ha ett organ
              som övervakar ska man se till att det håller sig långt borta från
              centralbanken. Då kanske man kan få lite udd och stuns i det organet.
            </seg>
            <seg n="f34b6432">
              Det som kommissionen föreslår är inte helt och hållet feltänkt.
              Men när man fokuserar så mycket på den finansiella tillsynen av
              marknaden tenderar man att avstå från att titta på det som är
              det verkliga problemet, vilket jag menar är makropolitiken. Därför
              hade jag hellre sett att man börjat med makropolitiken och sagt:
              Vad kan vi göra här för att minimera risken för framtida kriser?
            </seg>
            <seg n="906c1c10">
              När man väl har löst den biten får man kanske gå vidare och titta
              på det som ligger under och fundera på hur man ska göra med den
              delen av ekonomin så att den inte ska sätta käppar i hjulet för
              den övergripande makropolitiken.
            </seg>
          </u>
          <note type="speaker" n="d8538578">
            Anf. 31 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-a890f7ba31c4970d-3" n="34dfa1cb">
            <seg n="1ba50af1">
              Herr talman! Jag tror att det är viktigt att man använder sig
              av den kompetens som finns inom ECB för makroorganets verksamhet.
              I annat fall ska man bygga upp något helt fristående och får då
              bygga upp två helt olika apparater och analysverktyg. Det skulle
              skapa förvirring på ett plan som inte gagnar en stabil ekonomisk
              utveckling.
            </seg>
            <seg n="f53d71a1">
              Kommissionens förslag på detta område innebär att vi får bättre
              resurser att åtminstone ha varningsklockor i gång. När det gäller
              mikroorganens tillsynsfunktioner tror jag att får vi bättre förutsättningar
              att upptäcka, varna och förutse exempelvis subprimelånens härjningar
              i de europeiska banksystemen där vi blev smittade av en så kallad
              strukturerad produkt från USA.
            </seg>
            <seg n="6a8dba50">
              Jag tror att det här kan medverka till att vi får större motståndskraft
              mot den här typen av finanskriser och kanske tidigare än annars
              kan reagera på dem. Jag tror dock inte att vi kommer att få en
              utveckling i framtiden där vi slipper alla typer av finanskriser,
              särskilt inte om ekonomin är i obalans.
            </seg>
            <seg n="1051b175">
              Det är också viktigt att utnyttja tillfället. Det handlar om
              att bygga förtroende. En del av detta är att visa att vi förstärker
              de institutionella ramverken för finansmarknaden. Det bidrar också
              till att visa att vi rustar oss bättre, vilket också gör att finansmarknaden
              fungerar sundare snabbare än vad den gör i dag när den fått kortslutning
              och fortfarande delvis är i det tillståndet.
            </seg>
            <seg n="3afd56dd">
              Anne-Marie Pålsson har en alltför negativ syn på detta. Framför
              allt tror jag att med Anne-Marie Pålssons tidsplan kommer vi aldrig
              att komma framåt i dessa frågor. Och det vore långsiktigt klokt
              att göra, oberoende av den finanskris vi genomgått och fortfarande
              lever i efterdyningarna av.
            </seg>
          </u>
          <note type="speaker" n="c183580e">
            Anf. 32 ANNE-MARIE PÅLSSON (m) replik:
          </note>
          <u who="anne-marie_palsson_337d37" xml:id="i-17a51dd3cc56f5ed-0" n="fe1f0dd2" next="i-9a63676308771f9a-0">
            <seg n="7e416144">
              Herr talman! Jag tillhör nog ändå dem som tycker att det är bra
              att det finns ett ordentligt oberoende mellan centralbanken som
              utformar penningpolitiken och dem som ska övervaka de makroekonomiska
              riskerna. Jag instämmer inte med Stefan Attefall i att det skulle
              innebära stora organisatoriska problem att skapa ett oberoende,
              utan jag är ganska säker på att man skulle kunna lösa det om man
              verkligen vill.
            </seg>
            <seg n="fb91ab49">
              Fyra ögon ser mer än två. Om man tillåts att ha en lite annorlunda
              ingång på problemen är sannolikheten också större att man kommer
              att se andra aspekter på de frågor som man vill ha belysta.
            </seg>
            <seg n="765d9fc0">
              Till sist några ord om subprime. Man har hävdat att det skulle
              vara så svåra produkter och att det inte skulle finnas information
              om det. Men det fanns all världens information. Kruxet var bara
              att informationen var omfattande. Enligt Handelsbankens chef kunde
              man få information om dessa sammanbuntade värdepapper på 200 sidor.
              Till detta kom en rad appendix. Det är inte särskilt realistiskt
              att någon läser 200 sidor liten text utan bilder plus appendix.
              Det fanns alltså massor av information. Men på något sätt var
              marknadens logik tillsyn informationen till trots men det bet
              inte i sammanhanget.
            </seg>
            <seg n="02918c65">
              Jag skulle vilja tillägga att subprimelånen är ett utmärkt exempel
              på korsetten. I stället för att låna ut via bankerna lånade man
              ut vid sidan av bankerna för då slapp man kapitaltäckningskravet.
            </seg>
          </u>
          <note n="881db3ea">
            Överläggningen var härmed avslutad.
          </note>
          <note n="f5a0ae2a">
            Beslut
          </note>
          <note n="762a6f2e">
            Ajournering
          </note>
          <note n="b8ccb6b8">
            Kammaren beslutade kl. 12.10 på förslag av talmannen att ajournera
            förhandlingarna till kl. 13.00 då statsminister Fredrik Reinfeldt
            (m) skulle lämna information om Europeiska rådets möte den 18
            och 19 juni.
          </note>
          <u who="anne-marie_palsson_337d37" xml:id="i-9a63676308771f9a-0" n="fe1f0dd2" prev="i-17a51dd3cc56f5ed-0">
            <seg n="00406b07">
              Återupptagna förhandlingar
            </seg>
          </u>
          <note n="8460f9da">
            Förhandlingarna återupptogs kl. 13.00.
          </note>
          <note n="cbb11250">
            10 § Information från regeringen om Europeiska rådets möte den
            18 och 19 juni
          </note>
          <note type="speaker" n="5a7a1871">
            Anf. 33 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-f0c85f18ead92cc7-1" n="882d9df8" next="i-28ed278263a5bcf2-1">
            <seg n="0f3dbc17">
              Herr talman! Europeiska rådets möte den 18 och 19 juni ägnades
              åt en rad viktiga frågor med direkt bäring på Sveriges ordförandeskap.
              Samsyn nåddes om att gå vidare med etablerandet av skärpt tillsyn
              av finansmarknaderna inom EU. Toppmötet uttryckte ett viktigt
              stöd för Lettland i hanteringen av den svåra ekonomiska krisen.
              Mötet enades också om att EU med kraft ska gå vidare i förhandlingarna
              om ett nytt klimatavtal i Köpenhamn och likaså att arbetet med
              utveckling av EU:s Östersjöstrategi och en framtida strategi för
              Donauregionen fortsätter.
            </seg>
            <seg n="a918e5ee">
              Europas stats- och regeringschefer ställde sig enhälligt bakom
              José Manuel Barroso som ordförande för kommissionen och enades
              om vissa rättsliga garantier för Irland för att möjliggöra en
              ny folkomröstning om Lissabonfördraget. Därtill gjordes en rad
              uttalanden på det utrikespolitiska området bland annat gällande
              det östliga partnerskapet, Mellanöstern och Iran. Jag är mycket
              nöjd med utfallet av toppmötet. På flera områden har vi nu lagt
              en grund som vi kan arbeta vidare med under det svenska ordförandeskapet.
            </seg>
            <seg n="e6c024d1">
              Herr talman! Den ekonomiska och finansiella krisen har stått
              i centrum för Europeiska rådets möten den senaste tiden. Efter
              att ha enats om stimulansåtgärder på närmare 5 procent av EU:s
              samlade bnp finns samsyn om att fokus på kommande åtgärder bör
              ligga på konsolidering och en utträdesstrategi ur de växande budgetunderskotten.
              Därmed bekräftas återigen vikten av att respektera stabilitets-
              och tillväxtpakten.
            </seg>
            <seg n="8b54863c">
              Som ett direkt svar på den globala krisen uttalade Europeiska
              rådet sitt stöd för att upprätta en europeisk systemrisknämnd.
              Denna ska ha till uppgift att bevaka den finansiella stabiliteten
              samt utfärda riskvarningar och rekommendationer. Ett europeiskt
              system med finansiella övervakare ska dessutom förbättra kvaliteten
              i den nationella tillsynen, stärka kontrollen av gränsöverskridande
              grupper och ta fram en europeisk regelbok.
            </seg>
            <seg n="6c24f58d">
              Som ett nästa steg i detta arbete kommer kommissionen att lägga
              fram ett lagförslag tidigt i höst. Det svenska ordförandeskapet
              kommer att hantera dessa förslag med siktet inställt på att den
              nya strukturen för finansiell tillsyn ska börja fungera under
              2010. Det är ett styrkebesked när EU på ett sådant handfast sätt
              och konkret vidtar åtgärder för att säkerställa att vi i framtiden
              ska undvika den typ av finansiell kris som vi nu upplever. Det
              är ytterligare ett bevis på mervärdet av EU-samarbetet.
            </seg>
            <seg n="e6e89491">
              Vårt grannland Lettland befinner sig som bekant i en svår situation
              med omfattande ekonomiska åtstramningar och ökad arbetslöshet
              som följd. Det är glädjande att Europeiska rådet uttalade ett
              tydligt stöd för kommissionens avsikt att göra en snabb utbetalning
              av gemenskapens betalningsbalansstöd till Lettland. Det är ett
              tecken på EU-solidaritet när den fungerar som bäst.
            </seg>
            <seg n="8ece781b">
              Herr talman! Jag välkomnar att Europeiska rådet bekräftade EU:s
              klimatåtaganden och uppmanade alla parter att samarbeta för att
              nå en ambitiös överenskommelse i Köpenhamn i december. Sverige
              som inkommande ordförande ombads att presentera ett arbetsprogram
              som säkerställer intern EU-samordning inför viktiga internationella
              möten. Det är något som vi kommer att göra så snart ordförandeskapet
              inleds. Likaså enades vi om att fastställa EU:s interna bördefördelning
              i god tid före Köpenhamnsmötet och att fatta lämpliga beslut om
              alla finansieringsaspekter i oktober. Det är glädjande att EU
              mitt under en pågående kris kan ta ytterligare steg på vägen mot
              ett internationellt klimatavtal även om många av de kommande diskussionerna,
              inte minst EU:s interna, kommer att bli mycket besvärliga.
            </seg>
          </u>
          <note n="6e863152">
            Herr talman! Europeiska rådet enades enhälligt om att nominera
            José Manuel Barroso till kommissionens ordförande för perioden
            20092014. Tjeckiens premiärminister Jan Fischer och jag själv
            gavs i uppdrag att föra diskussioner med Europaparlamentet för
            att sondera huruvida parlamentet är redo att godkänna denna nominering
            vid sitt möte i juli.
          </note>
          <u who="fredrik_reinfeldt_4bc499" xml:id="i-28ed278263a5bcf2-1" n="882d9df8" prev="i-f0c85f18ead92cc7-1">
            <seg n="3b11a0e2">
              Likaså enades Europeiska rådet om rättsliga garantier för Irland
              för att klargöra att Lissabonfördraget inte påverkar den irländska
              konstitutionen gällande bland annat rätt till liv, familjen, utbildning,
              skatter, säkerhet och försvar. Samtidigt antogs en deklaration
              om sociala frågor inklusive arbetstagares rättigheter. Det klargjordes
              att de rättsliga garantierna är förenliga med Lissabonfördraget
              och att detta inte behövde ratificeras på nytt till följd av garantierna.
              Tanken är att dessa klargöranden ska fogas till EU-fördraget i
              form av ett protokoll i samband med nästa anslutningsfördrag.
              Därtill enades vi om övergångsåtgärder gällande Europaparlamentets
              sammansättning som ska vidtas när Lissabonfördraget har trätt
              i kraft.
            </seg>
            <seg n="9564fc6c">
              Det är glädjande att kunna konstatera att Europeiska rådet i
              och med detta har tagit ett steg vidare i hanteringen av de institutionella
              frågorna. Vi har kommit närmare en formell utnämning av kommissionens
              nästa ordförande. Allt detta är viktigt för att säkra en pådrivande
              kraft i EU-arbetet i ett skede då Europa befinner sig i en djup
              ekonomisk kris. Dessutom har överenskommelsen möjliggjort för
              Irland att utlysa en ny folkomröstning om Lissabonfördraget i
              höst. Ännu återstår många hinder på vägen, men vi rör oss i riktning
              mot ett ikraftträdande av Lissabonfördraget.
            </seg>
            <seg n="e3cee943">
              Herr talman! Precis som vi hade hoppats enades Europeiska rådet
              om att gå vidare med utarbetandet av EU:s Östersjöstrategi så
              att den ska kunna antas vid Europeiska rådets möte i oktober.
              Dessutom uppmanades kommissionen att lägga fram en strategi för
              Donauregionen före 2010 års utgång. Det är en framgång att denna
              i grunden svenska idé har blivit så väl mottagen att även andra
              regioner i Europa, såsom Donauregionen, avser att gå vidare med
              att utarbeta en liknande makroregional strategi. Detta är ett
              tydligt genomslag för svensk politik inom EU.
            </seg>
            <seg n="6110ddef">
              Herr talman! På förslag från vissa sydeuropeiska medlemsstater
              lyfte Europeiska rådet fram vikten av åtgärder för att bättre
              hantera migrationsströmmarna över Medelhavet. Ett pilotprojekt
              med Malta kommer att genomföras. I sammanhanget underströks vikten
              av ett samarbete med ursprungs- och transitländer och inte minst
              behovet av att slutföra förhandlingar om återtagandeavtal med
              till exempel Libyen och Turkiet. Kommissionen ombads presentera
              fler förslag för att hantera situationen inför nästa toppmöte.
              Från svensk sida har vi i detta sammanhang understrukit vikten
              av ett brett spektrum av åtgärder för att komma till rätta med
              problemen och inte minst ett nära samarbete med ursprungs- och
              transitländerna.
            </seg>
            <seg n="cc82eb43">
              Slutligen gjordes en rad utrikespolitiska uttalanden av Europeiska
              rådet rörande det östliga partnerskapet, fredsprocessen i Mellanöstern,
              transatlantiska relationer, Afghanistan, Pakistan, Burma, Nordkorea
              och Iran. Utan att gå in närmare på varje enskild oroshärd vill
              jag understryka betydelsen av ett starkt europeiskt samarbete
              på det utrikespolitiska området. När EU agerar enat får vi ett
              helt annat genomslag än när varje land bedriver sin egen utrikespolitik.
              Detta gäller inte minst vid oroshärdar som den vi nu bevittnar
              i Iran.
            </seg>
            <seg n="2657a244">
              Herr talman! Det är positivt att EU vidtagit ytterligare åtgärder
              för att hantera den ekonomiska och finansiella krisen. En förbättrad
              tillsyn av de finansiella marknaderna kan stävja framtida kriser.
              Det är också glädjande att EU har tagit ett steg vidare mot ett
              internationellt klimatavtal i Köpenhamn liksom i hanteringen av
              de institutionella frågorna.
            </seg>
            <seg n="78e66f39">
              Utmaningarna som väntar Sverige när vi om åtta dagar tar över
              EU:s ordförandeklubba är många. Därtill kommer de utmaningar och
              kriser som vi ännu inte är medvetna om. Vi har dock en beredskap
              för att hantera både det förutsebara och det oväntade. Vår målsättning
              är att göra detta på ett öppet och effektivt sätt samt med medborgarnas
              bästa för ögonen. Vi är redo att anta utmaningen. Med detta är
              jag redo att besvara ledamöternas frågor.
            </seg>
          </u>
          <note type="speaker" n="b4596e4c">
            Anf. 34 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-d5b52c9b2ff6ae89-0" n="3931c52f" next="i-b7d60830d7305027-0">
            <seg n="9c0dd24a">
              Herr talman! Tack, statsministern, för återrapporteringen!
            </seg>
            <seg n="365e52e1">
              Min första fråga gäller Irland och Lissabonfördraget. Utifrån
              rapporteringen från toppmötet har jag svårt att förstå vad löftena
              till Irland betyder. Å ena sidan säger statsministern att de beslut
              och förklaringar som ni antagit inte ändrar någonting i Lissabonfördraget.
              Å andra sidan ska samtidigt dessa beslut och förklaringar ändå
              godkännas av samtliga medlemsstater i en så kallad ratifikationsprocess
              i samband med nästa anslutningsfördrag. Vad betyder det egentligen?
            </seg>
            <seg n="ffd5171f">
              Det sägs också att övriga medlemsländer lovat Irland hjälp att
              få igenom Lissabonfördraget i en kommande folkomröstning, men
              ingenting sägs om hur det ska gå till. I vilka frågor vill Irland
              ha garantier? Det dokument vi fick se förra veckan innehöll enligt
              regeringen ingenting som inte redan fanns i Lissabonfördraget
              och skulle inte påverka övriga länder. Jag vill veta hur ni resonerade
              på toppmötet. Vilka sakfrågor diskuterades under dagordningspunkten?
              Jag vill också veta vilka länder som var aktiva i diskussionen
              och vad de sade.
            </seg>
          </u>
          <note n="28b3c54d">
            Min andra fråga gäller nomineringen av kommissionens ordförande.
          </note>
          <u who="susanne_eberstein_a1dea0" xml:id="i-b7d60830d7305027-0" n="3931c52f" prev="i-d5b52c9b2ff6ae89-0">
            <seg n="d48e29d8">
              Enligt rapporterna från toppmötet har statsministern fått i uppdrag
              att ta diskussionen med Europaparlamentet för att avgöra huruvida
              parlamentet är i stånd att i plenarsammanträde i juli godkänna
              Barroso som kommissionsordförande. Jag utgår från att det fanns
              en majoritet på toppmötet bakom nomineringen av Barroso som kommissionens
              ordförande, eftersom beslutet blev att driva det vidare.
            </seg>
            <seg n="9accf71d">
              Jag undrar hur stor uppslutningen bakom Barrosos namn var och
              vad diskussionen innehöll. Vilka länder uttryckte tveksamhet och
              vilka skäl angav de i så fall för sin tveksamhet? Jag undrar också
              hur statsministern ser på uppdraget att föra diskussionen med
              Europaparlamentet och på möjligheterna att lyckas.
            </seg>
          </u>
          <note type="speaker" n="3be353eb">
            Anf. 35 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-0" n="882d9df8">
            <seg n="84e2920a">
              Herr talman! Folkomröstningen på Irland landade i ett nej. Analysen
              efteråt visar tydligt att det irländska folket har sagt nej grundat
              i oro som det är svårt att hitta grund för i Lissabonfördraget.
              Det har delvis varit en diskussion om andra frågor. Det har delvis
              varit en diskussion som felaktigt har beskrivit vad Lissabonfördraget
              betyder för Irland.
            </seg>
            <seg n="c190470b">
              Slutsatserna av detta blir att den irländska regeringen begär
              två klargöranden. Det första, vilket var en tydlig del av folkomröstningskampanjen,
              är ett löfte om att enskilda medlemsländer även i framtiden ska
              få ha kvar varsin kommissionär. Detta mötte Europeiska rådet med
              skrivningar i december förutsatt att Lissabonfördraget träder
              i kraft. Det andra är rättsliga garantier som med legal verkan
              klargör på Irland att vissa saker verkligen respekteras. Jag nämnde
              de områdena i mitt inledningsanförande.
            </seg>
            <seg n="d2089db6">
              Det är inte alldeles enkelt att utforma rättsliga garantier med
              legal verkan i ett land men utan rättslig verkan i 26 andra medlemsländer.
              Det är grunden för att det ska föras in i form av ett protokoll
              i ett senare skede. Det är skrivet på ett sätt som klargör att
              det inte tillför någonting nytt till Lissabonfördraget utan är
              tillkommet enkom i syfte att möta det som har efterfrågats på
              Irland för att klargöra för det irländska folket vad Lissabonfördraget
              kommer att innebära för Irland.
            </seg>
            <seg n="fd53ced1">
              Nomineringen av Barroso var enhällig. Vi gick runt och lät alla
              stats- och regeringschefer uttala sig. De som tillhör de liberala,
              de moderata och de socialdemokratiska partitraditionerna uttalade
              sitt stöd för att Barroso skulle bli vald för en andra mandatperiod.
              Det uttrycktes förhoppningar om att den roll jag har och Jan Fischer
              har ska möjliggöra ett bra samråd med Europaparlamentet för att
              fortast möjligt få Barroso på plats för att ge stadga inte minst
              åt det svenska ordförandeskapet.
            </seg>
          </u>
          <note type="speaker" n="155ad3a4">
            Anf. 36 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-92b4a4a349aa652f-0" n="3931c52f">
            <seg n="1218fb13">
              Herr talman! Jag tackar för svaret. Jag vill fortsätta med frågan
              om Irland, för det är faktiskt ganska besvärligt för oss andra
              som har antagit fördraget att ett land på något sätt försäkras
              garantier som påstås egentligen inte ha något värde. Man kan också
              undra hur den irländska befolkningen känner sig när de får de
              rapporterna; samtidigt som de får garantier betyder inte garantierna
              någonting. Kan vi i Sverige verkligen lita på att det här på intet
              sätt förändrar fördraget?
            </seg>
          </u>
          <note type="speaker" n="7e006315">
            Anf. 37 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-1" n="882d9df8">
            <seg n="365f63a4">
              Herr talman! Det försöker reflektera det faktum att en lång rad
              länder har ratificerat och därmed godkänt Lissabonfördraget. Vi
              tror att det leder till ett bättre EU. Det har bland annat gjorts
              av Sveriges riksdag med ett brett stöd.
            </seg>
            <seg n="90e9699f">
              Men i ett land har i en folkomröstning folket förkastat detta.
              Det har i analyser visat sig delvis vara baserat på utgångspunkter
              som markerade att det handlar om frågor som inte hade med Lissabonfördraget
              att göra och i vissa fall behov att klargöra vad Lissabonfördraget
              egentligen innebär givet en del för det irländska folket viktiga
              frågor kopplade till neutralitet och sociala frågor.
            </seg>
            <seg n="95ed9ba6">
              Det är precis som jag beskrev lösningen på detta är ett sätt
              att visa respekt för det irländska folket och att de ska få ett
              klargörande i dessa frågor men samtidigt visa respekt för alla
              andra som har godkänt Lissabonfördraget och tycker att det ser
              bra ut som det är. Det är den balansen vi har försökt finna nu
              i Europeiska rådet med de uttalade förtydligandena om att det
              inte expanderar Lissabonfördraget i förhållande till så som det
              är antaget av Sveriges riksdag.
            </seg>
          </u>
          <note type="speaker" n="966d2e56">
            Anf. 38 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-97fd290d41e924a7-0" n="d608b943">
            <seg n="b59a3261">
              Herr talman! Jag tackar statsministern för återrapporten. Det
              här var ett toppmöte där det hände mycket, och mycket blev gjort
              särskilt med tanke på att det var Europaval och att det har varit
              problem med det avgående ordförandeskapet. Man får gratulera stats-
              och regeringscheferna till att ha fått så mycket ur händerna eller
              i alla fall på papper.
            </seg>
            <seg n="d26e307a">
              Jag vill följa upp en fråga som ser bra ut på papperet och är
              svårare att lösa, nämligen finansmarknadstillsyn. Det var mycket
              angeläget att få ihop EU-länderna nu, både de som redan ingår
              i eurosamarbete och de som inte gör det, att hitta system för
              gemensam övervakning av de finansmarknader som sitter ihop men
              med länder som har olika system för budget, arbetsmarknad och
              sådana saker. Då ser det bra ut på papperet att principen nu finns
              för ett gemensamt övervakningssystem. Men det är viktigt att det
              här sjösätts och funkar utan att det blir för mycket reglering
              av finansmarknaderna.
            </seg>
            <seg n="e2a5fb35">
              Därför vill jag fråga statsministern vad nästa steg är. Hur bedömer
              han konkretionsgraden i det som toppmötet har kommit fram till?
              Hur går vi vidare nu både inom EU och globalt inom framför allt
              G 20-samarbetet som vi har nära framför oss?
            </seg>
          </u>
          <note type="speaker" n="facfd865">
            Anf. 39 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-2" n="882d9df8">
            <seg n="4646d009">
              Herr talman! Utgångspunkten är att det finansiella systemet i
              sig självt har inbyggt en del grund för instabilitet. Det är dessutom
              gränsöverskridande. Vi lever med finanskrisens härjningar i Sverige
              och Europa, men de flesta vet att den ursprungligen kommer från
              USA. Det är alltså i svansen av andras felbedömningar, men det
              påverkar ändå oss så mycket.
            </seg>
            <seg n="35e49788">
              Dessutom har vi lärt oss att problem i den finansiella sektorn
              inte stannar där. Det leder snabbt till omfattande problem i hela
              samhällsekonomin. En lärdom som Sverige drog på 90-talet, då vi
              hade en bank- och finanskris mer isolerat till Sverige och Finland,
              var att vi måste bli bättre på att förutse kriserna. Vi måste
              bli bättre på att ha genomlysning av det finansiella systemet.
              Då byggde vi ut vår nationella tillsyn. Nu har vi insett att vi
              behöver förstärka den gränsöverskridande. Men det är inte enkelt
              att göra det, för det handlar om att hitta rätt balans och rätt
              typ av åtgärder som ger just den här finanstillsynen och grunden
              för ökad stabilitet utan att överreglera eller baka in protektionism.
              Detta ska vi heller aldrig underskatta; här kan man också passa
              på att försöka gynna sin egen bank på andra bankers bekostnad,
              vilket är dåligt för konsumenterna. Det kommer att leda till högre
              räntor och sämre priser.
            </seg>
            <seg n="869afdcc">
              Det är uppdraget att hitta den balansen som kommer att följa
              det svenska ordförandeskapet under hösten. Vi har givit en klar
              signal om att vi önskar detta. Men det var känt för alla som följde
              det att det inte var total enighet i Europeiska rådet om detta.
              Det finns länder som har invändningar. Lagstiftningsarbetet är
              kvar att göra. Det kommer att möta precis den typ av avvägningar
              och balanseringsproblem som frågeställaren indikerar.
            </seg>
          </u>
          <note type="speaker" n="cea20267">
            Anf. 40 FREDRICK FEDERLEY (c):
          </note>
          <u who="fredrick_federley_ce5ceb" xml:id="i-4497b42ca6ca50a2-0" n="19d2db82">
            <seg n="4432dd3a">
              Herr talman! Jag börjar med att instämma i Anna Kinberg Batras
              fråga, som är ungefär densamma som jag hade. Men jag tycker att
              det finns en svaghet i slutsatserna, och det är just den som jag
              tror att Anna Kinberg Batra egentligen efterlyste. Man ska på
              ett klarare och tydligare sätt göra klart att det inte handlar
              om att utöka regleringsmässigt mot det protektionistiska hållet.
              Det är klart att vi behöver en översyn. Vi är nog överens, varenda
              en här i kammaren, om att den översynen behövs. Men jag tror att
              det behövs ett tydligare anslag om att det inte är åt hållet protektionism
              vi ska gå.
            </seg>
            <seg n="6d2fe054">
              Det här är en del av krisen. En annan är att vi ser företag som
              går dåligt i hela Europa där det pågår en ganska intensiv debatt
              om förstatligande och att föra in statliga medel direkt i det
              privata näringslivet som vore mycket olyckligt. Det vore bra om
              statsministern kunde utveckla något mer om detta.
            </seg>
            <seg n="7a05bcfc">
              Jag skulle också vilja gå in på en av de internationella frågorna
              och krisen som just nu pågår i Iran. Hur gick diskussionen om
              det som pågår där? Vi ser olika typer av nyhetsförmedlingar, framför
              allt via sociala medier som i dag är den enda egentliga källa
              vi har när de stora internationella nyhetskällorna emellanåt kan
              bekräfta eller dementera de uppgifter som kommer fram.
            </seg>
            <seg n="0d89d4d5">
              Vad diskuterar man på ministerrådet? Finns det några planerade
              åtgärder att vidta? Vilka åtgärder skulle statsministern tro är
              möjliga att vidta? Vi vet ju att många gånger när man vidtar ekonomiska
              sanktioner är det befolkningen, som vi egentligen vill skydda,
              som drabbas allra hårdast. Det är en mycket allvarlig situation.
              Vi vet att det finns goda krafter inne i Iran nu som försöker
              mobilisera sig. Det är oerhört viktigt att Europeiska unionen
              och tydliga demokratiska krafter som Sverige är aktiva och engagerade
              i debatten.
            </seg>
          </u>
          <note type="speaker" n="fddaf0e0">
            Anf. 41 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-3" n="882d9df8">
            <seg n="a61911ed">
              Herr talman! Vi uppfattar vår relation till vår bank som någonting
              som är lokalt förankrat, kanske ibland nationellt. Vi pratar om
              svenska banker. Så har mycket vår bild av världen också i andra
              länder vuxit fram. Vi har haft en bild av att det är nationella
              system.
            </seg>
            <seg n="b5065c92">
              Det som har hänt är att de finansiella systemen är gränsöverskridande
              i allt större utsträckning. Produkter säljs från ett land till
              ett annat, vilket också har lärt oss att vidare problem också
              vidareskickas från ett land till ett annat. Återigen: Vi lever
              i svansen av vad som i grunden emanerade från amerikanska problem
              när det gällde att finansiera deras bostadssektor.
            </seg>
            <seg n="8a3ca00b">
              Det är klart att den fråga som då kommer i andra ändan är vem
              som bär ansvaret för de garantier och de systemsvar som vi nu
              har byggt in om en bank fallerar. Det är i andra ändan en fråga
              om vem som ska bli sittande med notan för detta.
            </seg>
            <seg n="0d0703e9">
              Den svenska regeringens utgångspunkt har varit att inte skicka
              notan till de svenska skattebetalarna. I stället bör man ställa
              större krav på ägarna och på ledningarna för bankerna att fullt
              ut ta sitt ansvar när de riskexponerat sig i för stor utsträckning,
              men man måste också vara beredd att skydda samhällsekonomin eftersom
              skadeverkan av att en bank fallerar är så pass mycket större än
              att det begränsar sig till en bank. I den andan har vi fått våra
              garantisystem på plats, och vi försöker att få den här finanstillsynen
              på plats. Men det är utomordentligt viktigt att säkerställa att
              det inte blir en grund för protektionism och för att låsa sina
              system till att bli nationella och stänga ute konkurrensen. Vi
              kommer att behöva fortsätta att titta på detta.
            </seg>
            <seg n="c44e51f2">
              Händelserna i Iran berör många människor. De berör många iranier
              här i Sverige. Det är många som känner oro inför situationen.
              Det berör många i regionen eftersom det som händer Iran påverkar
              hela förloppet runt omkring. Låt oss konstatera att vi är oroliga
              för den våldsanvändning som redan har skett. Det finns en risk
              för upptrappning. Låt oss konstatera att det är ett folkligt rop
              på reformer och ökad frihet som vi ser. Vi behöver följa utvecklingen,
              och det är också EU:s mening. Det får inte ske på ett sätt som
              ger en ursäkt för religiösa ledare att peka på väst och med detta
              som grund hävda ytterligare våldsanvändning.
            </seg>
          </u>
          <note type="speaker" n="fc0af48d">
            Anf. 42 CARL B HAMILTON (fp):
          </note>
          <u who="carl_b_hamilton_b4f697" xml:id="i-fc620fbf39ce6424-1" n="4ec558e9">
            <seg n="836773b4">
              Herr talman! Först vill jag göra en reflexion om Lettland, och
              sedan vill jag ställa en fråga om krisen.
            </seg>
            <seg n="a94cf8fb">
              Ansvaret för de baltiska staterna känner vi särskilt i Sverige
              och i Skandinavien. När vi nu ser siffror om att bnp i Lettland
              kommer att falla med kanske 20 procent tycker jag ändå att vi
              ska ha i minnet att det innebär att man återgår till den situation
              som man hade ungefär 2005 vad gäller bnp. Det handlar alltså om
              en period med en extremt uppblåst och snabb tillväxttakt som inte
              är uthållig och aldrig kan bli det om inte den produktiva basen
              för ekonomin växer i ungefär samma takt.
            </seg>
            <seg n="7b8dd14c">
              Det som jag tycker är väldigt bekymmersamt i den här situationen
              är alltså egentligen inte den ekonomiska åtstramningen, utan det
              är korruptionen i detta land och den bristande tillförlitligheten
              och tilltron till det politiska systemet. Det finns en myriad
              av väldigt små partier, och det är mycket svårt att bilda stabila
              regeringar. Jag tycker kanske att vi skulle försöka fokusera mer
              på det. Jag skulle gärna vilja höra en reflexion från statsministern
              om detta, men jag inser samtidigt att det kanske inte var ett
              ämne för Europeiska rådet.
            </seg>
            <seg n="ef30cbcd">
              När det gäller krisen kan man diskutera om botten är nådd eller
              inte. I det här dokumentet talas det rätt mycket om en exitstrategi,
              något slags utväg ur krisen. Då får man tänka sig att det finns
              något slags upplägg eller tankeram för hur detta ska gå till.
              Det är utmärkt. Men frågan är hur det här ser ut. Sedan kommer
              man till hur-frågan, som statsministern brukar formulera det.
              Hur ska den här exitstrategin genomföras?
            </seg>
            <seg n="ff92efc8">
              Jag tycker att det är väldigt intressant att det står någonting
              om att den finanspolitiska ramen ska förbättras på medellång sikt.
              Vad menas med det? Vilka möjligheter har vi, som stående utanför
              euroområdet, att ha ett avgörande inflytande över hur denna strategi
              eller detta ramverk utformas?
            </seg>
          </u>
          <note type="speaker" n="396b7acc">
            Anf. 43 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-4" n="882d9df8">
            <seg n="23ae9c2a">
              Herr talman! Obalanserna i den lettiska ekonomin har varit kända
              sedan länge. Det var ett land med tecken på tydlig överhettning
              innan finanskris och ekonomisk nedgång drabbade världen. Sverige
              vet en del att berätta om hur det är när en ekonomi i obalans
              blir träffad av en extern chock. Då blir krisens förlopp så mycket
              djupare. Det är mycket riktigt bland annat det som också har skett
              i Lettland.
            </seg>
            <seg n="30d74aac">
              Skälet till att Europeiska rådet tar upp Lettland är att det
              finns en ibland spridd uppfattning att det inte kommer att gå
              att göra tillräckligt i Lettland för att möta den situation som
              råder. I detta läge upplever vi att vi har en lettisk regering
              som mycket kraftfullt genomför åtgärder för att sluta det finanspolitiska
              gapet och genomföra besparingsåtgärder som med våra politiska
              utgångspunkter måste beskrivas som drakoniska men som har till
              syfte att föra Lettland till åtminstone balans på sikt. Vi är
              väldigt övertygade om att denna regering har både kraft och fortsatt
              stöd för att driva den politiken. Det ska i sin tur möjliggöra
              att multilaterala stödresurser utbetalas. Det var syftet med att
              ta upp det på Europeiska rådet. Annars blir risken att de blir
              ensamma om sina åtgärder och att det bilaterala och det multilaterala
              stödet inte kommer på plats. Därför tycker jag att det var en
              framgång att vi faktiskt fick gehör för det.
            </seg>
            <seg n="1293c146">
              Exitstrategin är naturligtvis någonting att diskutera i ett Europa
              där det nu svänger över från diskussioner om att tillåta finanspolitiska
              stimulanser inom ramen för stabilitets- och tillväxtpakten även
              när det ledde till större budgetunderskott än vad som egentligen
              medges till att nu diskutera att få nationella program till svar
              på hur man avser att återföra till åtminstone medelfristig balans
              i de offentliga finanserna. Jag förutsätter att det är detta som
              Ekofinkretsen kommer att föra diskussioner om under hösten. Det
              ankommer naturligtvis på var och en att sedan känna det ansvaret
              inom ramen för sina respektive ekonomiska förhållanden.
            </seg>
          </u>
          <note type="speaker" n="873f8d86">
            Anf. 44 CARL B HAMILTON (fp):
          </note>
          <u who="carl_b_hamilton_b4f697" xml:id="i-fc620fbf39ce6424-2" n="4ec558e9">
            <seg n="f58964a9">
              Herr talman! Låt mig fortsätta med huvudfrågan. Ett centralt
              övervägande är naturligtvis i vilken utsträckning som länderna
              vill göra detta samordnat, det vill säga ett gemensamt europeiskt
              förhållningssätt till hur man ska gå ur krisen. Hur bedömer statsministern
              viljan att inte bara komma överens i den akuta fasen förra hösten
              utan nu också vara mer samordnade när det gäller ramverket, det
              vill säga hur man ska göra detta, reglerna för det och själva
              viljeinriktningen att hålla tillbaka budgetunderskott eller vara
              expansiva? Hur sammanhållen är den politiska viljan?
            </seg>
          </u>
          <note type="speaker" n="46805f1b">
            Anf. 45 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-5" n="882d9df8">
            <seg n="319921af">
              Herr talman! Det vore märkligt om vi har 27 regeringar som tycker
              precis samma sak. Dessutom har inte alla samma förutsättningar.
              Vi har ju länder med små men allvarliga budgetunderskott, och
              vi har en del länder som har mycket omfattande budgetunderskott
              i tvåsiffriga tal. Det är naturligen så att man först måste diskutera
              med de länder som har väldigt allvarliga underskott i sina ekonomier.
              Men det är inte alltid just där som det politiska ledarskapet
              tycker att det är den viktigaste diskussionen. Jag tror att kammarens
              ledamöter kan dra den slutsatsen själva.
            </seg>
            <seg n="156341c7">
              Det är min bedömning att det finns en snabbt växande insikt om
              att vi måste möta denna situation. Vi får inte återgå till ett
              Europa i snabbt växande skuldsättning, för det leder i sin tur
              till nya obalanser, tryck på räntan och svårigheter att klara
              av att finansiera välfärden långsiktigt. Jag förutser att det
              under hösten kommer att bli mer tydligt att det är den typen av
              diskussioner som kommer att föras under svenskt ordförandeskap.
            </seg>
          </u>
          <note type="speaker" n="d1c3211e">
            Anf. 46 HOLGER GUSTAFSSON (kd):
          </note>
          <u who="holger_gustafsson_1bab45" xml:id="i-37873ca042f44be0-0" n="5de681b8">
            <seg n="3fcc8c17">
              Herr talman! Jag vill fördjupa och utvidga frågan om krisen ytterligare
              lite grann. Statsministern har beskrivit överläggningarna om förslagen
              till åtgärder inom unionen. Det står också i vår rapport att man
              ska få en samordnad EU-ståndpunkt, som ska vara grundlig, före
              G 20-mötet. Mina frågor är: Vad händer på den globala nivån? Vad
              är steget ut i världen? Statsministern har nämnt att vi fick problemen
              från USA. Vi vet det mycket väl. Vad händer i det steget? Blir
              det fråga om bilaterala överläggningar mellan EU och USA och kanske
              med Japan som är en annan viktig spelare i sammanhanget? Kan det
              svenska ordförandeskapet få en roll i det här sammanhanget? Vad
              kan statsministern se framför sig? Handlar det om en myndighet
              för kontroll, öppenhet och tillsyn? Eller är det bara ett samtal
              om att vi får försöka undvika detta i framtiden? Hur pass konkret
              kan det förväntas bli? Går det att säga något om det?
            </seg>
          </u>
          <note type="speaker" n="5c2d1d0b">
            Anf. 47 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-6" n="882d9df8">
            <seg n="3ffbfa36">
              Herr talman! Den svenska positionen har varit mycket tydlig.
              Man kan inte förvänta sig en återhämtning fullt ut i den reala
              ekonomin med mindre än att man adresserar och löser finanskrisen.
              Vår erfarenhet är att den måste lösas på ett grundligt vis som
              separerar dåliga krediter från bra krediter, som återställer balansräkningar
              i det finansiella systemet, som återställer förtroende och dessutom
              lägger en grund för att uppkapitalisera, det vill säga ge möjlighet
              för banker och finansiella institutioner att utöka sin kreditgivning.
              Gör man inte det blir det lätt så att det blir många andra åtgärder
              som är kostsamma men som i realiteten inte når fram till det avsedda
              målet.
            </seg>
            <seg n="ac200529">
              Är detta allas uppfattning i världen? Nej, det är inte mitt intryck.
              Det finns stora diskussioner om att Japan med en liknande kris
              inte valde den vägen. Det finns diskussioner om att Obamaadministrationen
              nu mer har hänvisat till omfattande finanspolitiska stimulanser
              och tycker sig se tydliga tecken på att ekonomin åtminstone delvis
              återhämtar sig. Men vi förblir vid grundutgångspunkten att det
              behöver göras mer i både Europa, USA och andra delar av världen
              för att lösa grundförhållanden, nämligen de brister som finns
              inbyggda i det finansiella systemet. Det finns tendenser till
              obalanser och tendenser till bristande långsiktighet och ansvarstagande
              inom den finansiella sektorn.
            </seg>
            <seg n="a5418f0a">
              Det, som kammaren känner till, länkar till en lång rad frågor
              om ersättningar och bonusar till högsta ledningarna, till hur
              garantier utformas och till hur finanstillsyn utverkas.
            </seg>
            <seg n="2a76a67b">
              Vi tänker fortsätta att föra den här diskussionen i de forum
              där vi har möjlighet att påverka. Om det är möjligt att föra G
              20-processen vidare under hösten är för tidigt att säga. Det är
              tänkt att vara ett G 20-möte i slutet av september i Pittsburgh
              då precis den här typen av frågor kommer att dyka upp igen. Är
              det möjligt att också globalt få tydligare svar hur vi adresserar
              finanskrisen på det sätt som vi har kunnat koordinera våra svar
              i Europa? Det får vi se då.
            </seg>
          </u>
          <note type="speaker" n="2cff93de">
            Anf. 48 HOLGER GUSTAFSSON (kd):
          </note>
          <u who="holger_gustafsson_1bab45" xml:id="i-37873ca042f44be0-1" n="5de681b8">
            <seg n="c31e3202">
              Herr talman! Möjligen en extra fråga: Är det troligt att det
              svenska ordförandeskapet får leda en diskussion även på den globala
              nivån under det halvåret, eller är det för tidigt tänkt?
            </seg>
          </u>
          <note type="speaker" n="ed67530d">
            Anf. 49 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-7" n="882d9df8">
            <seg n="f1a0707b">
              Herr talman! I egenskap av att vara ordförande för EU får vi
              åtminstone vara med vid G 20-mötena. Vi har ju uttryckt frustration,
              många av oss, över att man ibland sitter på dessa möten och för
              diskussioner om delar av världen där inget av länderna som det
              handlar om finns representerat. Det är en brist i demokrati och
              i möjlighet att påverka som vi naturligtvis inte tycker är bra.
            </seg>
            <seg n="da60528e">
              Nu kommer vi att ha möjlighet att vara med vid detta möte. Även
              om vi är stolta över svenskt ordförandeskap och tror mycket på
              våra värderingar tror jag inte att vi ska framställa det som att
              det är vi som leder samtalen och dagordningen, utan det kommer
              naturligtvis att vara så att både de stora ekonomierna i Europa
              och inte minst USA kommer att följa en egen agenda.
            </seg>
            <seg n="a37e9c13">
              Jag ber att få påpeka för den som har följt amerikanska medier
              att det väldigt ofta har varit en diskussion om man ska göra det
              svenska vägvalet eller om man ska ha en annan lösning. Man har
              ofta beklagande sagt att man inte orkar eller inte vågar att fullt
              ut göra som vi har gjort i Sverige, till och med med att i sin
              yttersta förlängning nationalisera banker för att få ordning på
              dem och sedan återställa dem till marknaden. Då gör man så att
              säga ett annat vägval. Den diskussionen kommer att fortsätta i
              höst.
            </seg>
          </u>
          <note type="speaker" n="4bc4d710">
            Anf. 50 JACOB JOHNSON (v):
          </note>
          <u who="jacob_johnson_8077eb" xml:id="i-a63367fa355e53d2-4" n="86bb919a">
            <seg n="bc68462c">
              Herr talman! Tack, statsministern, för redogörelsen! Jag skulle
              vilja återvända till vårt grannland på andra sidan Östersjön,
              Lettland, som befinner sig i en bekymmersam situation, minst sagt.
            </seg>
            <seg n="c3913907">
              Statsministern refererade ju till slutet av stycket om Lettland
              i slutsatserna, nämligen att Europeiska rådet ger sitt stöd åt
              kommissionen att föreslå snabb utbetalning, nästa delbetalning,
              inom ramen för anpassningsprogrammet. Men inledningsvis konstaterade
              också rådet att man stöder de nya budgetåtgärderna i Lettland
              som syftar till väsentlig konsolidering av de offentliga finanserna
              i år och nästa år. Det betonar ett rigoröst genomförande av de
              antagna åtgärderna för att få trovärdighet på lång sikt inom det
              nuvarande anpassningsprogrammet.
            </seg>
            <seg n="259cdb71">
              Jag lyfte på ögonbrynen lite grann när jag såg ordet rigoröst.
              Det tycker jag var en väldigt stark skrivning med tanke på den
              situation som råder i dag, och jag skulle vilja höra om statsministern
              kan kommentera det.
            </seg>
            <seg n="3739abf8">
              Är det inte en väl hård skrivning, och hur ställde sig Lettlands
              premiärminister i den diskussionen?
            </seg>
          </u>
          <note type="speaker" n="6f562251">
            Anf. 51 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-8" n="882d9df8">
            <seg n="274b7cae">
              Herr talman! Lettlands premiärminister Dombrovskis var mycket
              glad över att både själv få adressera Europeiska rådet med förhoppningar
              om att det skulle visa solidaritet och också över det uttalade
              svenska stöd som har funnits genom hela processen och också har
              uttalats av mig under Europeiska rådet.
            </seg>
            <seg n="269e18b5">
              Utgångspunkten är ju att trovärdiggöra att Lettland har orken
              och den politiska kraften att genomföra mycket tuffa konsolideringsåtgärder
              för att möjliggöra utbetalningar av multilaterala stödkrediter
              när det gäller EU som refereras till här, men det kopplar ju också
              till IMF och för övrigt också vårt eget bilaterala stödpaket som
              vi har sagt följer att verkligen IMF:s åtgärder accepteras och
              kommer på plats.
            </seg>
            <seg n="1e01e8d0">
              Är då beskrivningen av att med stor nogsamhet följa Lettland
              alltför tuff? Det är ju i akt och mening att sända signalen att
              det finns en kraft och en vilja att genomföra programmet, därför
              att annars kommer de som är tänkta att ge krediterna möjligen
              att ifrågasätta om det finns återbetalningsförmåga eller politisk
              kraft att fullfölja.
            </seg>
            <seg n="3065bb57">
              Vi får komma ihåg att det är allvarligt det som sker för den
              lettiska befolkningen. Man stänger sjukhus. Man sänker löner.
              Det kommer naturligtvis att stanna kvar och ha långsiktig verkan
              hos det lettiska folket som förmodligen också mist tilltro till
              en del av det demokratiska systemet. Vi ser den risken. Men det
              är samtidigt lite svårt att se vad alternativet är. Den som lever
              på lånade pengar måste ju samtidigt lyssna in hur den som är tänkt
              att låna ut pengarna ser på återbetalningsförmågan. Annars talar
              vi om någon helt annan regim, alltså i form av bistånd eller att
              man skänker resurser. Det har det som sagt inte varit vare sig
              frågan om eller varit det som det lettiska folket eller regeringen
              har efterfrågat. Det är i den balansen vi har försökt hitta skrivningarna.
              Men jag tror inte att vi ska missa att slutsatsen här var väldigt
              tydlig. Det var ett starkt uttalat stöd för Lettland och för de
              åtgärder som den lettiska regeringen vidtar och som dessutom nu
              kan öppna för att multilaterala resurser kommer på plats.
            </seg>
          </u>
          <note type="speaker" n="626a2db3">
            Anf. 52 JACOB JOHNSON (v):
          </note>
          <u who="jacob_johnson_8077eb" xml:id="i-a63367fa355e53d2-5" n="86bb919a">
            <seg n="41c8f8fa">
              Herr talman! Man kan ju tolka skrivningen så som att denna utbetalning
              är kopplad till det rigorösa genomförandet. Nu har visserligen
              olika premiärministrar från Lettland uttalat att de är beredda
              att göra detta. Till exempel har den förre premiärministern sagt
              att så stora budgetnedskärningar inte har kunnat genomföras på
              så kort tid i något annat land.
            </seg>
            <seg n="e89c0201">
              Med tanke på den instabila politiska situationen: Hade det inte
              varit bättre till exempel om det svenska biståndet hade varit
              riktigt bilateralt och inte kopplat till IMF? Vi har ju bundit
              upp oss, vi också, att ställa dessa överkrav som jag menar att
              det är. Man skulle kunna ställa realistiska krav på budgetanpassning
              men på längre sikt. Jag är orolig för att de här kraven mer kommer
              att stjälpa än hjälpa Lettland.
            </seg>
          </u>
          <note type="speaker" n="f4be00d6">
            Anf. 53 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-9" n="882d9df8">
            <seg n="e61c2b38">
              Herr talman! Vår avsikt har varit att försöka hitta en balans
              mellan trovärdighet i genomförandet av stram politik och återbetalningsförmåga
              och för att med detta leda till utbetalning av multilateralt och
              bilateralt stöd.
            </seg>
            <seg n="a76dd1d3">
              I andra ändan tror vi att vi snabbt skulle få kritik om det upplevdes
              som att man inte ställer krav på ett sätt som trovärdiggör att
              Lettland har förmåga att ta sig ur den här situationen utan långvarigt
              riskerar att bli beroende av omvärlden för sin försörjning på
              ett sätt som dessutom mer tydligt skickar notan till svenska och
              andra skattebetalare. Jag tror att det också skulle väcka frågor
              och kritik om vi förfor på det sättet.
            </seg>
            <seg n="0aa2d5c1">
              Vi har varit väldigt tydliga i vårt stöd för Lettland för att
              finnas vid sidan av de tuffa åtgärder som genomförs och att faktiskt
              också utsträcka det här bilaterala stödet. Jag vill säga att det
              i sig är väldigt ovanligt. Det vanligaste är att det är IMF som
              finns och möjligen multilaterala resurser. Sverige och de nordiska
              länderna har gjort ett i världen i dag väldigt avvikande stödpaket
              genom att vi därtill har fört våra bilaterala resurser.
            </seg>
          </u>
          <note type="speaker" n="6ac8c1b9">
            Anf. 54 ULF HOLM (mp):
          </note>
          <u who="ulf_holm_0cd69a" xml:id="i-896c624ebcce7b46-1" n="33d37fe3">
            <seg n="7b6136d7">
              Herr talman! Tack så mycket, statsministern, för återrapporten!
              Som bekant har jag studerat skrivningarna kring klimatfrågan extra
              noga när det gäller det som kom ut av EU-toppmötet. Jag måste
              säga att jag hade hoppats på mer. EU kan göra mer, och jag hade
              hoppats att man skulle ta några steg framåt. De skrivningar som
              finns på de här svåra frågorna om finansieringsmöjligheterna för
              u-länderna för att nå ett internationellt klimatavtal måste konkretiseras
              mer. Nu är det än en gång bara allmänna skrivningar, och de skrivningarna
              har sett ut ungefär likadana i ett års tid nu.
            </seg>
            <seg n="f6899f77">
              Min fråga till statsministern är: Vilket initiativ tog statsministern
              under EU-toppmötet för att försöka få EU att ta steg framåt? Redan
              för ett halvår sedan sade miljökommissionären att blir det inga
              pengar blir det inget avtal. Insikten finns alltså åtminstone
              hos EU-kommissionen. Frågan är varför den inte fanns hos EU-toppledarna
              nu under helgen.
            </seg>
            <seg n="30a44ea2">
              Min andra fråga gäller Irland. Den handlar inte så mycket om
              vad man har skrivit om de här juridiska undantagen, för det är
              ju precis som flera har kommenterat, bland annat Svenska Dagbladets
              Rolf Gustavsson, att det är juridiskt hokuspokus. Det innebär
              inga ändringar alls i Lissabonfördraget.
            </seg>
            <seg n="14591a44">
              Jag skulle vilja fråga statsministern hur han tror att människor
              i allmänhet uppfattar det här. Då Irland har röstat nej skulle
              fördraget faktiskt falla. Men nu håller man på med något slags
              trolleri för att få irländarna att rösta om samma sak en gång
              till. Är det inte en risk att folk tycker att EU-eliten gör vad
              de vill och det spelar ingen roll om vanliga människor röstar
              ja eller nej, för de kommer ändå att agera så att det blir som
              EU-ledarna vill.
            </seg>
            <seg n="ff18cab4">
              Mot bakgrund av EU-parlamentsvalet med lägre valdeltagande är
              det väl ändå en risk att den här känslan finns hos väldigt många
              människor. Hur ser statsministern på detta?
            </seg>
          </u>
          <note type="speaker" n="1925ec8f">
            Anf. 55 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-10" n="882d9df8">
            <seg n="4be44b6d">
              Herr talman! Köpenhamnskonferensen blir ju av i december. Då
              hoppas vi se det globala svaret på ett globalt problem. Världen
              värms upp, och vi har alla en del i ansvaret att försöka lösa
              detta. Europa har tidigt visat ledarskap med 27 länder som både
              har fokuserat en legalt bindande ambition att minska sina utsläpp
              med 20 procent och dessutom använder styrmedel för att uppnå målet.
              Svaret på hur-frågan, som de flesta glömmer, har faktiskt Europa
              ägnat sig åt.
            </seg>
            <seg n="21f0b109">
              Vid det här toppmötet var min målsättning att få in principskrivningar
              om hur man ska se på kravet på finansiering av åtaganden som ligger
              utanför Europa. Det finns på plats. Det finns hänvisningar till
              att det ska handla om att polluter pays principle, som det heter
              på engelska, ska vara vägledande liksom ability to pay, alltså
              betalningsförmåga i sammanhanget.
            </seg>
            <seg n="123a5f49">
              Som jag har sagt vid många tillfällen kan jag uppmuntra Ulf Holm
              och alla andra som har kontakter runt om i Europa och tycker att
              det behövs mer av kraftfull klimatpolitik. Jag hoppas att ni har
              ingångar i Europas regeringar och att ni ser till att påverka
              dem att bli mer kraftfulla i att driva detta. Jag kan säga att
              Sverige är den verkligt pådrivande kraften tillsammans med ytterligare
              några, som hela tiden begär mer och tydligare skrivningar, när
              andra snarare tycker att vi ska dämpa tempot eller möjligen mer
              diskutera inbördes omfördelning av resurser inom Europa alltså
              inte utsträcka resurser till fattigare delar av världen.
            </seg>
            <seg n="db3dbd07">
              Jag tycker som sagt att givet detta och att det är sex månader
              kvar är detta en acceptabel kompromiss.
            </seg>
            <seg n="4aba4144">
              Återigen: Det irländska folket och deras ledare har uttolkat
              sin egen folkomröstning och funnit att det fanns stora oklarheter
              om vad Lissabonfördraget skulle innebära för Irland, och därför
              bett om rättsliga garantier med legal verkan för att säkerställa
              att vissa på Irland viktiga värden kan fredas från effekterna
              av Lissabonfördraget. Det är det vi har försökt åstadkomma. Det
              är ett sätt att lyssna på det irländska folket, och de får sedan
              ta ställning till om det är tillfyllest.
            </seg>
          </u>
          <note type="speaker" n="791256da">
            Anf. 56 ULF HOLM (mp):
          </note>
          <u who="ulf_holm_0cd69a" xml:id="i-896c624ebcce7b46-2" n="33d37fe3">
            <seg n="59003144">
              Herr talman! När det gäller Irland får vi se vad det irländska
              folket säger i höst om det blir en folkomröstning. Det jag efterlyste
              var egentligen statsministerns reflexioner över hur det kan uppfattas
              i också andra länder när det blir lite av ett tricksande med ett
              fördrag där man inte ändrar någonting, utan man ska plötsligt
              bara förtydliga men inte ändra någonting i sak. Det tror jag uppfattas
              väldigt negativt av väldigt många och också med förundran över
              varför EU-ledare gör på detta sätt.
            </seg>
            <seg n="e1494d55">
              Den andra frågan handlade om klimatfrågan. Ja, från Miljöpartiets
              sida försöker vi påverka de länder vi kan påverka. Det hade naturligtvis
              underlättat om Miljöpartiet hade suttit i regeringar i flera länder.
              Då hade det varit lättare att nå framgångar. Jag hoppas ändå,
              och tror väl, att vi måste ta steg framåt. Det känns lite som
              om EU står fast vid samma linje. Vi måste visa ledarskap och visa
              u-länderna att vi är beredda att ta vårt ansvar. Där ingår också
              finansieringsfrågan. Vi får hoppas att vi kanske kan nå framgång
              under det svenska ordförandeskapet.
            </seg>
          </u>
          <note type="speaker" n="ac83a281">
            Anf. 57 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-11" n="882d9df8">
            <seg n="fd0d8d9c">
              Herr talman! Ord som tricksande används ibland som en sorts uttryck
              som är lite nedlåtande mot Europasamarbetet, vilket jag har lite
              svårt att förstå, åtminstone om vi respekterar detta: Vad är detta
              för någonting? Det är alltså 27 suveräna stater i ett gränsöverskridande
              samarbete som har vissa överstatliga muskler, som försöker lösa
              gemensamma problem kopplade till klimat, handel, finanskris och
              liknande. Det är väl ganska naturligt att det ibland kan bli en
              reaktion i ett land. Något land säger: Vi vill avvika på vissa
              punkter.
            </seg>
            <seg n="b4c4e522">
              Då försöker man respektera detta samtidigt som man kanske konstaterar
              att de övriga 26 inte håller med utan vill gå vidare och fördjupa
              samarbetet. Ska man då inte försöka hitta en balans i detta så
              att länder som vill gå vidare tillåts göra det och att länder
              som uttalat vill avgränsa eller avstå i vissa delar accepteras?
              Det var väl det vi gjorde med euron, var det inte det? Svenska
              folket sade nej när andra länder sade ja. Då får de andra fortsätta
              med euron och vi förblir utanför.
            </seg>
            <seg n="0a96c8f1">
              Det är inte tricksande, Ulf Holm, det är demokrati.
            </seg>
          </u>
          <note type="speaker" n="028d14c5">
            Anf. 58 MAGDALENA STREIJFFERT (s):
          </note>
          <u who="magdalena_streijffert_70b77d" xml:id="i-ff145e5b6fd15092-0" n="a7966a6d">
            <seg n="f266c8c7">
              Herr talman! Tack för återrapporten, statsministern! En fråga
              som fattades beslut om på Europeiska rådets möte handlade om migration
              och olaglig invandring. Statsministern nämnde i sitt anförande
              att man hade beslutat inleda ett pilotprojekt med Malta och att
              man skulle se till att påskynda samarbetet med ursprungs- och
              transitländer. Vi kan också läsa i slutsatserna att man ska förstärka
              gränskontrollsinsatserna. Man ska påskynda inrättandet av en europeisk
              byrå där man ska samarbeta om asylfrågorna.
            </seg>
            <seg n="fce2fbbd">
              Men det jag saknar i slutsatserna är en uppmaning till alla medlemsländer
              att följa Genèvekonventionen om mänskliga rättigheter genom att
              asylrätten faktiskt värnas. Det är ju också så att vi vet att
              några av de medlemsländer som har tagit upp den här frågan på
              dagordningen faktiskt har brutit mot Genèvekonventionen. Grekland
              har kritiserats under en längre tid för att man inte tillgodoser
              de mänskliga rättigheterna när det gäller mottagande av asylsökande.
              Italien skickade tillbaka ett antal personer till Libyen för bara
              några veckor sedan utan rätt att söka asyl. Just därför hade det
              kanske varit viktigt att i de här slutsatserna markera vikten
              av att asylrätten måste värnas även om trycket är hårt mot vissa
              länder och att mänskliga rättigheter måste följas av alla EU-länder.
            </seg>
            <seg n="363ecefd">
              Statsministern nämnde också att Sverige fört upp vikten av ett
              brett spektrum av åtgärder och nämnde exempelvis samarbete med
              ursprungs- och transitländer. Jag hörde tyvärr ingenting om att
              asylrätten ska värnas. Min fråga till statsministern är: Förde
              Sverige upp denna fråga, och om man gjorde det, var det så att
              man inte fick majoritet för detta bland de europeiska länderna?
            </seg>
          </u>
          <note type="speaker" n="bd00feb6">
            Anf. 59 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-12" n="882d9df8">
            <seg n="b9188385">
              Herr talman! Det kom ett initiativ från fyra Medelhavsländer
              som var mer långtgående än vad som nu syns i slutsatserna och
              som fick brett stöd från andra delar av Europa. Det fanns en akut
              situation i Medelhavsområdet som det fanns anledning att sätta
              in vissa typer av åtgärder gentemot. Jag begärde då ordet och
              framförde ungefär de synpunkter Magdalena Streijffert här gjort
              sig till tolk för, vilka för övrigt är väldigt kända svenska ståndpunkter.
              Vi tycker inte att svaret är mer av vakter och mer av Frontex,
              utan vi tycker att det är mer av legal grund för migration, mer
              av åtgärder för att ha bra samarbete med ursprungsländer och transitländer,
              mer av krav på rättssäkra processer över hela Europa och mer av
              kvalitet i mottagningssystemet så att det inte blir godtyckligt
              och faller ut på ett sätt i ett land och helt annorlunda i ett
              annat detta som en grund för att leda fram till den gemensamma
              asylpolitik som ju EU har uttalat att man vill se på plats.
            </seg>
            <seg n="f0ee2288">
              Skälet till att vi landade texten så som den blev var att jag
              också hänvisade till att mycket av detta ju fångas upp av det
              så kallade Helsingforssprogrammet, som nu är på väg att arbetas
              fram och som är den femårsplan som är tänkt att avlösa det nuvarande
              femårsprogrammet för rättsliga och inrikes frågor. Där är min
              övertygelse jag har pratat med ansvarig kommissionär Barrot och
              också talat med dem som har hand om det att vi förhoppningsvis
              bättre ska kunna återspegla den balans som vi tycker ska finnas
              i argumenteringen kring dessa frågor.
            </seg>
            <seg n="15634092">
              Men jag vill samtidigt säga till Magdalena Streijffert att det
              inte är sista gången vi kommer att få höra om den här konflikten,
              för det finns väldigt grundläggande skillnader i synen på hur
              åtgärderna ska utformas. Sveriges röst behövs därför Sveriges
              röst med, som jag uppfattar det, brett stöd i riksdagen.
            </seg>
          </u>
          <note type="speaker" n="191668bb">
            Anf. 60 MAGDALENA STREIJFFERT (s):
          </note>
          <u who="magdalena_streijffert_70b77d" xml:id="i-ff145e5b6fd15092-1" n="a7966a6d">
            <seg n="1f6d6ba0">
              Herr talman! Det är glädjande att statsministern inför Helsingforssprogrammet
              delar socialdemokratins åsikter kring vikten av att Sverige måste
              vara en stark röst. Det handlar ju om värnandet av asylrätten
              och att främja lagliga vägar in till Europa. Vi vet ju också att
              de främlingsfientliga krafterna vann mark i Europaparlamentsvalet
              och att de finns i ett antal regeringar i Europa. Vi vet också
              att det finns medlemsländer i Europa som vill annat.
            </seg>
            <seg n="ba002b50">
              Just därför hoppas jag verkligen inför det kommande ordförandeskapet
              att det här blir en viktig fråga och att Sverige inte bara ska
              kompromissa ihop ländernas viljor utan verkligen står för att
              när det gäller Helsingforssprogrammet måste asylrätten värnas
              och de här frågorna tas på allvar.
            </seg>
          </u>
          <note type="speaker" n="b09541e9">
            Anf. 61 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-13" n="882d9df8">
            <seg n="d47ae535">
              Herr talman! Det gläder mig att vi har en bred samsyn. Jag känner
              ett starkt stöd i den här frågan. Vi ska absolut vara drivande.
              Men jag har också beskrivit hur mycket av tongångarna och diskussionerna
              låter i Europa. Jag ska återkomma till det alldeles strax i nästa
              programpunkt.
            </seg>
            <seg n="efe398d6">
              Men jag vill också påminna om att ordförandeskapet har just den
              karaktären att man måste hitta det som förenar, och man kan knappast
              vara den som delar Europa. Då har man inte förstått ordförandeskapets
              karaktär. Men vi glömmer naturligtvis inte våra viktiga svenska
              utgångspunkter i de diskussionerna.
            </seg>
          </u>
          <note type="speaker" n="7ba63efc">
            Anf. 62 BENGT-ANDERS JOHANSSON (m):
          </note>
          <u who="bengt-anders_johansson_f23e14" xml:id="i-c22e1a3248b4ad81-0" n="93659080">
            <seg n="d220e63f">
              Herr talman! Tack för återrapporten! Jag beklagar att statsministern
              återigen har fått fira midsommar nere i Brysselhusen, men så är
              det ju eftersom övriga Europa inte firar midsommar.
            </seg>
            <seg n="8019221e">
              Jag vill ta upp lite grann om klimatförändringen och hållbar
              utveckling. Det är glädjande att se att man nu försöker mobilisera
              för att hålla tillbaka den globala uppvärmningen till max två
              grader. Bland annat inom EU är ju idén att vi ska minska växthusgasutsläppen
              med 20 procent fram till 2020 och om möjligt med 30 procent, om
              vi kommer överens med övriga länder. Vi har dessutom en bördefördelningsdiskussion
              som nu pågår. I allt detta ska EU ha en ledande roll i de FN-förhandlingar
              som går av stapeln i Köpenhamn i december.
            </seg>
            <seg n="83716775">
              Sverige är ett litet land med ett oerhört stort ansvar. Jag påstår
              att mötet i Köpenhamn kanske kommer att vara det viktigaste politiska
              mötet någonsin när det gäller en global fråga. Jag vet att det
              inom EU finns många ledare med olika uppfattningar i denna fråga,
              och jag vill därför fråga statsministern hur väl han anser att
              EU och Sverige kan ta ansvar för den här frågan vid mötet i Köpenhamn.
            </seg>
          </u>
          <note type="speaker" n="a2ad0533">
            Anf. 63 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-14" n="882d9df8">
            <seg n="aac2b5d8">
              Herr talman! Det är bra att Bengt-Anders Johansson hänvisar till
              tvågradersformuleringen; den är Europa ensam om i världen. Eftersom
              uppvärmningen pågår och det dessutom ser ut att ske tidigare och
              snabbare än vi först förutsåg är det av vikt att begränsa uppvärmningseffekterna
              till två grader jämfört med förindustriella nivåer.
            </seg>
            <seg n="08820da3">
              Varför är det viktigt? Jo, ur det kan man ta fram de åtaganden
              som världen behöver visa. Dessutom har vi lärt oss och det är
              lite grann en skillnad mot när Kyotodiskussionen fördes att det
              inte räcker att det finns en krets av sådana som frivilligt vill
              gå före; Kyotokretsen täcker ju bara 30 procent av de globala
              utsläppen. Det kan inte heller enbart hänvisas till de mest utvecklade
              delarna av världen, för även om de helt tog bort sina utsläpp
              skulle den globala uppvärmningen ändå fortsätta, givet att så
              många växande ekonomier och länder, spritt över världen, bidrar
              till den globala uppvärmningen. Det förblir vår uppfattning att
              vi måste vara pådrivande i ett globalt svar som är tillräckligt
              i förhållande till tvågradersutgångspunkten.
            </seg>
            <seg n="e5ee3714">
              Detta kommer att vara mycket svårt. Det kräver ett ökat ansvarstagande
              av de industrialiserade delarna av världen. USA har en helt central
              roll. Vi fick, tycker vi, ett otillräckligt svar av exempelvis
              Japan för bara någon vecka sedan. Det kommer även att handla om
              vad som är möjligt att förhandla fram i samtal med Kina, Brasilien,
              Indien några av de stora utsläppsländerna.
            </seg>
            <seg n="1314fa8c">
              Jag tycker att Europa är väl förberett genom att vi konkretiserar
              och dessutom befäster våra uppfattningar i våra dokument. Jag
              ska också ärligt säga jag har gjort det vid flera tillfällen att
              det finns väldigt spridda uppfattningar inom Europeiska unionen.
              Det kommer därför att finnas ett stort behov av ledarskap bara
              för att hålla ihop EU under denna process, inte minst när det
              sedan gäller att ta del av finansieringsansvaret på både den privata
              och offentliga sidan för att få ihop det hela fram till december.
            </seg>
          </u>
          <note type="speaker" n="21bf5e62">
            Anf. 64 CHRISTER WINBÄCK (fp):
          </note>
          <u who="christer_winback_e24068" xml:id="i-b57db5b7324263e0-0" n="5b02f645">
            <seg n="ba538e08">
              Herr talman! Jag tackar statsministern för återrapporteringen.
            </seg>
            <seg n="9cdcf526">
              Jag vill återkomma till migrationsfrågorna. När vi samrådde inför
              toppmötet ställde jag frågor om migrationen. Det handlar om att
              både förebygga och bekämpa illegal immigration. Vad gäller bekämpandedelen
              talade statministern för en stund sedan om vad vi gör i unionen,
              men det är viktigt att även ta upp förebyggandedelen, att vi ska
              jobba med ursprungsländerna och se till att på olika sätt ta hand
              om frågan.
            </seg>
            <seg n="2daccc12">
              När vi samrådde sade statsministern att det är viktigt att Sverige
              är drivande i dessa frågor. Jag vet att Europeiska rådet vid sitt
              möte anmodade kommissionen att lägga fram fler förslag till nästa
              möte i denna fråga. Statsministern sade också att det inte var
              någon av huvudfrågorna. Jag vill, trots det, fråga hur det ser
              ut med det förebyggande arbetet. Hur ser vi till att Sverige är
              i framkant och tar sitt ansvar för att det ska bli en humanitär
              process och dessa frågor ska bli belysta på ett rättssäkert sätt?
            </seg>
            <seg n="ef937602">
              Det är viktigt att i en sådan process även se till att inte riskera
              att stoppa dem som av asylskäl behöver fly från ett land, att
              vi i samarbete med det landet inte skapar incitament som blir
              fel.
            </seg>
          </u>
          <note type="speaker" n="b6371b49">
            Anf. 65 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-15" n="882d9df8">
            <seg n="80deec6d">
              Herr talman! En av våra viktigaste utgångspunkter är att det
              ska finnas rättsliga garantier för att asylprocesserna fungerar
              och respekteras i enlighet med internationella konventioner.
            </seg>
            <seg n="eef6fe2a">
              Sverige är exempel på ett land där vi sett effekterna av vad
              som händer när ett asylsystem blir överbelastat. Dels handlar
              det om personer som söker asyl, dels om personer som i brist på
              andra dörrar in söker asyl fastän de egentligen inte har asylgrund.
              Därför är det viktigt att komma ihåg det jag sade om att utvidga
              möjligheterna till legal migration.
            </seg>
            <seg n="b6db16e4">
              Sverige har gått före många andra europeiska länder genom att
              till exempel inte ha övergångsregler för fria arbetskraftsrörelser
              inom EU, och nu har alliansregeringen dessutom lagt fram förslag
              om arbetskraftsinvandringsmöjligheter gentemot tredjeland. Förslaget
              är mer långtgående än det som EU diskuterar när det gäller arbetskraftsinvandring,
              som ju mer är inriktat på ett visst segment av arbetsmarknaden.
              Allt det bidrar till vår vidgade trovärdighet för att finna balans
              i våra svar.
            </seg>
            <seg n="b0f0d295">
              Då blir det mer naturligt att säga att givet att andra dörrar
              finns ska asylprocessen fungera för de verkligen behövande som
              söker asyl. Den ska vara rättssäker, ha hög kvalitet och förhoppningsvis
              kunna ge snabba besked. Dessutom ska det ske på ett sätt som innebär
              samma svar i olika delar av Europa. Det är just det som höstens
              arbete för att nå fram till Helsingforssprogrammet kommer att
              handla om, alltså att hitta den balansen.
            </seg>
            <seg n="7cdf67c6">
              Samtidigt ska vi ha i åtanke jag har lyssnat på den diskussionen
              många gånger att en del länder kommer att säga att om de ska möta
              Sverige i de beskrivningarna måste Sverige ta deras oro för att
              det verkligen finns illegal migration på allvar. I annat fall
              kommer de inte att ställa upp på våra beskrivningar i alla de
              delar som vi tycker är viktiga. Jag vill bara påpeka att vi ofta
              får just den synpunkten. Det handlar således om att se balansen.
              Vi kommer att återkomma till detta under hösten.
            </seg>
          </u>
          <note type="speaker" n="4b6b55b4">
            Anf. 66 CHRISTER WINBÄCK (fp):
          </note>
          <u who="christer_winback_e24068" xml:id="i-b57db5b7324263e0-1" n="5b02f645">
            <seg n="2ca76040">
              Herr talman! Jag är mycket nöjd med statsministerns svar. Statsministern
              nämnde att det är viktigt att vi tar en del länders oro på allvar.
              Jag måste påpeka att det också är viktigt att vi tar de asylsökandes
              oro på allvar. Det är det absolut viktigaste.
            </seg>
            <seg n="cdbd114a">
              Jag är övertygad om att Sverige under sitt ordförandeskap kommer
              att ha stora möjligheter att driva frågan vidare och se till att
              det blir på ett rättssäkert och samlat sätt, likartat i hela unionen.
              Humanitet och humanitära insatser måste vara ledstjärnor när vi
              arbetar med dessa frågor. Jag är som sagt övertygad om att Sverige
              under ordförandeskapet kommer att driva de frågorna på ett bra
              sätt. Jag tackar statsministern för svaret.
            </seg>
          </u>
          <note type="speaker" n="b3776764">
            Anf. 67 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-16" n="882d9df8">
            <seg n="64bd8585">
              Herr talman! I södra Europa har man en delvis annan erfarenhet
              och ett annat läge än det vi ofta upplevt i Sverige. Vi har i
              mycket varit ett land som tagit emot människor som flytt och sökt
              asyl. I en del av länderna i södra Europa är migrationstrycket
              mer en följd av att människor söker jobb och i grunden inte får
              en ekonomisk utkomst i sitt hemland. Man gör inte ens anspråk
              på att söka asyl utan tar sig in på ett sätt som innebär att man
              befinner sig i landet utan tillstånd. Det anses skapa en hel del
              konvulsioner i samhället.
            </seg>
            <seg n="eb021dae">
              Då säger vi till dem: Ja, exakt, men förstärk då den legala grunden
              för att få befinna sig i landet! Med det menar jag att vi naturligtvis
              ska ha vår utgångspunkt i de asylsökandes behov. Samtidigt ska
              vi dock komma ihåg att vi inte har riktigt samma erfarenhet i
              alla delar av Europa, vilket påverkar hela migrationsdebatten.
            </seg>
          </u>
          <note type="speaker" n="00a4e996">
            Anf. 68 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-cada325e826b8a58-0" n="68db558d">
            <seg n="79bcd378">
              Herr talman! Jag tackar statsministern för återrapporten.
            </seg>
            <seg n="dd3bc525">
              Just nu pågår inom EU en jobbkris av stora mått, och arbetslösheten
              i samtliga EU-länder kräver olika åtgärder. Vi vet att framför
              allt Spanien har stora arbetslöshetsproblem vilket slår mot alla
              EU-länder. I EU har särskilt gruppen unga svårt att komma in på
              arbetsmarknaden, och det kanske krävs särskilda åtgärder för just
              den gruppen. Det vore intressant att höra om ungdomsarbetslösheten
              konkretiserades på något sätt.
            </seg>
            <seg n="f0e96de8">
              I återrapporten står att EU har en viktig roll att spela i kampen
              mot arbetslösheten genom att förbättra samordningen av nationella
              åtgärder. Frågan är vad samordningen av nationella åtgärder innebär.
              Självklart måste de finansiella systemen fungera; det är oerhört
              viktigt. Om vi inte har småföretag med väl fungerande ekonomi
              och finansiell stabilitet slår det naturligtvis mot arbetslösheten.
            </seg>
            <seg n="d70847b3">
              Hur tänker EU och de olika länderna när det gäller förbättringen
              och samordningen av nationella åtgärder?
            </seg>
          </u>
          <note type="speaker" n="fbde6898">
            Anf. 69 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-17" n="882d9df8">
            <seg n="2e8f36b1">
              Herr talman! Vi menar att grundläggande för jobbskapandet i EU
              är att ha en fungerande inre marknad. Det kanske är allra tydligast
              för exportberoende länder som Sverige. Vad är det för kris vi
              egentligen har just nu? Jo, det är ett kraftigt fall i vår exportindustri.
              Folk får gå från verkstadsgolvet för att det inte köps lastbilar,
              bilar och allt annat som vi exporterar. Utan åtgärder för att
              häva finanskrisen kommer jobben inte att skapas. Vi kan lyssna
              på alla de företag som säger att de inte kan låna trots att de
              har efterfrågan. Det måste göras koordinerat med andra.
            </seg>
            <seg n="8a8407f1">
              Finns det då särskilda program gentemot unga, eller program över
              huvud taget, för att åtgärda arbetslösheten i Europa?
            </seg>
            <seg n="d16e0431">
              Ja, det finns en Lissabonstrategi som ska förnyas och syftar
              till att driva reformförändringar av arbetsmarknaden i de olika
              länderna.
            </seg>
            <seg n="7e788559">
              Men vi ska också komma ihåg en del andra saker. Vi har inte alltid
              samma syn. I en del länder tror man väldigt mycket på avreglering
              av arbetsrätten. I en del andra, som Sverige, tror vi på att aktivera,
              betona anställningsbarhet och se till att det lönar sig att arbeta,
              framför allt för dem som tjänar lite mindre. Vi har alltså inte
              exakt samma nationella svar.
            </seg>
            <seg n="c064fee2">
              Jag vill påpeka en annan sak. Det var en sådan diskussion vi
              förde på Europeiska rådet. En del ropar på mer EU-initiativ, men
              vad de då menar, noterar jag, är att mer pengar ska föras från
              rikare delar av EU till fattigare för att sättas in i åtgärder
              mot deras arbetslöshet. De har alltså tänkt sig att svenska skattebetalare
              ska stå för program som möter arbetslöshet i fattigare delar av
              Europa.
            </seg>
            <seg n="3086c86a">
              Då blir min fråga till Sveriges riksdag: Ska vi vara pådrivande
              i en sådan utveckling? De tycker samma sak i klimatfrågan, kan
              jag berätta, och även vad gäller jordbrukspolitiken, regionalpolitiken
              och strukturfondsmedlen. Anser nettobidragsbetalarlandet Sverige
              att vi även här ska expandera EU-politiken? Mitt svar var nej.
              Jag tycker inte att vi har bra kontroll över detta, jag tycker
              inte att vi har intresse av att expandera EU i den här inriktningen
              och jag tycker att vi behöver våra skattepengar för att se till
              att dämpa arbetslösheten i Sverige.
            </seg>
          </u>
          <note type="speaker" n="c5157775">
            Anf. 70 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-cada325e826b8a58-1" n="68db558d">
            <seg n="cad80d28">
              Herr talman! Jag tackar statsministern. Sverige bidrar naturligtvis
              redan väldigt mycket till EU:s samarbete genom EU-avgiften. Samtidigt
              är det väl kanske så att om alla länder går bra är den viktigaste
              frågan att den finansiella stabiliteten fungerar inom hela EU.
              Vi är också beroende av export till andra länder. Går deras ekonomi
              bra går Sverige bra.
            </seg>
            <seg n="95f3a992">
              I sammanhanget kring arbetsrätten, som statsministern tar upp,
              skulle jag vilja ta upp en fråga som var väldigt aktuell under
              hela EU-valrörelsen, nämligen arbetstagares rättigheter. I slutsatserna
              kan man läsa att EU vill arbeta för att man ska ta hänsyn till
              nationella system och respektera arbetsmarknadsparternas självständighet.
              Min fråga till statsministern är: Såg statsministern något krav
              på förändring av den svenska modellen, eller ska vi tolka slutsatserna
              så att vår svenska modell på arbetstagar- och arbetsgivarsidan
              står stabil i ett EU-perspektiv?
            </seg>
          </u>
          <note type="speaker" n="a2b787c2">
            Anf. 71 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-18" n="882d9df8">
            <seg n="7776799e">
              Herr talman! Regeringens uppfattning är att det finns en respekt
              för den svenska modellen, för ett större ansvarstagande av arbetsmarknadens
              parter än vad som är vanligt i andra delar av Europa, som har
              valt mer av lagstiftning för att reglera arbetsmarknaden. De här
              formuleringarna kommer inte in som av en händelse, utan det är
              för att fortsatt markera ett stöd för detta. Det känner jag stor
              respekt för mellan Europas nationer.
            </seg>
            <seg n="d6973d33">
              Risken finns att en del ropar på för mycket av samordnad reglering
              på Europanivå i syfte att få samma regler att gälla över hela
              Europa för långtgående. Jag menar att det rimligen kommer att
              leda till att den majoritet som ofta förordar mer av lagstiftningsåtgärder
              kommer att ta över. Det skulle möjligen hota vår autonomi och
              vår möjlighet att ha vår egen modell. Men i dagens Europa upplever
              jag inte att det finns ett rop på detta. Återigen: Snarare markeras
              en respekt och ett stöd för att Sverige kan ha ett mer långtgående
              ansvarstagande för lönebildning och avtal som sluts mellan arbetsmarknadens
              parter.
            </seg>
          </u>
          <note type="speaker" n="c730a351">
            Anf. 72 MAX ANDERSSON (mp):
          </note>
          <u who="max_andersson_531f93" xml:id="i-062f1dc0e040d2ec-0" n="3aa245ad">
            <seg n="209bcfa8">
              Herr talman! Besluten från toppmötet angående juridiska garantier
              för Irland är en form av politiskt fintande. Man försöker lura
              det irländska folket att de har fått någonting, när de i själva
              verket inte har fått något. Innehållet i dessa deklarationer säger
              i princip att det som inte står i Lissabonfördraget inte står
              där. Det framställs som en politisk seger för Irland.
            </seg>
            <seg n="3f231a39">
              Det fanns starka skäl att rösta nej till Lissabonfördraget, samtidigt
              som det fanns starka skäl att rösta nej till EU-konstitutionen
              i Frankrike och Holland. Vad de här fördragen gör är att göra
              EU mer till en stat. EU tar stora steg mot att skaffa sig en gemensam
              armé. De små medlemsstaterna förlorar en massa makt. De här frågorna
              tas inte upp i deklarationerna.
            </seg>
            <seg n="84c620a6">
              Jag blev förvånad när statsministern hävdade att det inte var
              fråga om något tricksande. Om inte detta ska kallas tricksande,
              när kan man i så fall använda det ordet om något?
            </seg>
            <seg n="ec8accbc">
              En annan fråga jag har till statsministern gäller den högtidliga
              förklaringen om arbetstagares rättigheter, socialpolitik och andra
              frågor som också är fogade till dokumentet. Det är också ett dokument
              som har antagits med anledning av att Irland ska ha folkomröstning
              i höst. Men till skillnad från de innehållslösa garantierna är
              detta inte juridiskt bindande. Visserligen innehåller inte heller
              detta dokument någonting politiskt nytt.
            </seg>
            <seg n="75445522">
              Varför har man inte antagit detta som en garanti? Det var flera
              länder som motsatte sig innehållet i denna högtidliga förklaring.
            </seg>
          </u>
          <note type="speaker" n="b41886dc">
            Anf. 73 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-19" n="882d9df8">
            <seg n="680fe14c">
              Herr talman! Det enkla svaret i det fallet är att Irland begärde
              tre legala garantier. Det är dem vi har utfärdat.
            </seg>
            <seg n="de69bc4f">
              Jag vill påpeka att detta återspeglar vad som skedde i folkomröstningen
              i Irland. Det fanns en väldigt spridd uppfattning under den irländska
              kampanjen att den irländska kommissionären skulle gå förlorad.
              Dessutom skulle man kunna tvingas in i krigsliknande tillstånd
              utan att kunna fatta egna beslut. Det skulle dessutom bli en typ
              av Europabeslut som tog över hur man utformade skattepolitiken
              och socialpolitiken. På det hela taget skulle grunderna för självständigheten
              för det irländska folket ifrågasättas.
            </seg>
            <seg n="16475bbc">
              Har ni inte hört det där förut? Är det inte så det brukar låta
              i de europeiska nationer som diskuterar EU:s utveckling? De vill
              ta all rätt att besluta ifrån oss, sägs det. Det går att sprida
              rätt så mycket förstämning och oro bland folket om det är så det
              ser ut. Det är väldigt ofta politiker som hävdar detta, vill jag
              påpeka. Folket vet inte riktigt hur det ska ställa sig till informationen
              om att det möjligen kan komma att bli så här. Till slut säger
              nejsidan i en sammanfattning: Mina vänner! If you do not know,
              vote no! Om du inte vet, rösta nej!
            </seg>
            <seg n="742892b9">
              Så kan man vinna folkomröstningar. Men frågan är om man har givit
              rätt svar på vad Lissabonfördraget innebär. Det var det som var
              utgångspunkten. Låt oss då gå igenom, sade vi, vad Lissabonfördraget
              egentligen betyder för att försöka respektera den oro som finns
              hos irländska folket och dessutom utfärda garantier som säkerställer
              att man visst har kvar sin suveränitet när det gäller skatter,
              neutralitet och socialpolitik. Man har sagt: Vi utformar det på
              ett sätt som till och med ger legal verkan för Irland, så att
              inte den här oron ska behöva bestå.
            </seg>
            <seg n="30dff09e">
              Återigen: Det är inte tricksande. Det är demokrati. Det är försök
              att lyssna in den oro som människor har upplevt, men utan att
              för den delen dra samma slutsats för hela resten av EU, där snart
              sagt varje medlemsland har ratificerat Lissabonfördraget och sagt
              att EU blir bättre med Lissabonfördraget. Det har skett med starkt
              stöd bland annat här i Sveriges riksdag.
            </seg>
          </u>
          <note type="speaker" n="ff48a170">
            Anf. 74 MAX ANDERSSON (mp):
          </note>
          <u who="max_andersson_531f93" xml:id="i-062f1dc0e040d2ec-1" n="3aa245ad">
            <seg n="c04c452e">
              Herr talman! Jag noterar att statsministern inte svarade på min
              fråga angående den högtidliga deklarationen om arbetstagares rättigheter.
              Jo, han kanske svarade på den, men förekom det någon diskussion
              kring om man borde göra en juridiskt bindande garanti för arbetstagarnas
              rättigheter med tanke på att EU de senaste åren har levererat
              flera hårda slag mot arbetstagarnas rättigheter? Jag tänker till
              exempel på Vaxholmsfallet. Det skulle vara bra om statsministern
              kunde utveckla den frågan lite.
            </seg>
            <seg n="cb50d238">
              Jag har en fråga till. Med tanke på att Irland redan har blivit
              hotat av vissa ledande EU-politiker med sanktioner eller med straff
              av olika slag ifall de röstar nej en gång till undrar jag om statsministern
              är beredd att göra någonting för att hindra ledande EU-politiker
              från att hota det irländska folket om de inte röstar på rätt sätt
              eller om man tänker stå passiv om de försöker göra det igen.
            </seg>
          </u>
          <note type="speaker" n="8839a279">
            Anf. 75 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-20" n="882d9df8">
            <seg n="086b56a3">
              Herr talman! Jag hoppas verkligen inte att någon kommer att hota
              det irländska folket. Det tror jag inte vore så lyckat. Jag vill
              markera att vi känner respekt för grunderna till de legala garantier
              vi nu har utformat och det faktum att varje medlemsland får behålla
              sin kommissionär. Den irländska regeringschefen har meddelat att
              han med detta kan gå till sin regering och det irländska folket
              och meddela datum för en ny folkomröstning och att man ska ha
              möjlighet att genomföra den kampanjen.
            </seg>
            <seg n="6b980dab">
              Jag delar inte Max Anderssons beskrivning att det har utdelats
              slag, eller vad det hette, mot arbetstagarna. Jag är övertygad
              om att det breda stöd som fanns i Sveriges riksdag för Lissabonfördraget
              och det faktum att Socialdemokraterna röstade för inte grundade
              sig på att man kände oro för att arbetstagarnas rättigheter var
              på väg att urholkas. Tvärtom visar analysen att detta förstärker
              arbetstagarnas rättigheter. Det var en grund för att rösta för
              Lissabonfördraget med det breda stöd vi hade här i riksdagen.
              Jag tycker helt enkelt inte att beskrivningen är korrekt.
            </seg>
          </u>
          <note type="speaker" n="414fe09c">
            Anf. 76 MARIE WEIBULL KORNIAS (m):
          </note>
          <u who="marie_weibull_kornias_26b9ca" xml:id="i-3259cafc046fff3d-0" n="e06b781a">
            <seg n="ebeea73a">
              Herr talman! Jag vill börja med att tacka statsministern för
              återrapporteringen.
            </seg>
            <seg n="a5c3d036">
              Min fråga handlar också om migrationsproblematiken, som vi har
              varit inne på här tidigare. Det är kanske lite mer fokus på senare
              tids händelser i Grekland, Italien och Malta i form av stora flyktingströmmar.
            </seg>
            <seg n="a81c535a">
              Nu underströks det brådskande behovet av ökade insatser från
              EU:s sida vad det gäller att förebygga och bekämpa den illegala
              invandringen till EU:s södra havsgränser för att på så sätt förhindra
              tragiska människoöden.
            </seg>
            <seg n="68fe62ac">
              Nu efterlyses kraftfulla åtgärder för att effektivt bekämpa den
              organiserade brottsligheten och de kriminella nätverk som är involverade
              i människohandeln.
            </seg>
            <seg n="10997142">
              Jag skulle vilja höra statsministerns reflexioner kring det rådande
              läget i de nämnda länderna.
            </seg>
          </u>
          <note type="speaker" n="b3d006e8">
            Anf. 77 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-21" n="882d9df8">
            <seg n="4e66324a">
              Herr talman! Tre av länderna nämndes. Också Spanien var involverat
              i detta eller egentligen hela Medelhavsregionen.
            </seg>
            <seg n="0c4d4064">
              Det är klart att de upplever det som väldigt dramatiskt. De upplever
              det som att det är mycket stora flöden av migranter som kommer
              in illegalt i länderna och som rimligen inte heller får bra förutsättningar
              i ett land där de inte har tillstånd eller grund för att befinna
              sig.
            </seg>
            <seg n="7566b288">
              Vår uppfattning är att vi ska agera mot den människohandel som
              förekommer. Där finns möjligheter på det rättsliga området för
              EU att koordinera en del av sina svar. Men jag vill samtidigt
              påpeka att det Lissabonfördrag vi diskuterar kraftigt kommer att
              förstärka möjligheterna för Europeiska unionen att agera bland
              annat mot människohandel genom att förstärka sin koordinering,
              sitt arbete mot organiserad brottslighet som är en viktig faktor
              här.
            </seg>
            <seg n="ddaf12ff">
              Det är också vår förhoppning att vi via Helsingforssprogrammet
              ska utforma starkare gemensamma svar för hur vi med kvalitet i
              mottagandet och i dialog med de länder varifrån människorna kommer
              faktiskt ska kunna förstärka möjligheterna att ha dem kvar eller
              möjligheten för dem att återvända. Vi vill alltså se mycket mer
              kvalitet i detta.
            </seg>
            <seg n="3d10d205">
              Vi frågade också kommissionsordföranden om detta. Nu var det
              mer en reflexion om att det nu behövdes snabba åtgärder, och det
              konstaterades att det i realiteten redan nu finns budgetresurser
              och åtgärder som kan sättas in under tiden fram till dess att
              vi ska anta Helsingforssprogrammet senare i höst.
            </seg>
            <seg n="41db1362">
              Det är därför vi inte nu begränsade beskrivningarna till det
              som står i slutsatserna. Vi återkommer till mer av den bredare
              programförklaringen senare i höst.
            </seg>
          </u>
          <note type="speaker" n="af9e5c3b">
            Anf. 78 CHRISTINA AXELSSON (s):
          </note>
          <u who="christina_axelsson_dbffdb" xml:id="i-ee7c65bfbd6f72ef-0" n="21d83351">
            <seg n="aaf70ad0">
              Herr talman! Tack så mycket, statsministern, för återrapporten!
            </seg>
            <seg n="50317f4c">
              Jag skulle vilja gå tillbaka till den irländska deklarationen.
            </seg>
            <seg n="093171b2">
              Det kan vara svårt att se skillnaden när det gäller det här med
              garantier och högtidlig förklaring. Men jag är i alla fall glad
              för att unionen faktiskt har sagt att man fäster stor vikt vid
              sociala framsteg och skyddet av arbetstagares rättigheter och
              också att man ska erkänna och främja arbetsmarknadens parters
              betydelse på unionsnivå.
            </seg>
            <seg n="0d3b333a">
              Jag tycker ändå att det har varit ett förtydligande, och jag
              hoppas att statsministern kommer att fortsätta att driva de frågorna
              under ordförandeskapet.
            </seg>
            <seg n="0b616475">
              Men det kan inte heller ha undgått statsministern att vi socialdemokrater,
              när vi ratificerade Lissabonfördraget här i kammaren,
            </seg>
            <seg n="41903691">
              hade en reservation angående att vi ville att man skulle införa
              ett socialt protokoll för att just tillförsäkra arbetstagarna
              deras rättigheter, för att vi skulle slippa Lavalfall eller Vaxholmsfall
              i framtiden.
            </seg>
            <seg n="02d211c3">
              Det hade varit klädsamt om statsministern också hade lyssnat
              på oppositionen i det egna landet. Det är trevligt att man lyssnar
              på folket i Irland, men det är också viktigt att man ser att de
              här frågorna måste få sin lösning.
            </seg>
            <seg n="9a0a5d6a">
              Nu vill jag höra med statsministern: Vilka inlägg gjorde du under
              det europeiska toppmötet för att vi skulle få till sådana försäkringar,
              så att Laval, Rüffert med flera faktiskt inte blir någon fortsättning
              i EU, utan att arbetstagarnas rättigheter tillförsäkras varje
              arbetstagare i varje EU-medlemsland?
            </seg>
          </u>
          <note type="speaker" n="eb11fae2">
            Anf. 79 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-22" n="882d9df8">
            <seg n="2a16833b">
              Herr talman! Nu är syftet med en del av dessa regelsystem att
              just möjliggöra gränsöverskridande arbetskraftsrörelser.
            </seg>
            <seg n="feeb770d">
              Det enklaste är ibland, får man en känsla av, att alla bara stänger
              sina länder, och så får ingen jobba i något annat land. Då behöver
              vi inte diskutera detta.
            </seg>
            <seg n="de6b5e53">
              Just när man blir utstationerad eller jobbar i ett annat land
              måste vi ha regelsystem som fångar detta, givet att vi har lite
              skillnader.
            </seg>
            <seg n="2f07767e">
              Och, förresten, det var ju det vi ville fortsätta att ha. Vi
              ville ha respekt för att vi har delvis avvikande regler. Annars
              ropar vi på att alla ska ha samma system, och det tror jag inte
              att det finns något stöd för hos svenska folket.
            </seg>
            <seg n="d3075f23">
              Givet att det finns lite skillnader måste vi alltså hitta en
              balansgång, så att man kan jobba gränsöverskridande med respekt
              för att delvis andra regler då möter en. Det är precis det som
              de här systemen syftar till.
            </seg>
            <seg n="6ac2416f">
              Det är det som också markeras i Lissabonfördraget, ett starkare
              stöd för det. Jag menar att det därför var en grund till att det
              fanns ett brett stöd i Sveriges riksdag för detta.
            </seg>
            <seg n="a98e63a9">
              Får jag bara säga ett par ord om det här med protokoll, bara
              för att skilja det från det som vi nu gör för Irland?
            </seg>
            <seg n="25de1b3d">
              I irländska fallet jag har beskrivit det ingående vid några tillfällen
              fanns det en förvirring hos det irländska folket, hur detta skulle
              påverka Irland. Vi har nu via legala garantier säkerställt att
              Lissabonfördraget gäller men också vad det inte leder till.
            </seg>
            <seg n="ab19afde">
              Att begära ett socialt protokoll med ett helt annat innehåll
              är att öppna för en helt ny förhandlingsprocess, alltså helt nya
              fördragstexter som rimligen inte kommer att hamna till punkt och
              pricka på den nivå den svenska oppositionen har tänkt sig, inte
              ens där Sverige samlat skulle befinna sig. Det skulle naturligtvis
              öppna för en process där en lång rad länder skulle begära massvis
              med olika delar. Och det är helt enkelt så att det finns en väldig
              institutionell trötthet i hela EU.
            </seg>
            <seg n="71e7ca4c">
              Om det är någonting jag har hört från alla regeringar, oavsett
              partifärg, så är det: Öppna inte nya ratifikationsrundor! Öppna
              inte nya institutionella diskussioner i EU! Leverera i stället
              i de frågor där vi har makt och inflytande! Det är det våra väljare
              förväntar sig.
            </seg>
            <seg n="29de144d">
              Det är skälet till att jag inte begär ordet, Christina Axelsson.
              Christina Axelsson ställer den frågan till mig varje gång. Jag
              tror helt enkelt inte att det är det kloka vägvalet.
            </seg>
          </u>
          <note type="speaker" n="27b72151">
            Anf. 80 BÖRJE VESTLUND (s):
          </note>
          <u who="borje_vestlund_48292a" xml:id="i-fec06d00b2c6ec14-0" n="173d6b85">
            <seg n="ad0d1222">
              Herr talman! Jag tror att jag fortsätter där i stället för att
              ta den fråga som jag ursprungligen hade tänkt ställa.
            </seg>
            <seg n="80d4d38a">
              Vad innebär det när man säger legala garantier, statsministern?
            </seg>
            <seg n="a81b5fdd">
              Man kan tänka sig att man nu skulle komma till det läget att
              man skulle pröva någon av de här reglerna som finns i Lissabonfördraget,
              som man säger inte skulle beröra de områden där man har bett att
              få någon form av undantag eller i alla fall att det skulle omnämnas
              i de här sammanhangen.
            </seg>
            <seg n="2cb9f149">
              Vad skulle det innebära? Vi vet ju själva hur det gick med våra
              stolta skrivningar om till exempel införande av alkohol i vårt
              land. Vi vet vad som hände när man prövade det i EG-domstolen.
            </seg>
            <seg n="178fde4e">
              Vad kommer det här att innebära? Har man gått så långt att man
              har prövat detta?
            </seg>
            <seg n="35d5a7bd">
              Det här är ju en viktig fråga för det irländska folket och också
              för att vi faktiskt ska vara trovärdiga i EU-systemet.
            </seg>
            <seg n="222b85f9">
              Jag går inte så långt som att säga att man lurar in irländarna
              i någonting, men jag tycker att EU-systemet måste vara tryggt.
              Det måste vara stabilt. Det måste vara trovärdigt för alla som
              går in i EU-systemet. Och då tycker jag att det är viktigt att
              få ställa de här frågorna.
            </seg>
            <seg n="41524c97">
              Man pratar om legala garantier och högtidliga förklaringar. Men
              vad betyder detta fikonspråk?
            </seg>
            <seg n="89066f01">
              Vi kan ju konstatera att ganska kunniga människor på EU-området,
              i varje fall i journalistiska kretsar, har sagt att det här inte
              betyder någonting. Då måste man nog ställa frågan: Vad betyder
              det här, statsministern? På vilket sätt ska EU bli trovärdigt
              om det här inte skulle ha någon som helst betydelse för det irländska
              folket?
            </seg>
          </u>
          <note type="speaker" n="d91b885d">
            Anf. 81 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-23" n="882d9df8">
            <seg n="bb78346c">
              Herr talman! Som frågeställaren påpekar är detta någonting som
              vi känner igen från många länder. Kan vi få ha en avvikelse gentemot
              EU?
            </seg>
            <seg n="5e3247f1">
              Jag vill ändå påminna om att svenska folket har kvar snuset.
              Så i vissa delar har det uppenbarligen gått att föra förhandlingar
              på ett sätt som har skapat legala undantag i ett land, även om
              det inte har lett till att snuset är tillåtet i alla andra länder.
              Och det är väl det som är försöket här.
            </seg>
            <seg n="3e5e7f5b">
              Jag är inte jurist. Det var inte heller jag som utformade de
              legala garantierna. Och det kommer säkert att diskuteras av rättssakkunniga
              exakt hur gränsdragningen här ser ut.
            </seg>
            <seg n="ccb3f33b">
              Tanken är återigen att få en legal verkan för garantin i Irland
              utan att det tillför någonting nytt utanför Lissabonfördraget
              med verkan någon annanstans inom EU.
            </seg>
            <seg n="579558ac">
              Jag erkänner att det naturligtvis är en väldigt svår balansgång.
              Det syns också i texten att man har jobbat med negationer. Man
              talar om vad det inte är, just för att markera den gränsdragningen.
              Det är min förhoppning att det ska vara tillfyllest.
            </seg>
            <seg n="171926a8">
              Tidigare har man ofta valt ensidiga deklarationer. Det gjorde
              till exempel Irland när det gällde det nej de röstade fram i fråga
              om Nice. Vi har en liknande diskussion i Danmark som röstade nej
              till Maastrichttraktatet, som definierade vissa undantag som man
              sedan deklarerade gentemot EU.
            </seg>
            <seg n="8ecd252b">
              Hur man ska lösa detta är i akt och mening genom att skapa förtroende,
              som frågeställaren påpekar, hos det irländska folket om att det
              här gäller fullt ut. Det är min förhoppning att det är den balansen
              vi har hittat, i alla fall den respekt för det irländska folket
              som Europeiska rådet försökte utverka.
            </seg>
          </u>
          <note type="speaker" n="1f99be92">
            Anf. 82 MARGARETA CEDERFELT (m):
          </note>
          <u who="unknown" xml:id="i-62fce2b4d9f78e9b-24" n="105ace26">
            <seg n="6e77234a">
              Herr talman! Jag vill fråga statsministern angående den finansiella
              krisen och det arbete som görs inom EU. Jag välkomnar verkligen
              att det finns en diskussion på EU-nivå om huruvida det är möjligt
              att utvidga ekonomiska system, att dessa system ska vara hållbara,
              och så vidare.
            </seg>
            <seg n="b2971c6d">
              Jag har också sett i papperen att det finns fruktbara diskussioner
              det hoppas jag när det gäller öppenhet och insyn i de ekonomiska
              systemen. Öppenhet och insyn är frågor som normalt är viktiga
              i Sverige och som finns med i vår svenska grundlag.
            </seg>
            <seg n="442e5320">
              Jag har förstått att kommissionen har fått det europeiska rådets
              godkännande och välkomnande att återkomma med ett lagförslag under
              hösten 2009 om ett ramverk för EU:s tillsyn när det gäller den
              finansiella situationen. Jag undrar: Finns öppenhet och insyn
              med? Jag skulle gärna vilja ha statsministerns kommentarer till
              detta.
            </seg>
          </u>
          <note type="speaker" n="9324af25">
            Anf. 83 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-f0c85f18ead92cc7-2" n="882d9df8" next="i-28ed278263a5bcf2-2">
            <seg n="87cbe957">
              Herr talman! Det är precis som frågeställaren påpekar en svensk
              utgångspunkt. När det handlar om tillsynsfrågor, att en myndighet
              eller särskilt kunniga ser igenom att det verkligen är den typ
              av balans som man påstår i en bank eller en finansiell institution,
              brukar vi tillföra att vi tycker att öppenhet även för andra aktörer
              att kunna se igenom banker och finansiella institutioner är att
              föredra.
            </seg>
            <seg n="c706a862">
              Då ska man veta att det inte är allas uppfattning världen över
              i synen på banker. Väldigt ofta finns snarare den motsatta traditionen,
              att en bank är en bank, och att det inte ska ställas några frågor.
              Banken är alltid solid, och det går alltid bra.
            </seg>
            <seg n="3908929f">
              Vi har lärt oss att det inte är med sanningen överensstämmande.
              Därför försöker vi där vi kan påverka och trycka på för att också
              transparensen, genomlysbarheten, ska förstärkas.
            </seg>
            <seg n="08082ecf">
              Huruvida detta kommer att vara en del av lagstiftningsarbetet
              i höst är möjligen för tidigt att säga, för det är mycket grundat
              i de Larosière-rapporten som var utgångspunkten och som handlar
              väldigt mycket om tillsynsfrågorna. Men vi försöker där vi kan
              att föra fram och ha den synpunkt som frågeställaren har.
            </seg>
          </u>
          <note n="881db3ea">
            Överläggningen var härmed avslutad.
          </note>
          <note n="762a6f2e">
            Ajournering
          </note>
          <note n="1869ee4a">
            Kammaren beslutade kl. 14.22 på förslag av förste vice talmannen
            att ajournera förhandlingarna till kl. 14.30, då statsminister
            Fredrik Reinfeldt (m) skulle lämna information om regeringens
            prioriteringar inför ordförandeskapet.
          </note>
          <u who="fredrik_reinfeldt_4bc499" xml:id="i-28ed278263a5bcf2-2" n="882d9df8" prev="i-f0c85f18ead92cc7-2">
            <seg n="00406b07">
              Återupptagna förhandlingar
            </seg>
          </u>
          <note n="ebc3548b">
            Förhandlingarna återupptogs kl. 14.30.
          </note>
          <note n="f03d74d5">
            11 § Information från regeringen om regeringens prioriteringar
            inför ordförandeskapet
          </note>
          <note type="speaker" n="81400916">
            Anf. 84 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-25" n="882d9df8">
            <seg n="b872960b">
              Herr talman! Ledamöter av Sveriges riksdag! Om åtta dagar håller
              Sverige i ordförandeklubban i Europeiska unionen. Om åtta dagar
              är vi ordförande i världens största integrerade ekonomi med nära
              500 miljoner invånare. Om åtta dagar fortsätter arbetet med att
              hantera den ekonomiska krisen, arbetslösheten och klimatförändringarna
              i Europa.
            </seg>
            <seg n="b8d6abc7">
              Herr talman! Vi är redo att anta den utmaning detta innebär.
            </seg>
            <seg n="065b2507">
              Den 1 juli inleds Sveriges ordförandeskap i EU:s ministerråd.
              Det ansvar och de utmaningar som följer med detta är stort. Vår
              uppgift är att agera i hela unionens intresse och att med kraft
              driva frågorna på EU:s dagordning framåt. Vår ambition är att
              genomföra ett öppet, lyssnande och resultatinriktat ordförandeskap
              med fokus på sakfrågor av intresse för Europas medborgare.
            </seg>
            <seg n="1c108f59">
              Att leda EU är inte bara en uppgift för regeringen utan för hela
              Sverige. Sverige förväntas leda drygt 3 000 möten på olika nivåer,
              varav de flesta kommer att äga rum i Bryssel och Luxemburg. Drygt
              ett hundratal möten av informell karaktär kommer att äga rum här
              i Sverige. Ett tiotal av dessa möten är ministermöten, medan resten
              är möten med tredjeland, tjänstemannamöten, seminarier och konferenser.
            </seg>
            <seg n="0e6c181e">
              Förberedelserna inför detta vårt svenska ordförandeskap har pågått
              i drygt två år. Det mesta som går att planera är på plats. Men
              det kommer inte att bli en lätt uppgift. Omständigheterna för
              vårt ordförandeskap är speciella. Utmaningarna är många och långt
              ifrån enkla. Europa och världen befinner sig mitt i den allvarligaste
              ekonomiska kris vi sett i modern tid. Vi upplever fallande tillväxt
              och handel, ökande konkurser och arbetslöshet.
            </seg>
            <seg n="3d34e9a8">
              Samtidigt är vår generations kanske största utmaning att hantera
              klimatförändringarna. Just i denna stund, när jag står här och
              talar, fortsätter isarna på Grönland och västra Antarktis att
              smälta och havsnivåerna att stiga.
            </seg>
            <seg n="8a381b61">
              Därtill präglas det kommande halvåret av institutionell förändring
              och förnyelse. Vi har ett nyvalt Europaparlament som är i färd
              med att utse en ny talman och nya gruppledare. En ny kommission
              väntas tillträda någon gång under vårt ordförandeskap. Dessutom
              råder det oklarhet om huruvida Lissabonfördraget kommer att kunna
              träda i kraft under vårt ordförandeskap. Vi avvaktar med intresse
              folkomröstningen i Irland. Förutsättningarna för samarbetet ändras
              om Lissabonfördraget träder i kraft, och det kommer att falla
              på det svenska ordförandeskapet att hantera dessa nya förutsättningar.
            </seg>
            <seg n="86048d83">
              Viktigast är ändå att vi förmår samla EU till svar på de stora
              utmaningar som människor känner. Där kan ett starkt Europasamarbete
              göra skillnad. Det handlar om att vi tillsammans måste hantera
              finanskrisen och möta den stigande arbetslöshet som nu drabbar
              hela Europa. Det handlar om att vi tillsammans måste göra vårt
              och samla världen för att möta klimatförändringarna. Dessa två
              prioriteringar kommer också att dominera vårt ordförandeskap.
            </seg>
            <seg n="668a3003">
              Herr talman! Vår målsättning är att EU ska gå stärkt ur finanskrisen.
              Dagens kris är global, och vi måste därför hitta såväl europeiska
              som globala lösningar. Under hösten kommer vi att fortsätta arbetet
              med att åtgärda krisens orsaker. Vi kommer också att göra vårt
              för att få på plats mer av ordning och reda på finansmarknaderna.
              Människor och företag ska inte behöva drabbas av de umbäranden
              som de nu går igenom. Det tar lång tid och mycket kraft att hämta
              sig från en konkurs. Det krävs stora ansträngningar och stark
              vilja att hämta sig från långtidsarbetslöshet.
            </seg>
            <seg n="f4da361e">
              Som ordförande måste vi fortsatt driva på så att EU genomför
              återhämtningsplanen för att stabilisera ekonomin. Det kommer också
              att krävas fortsatt stöd och fortsatta garantier till både banker
              och andra finansiella företag för att få kreditflödena att fungera
              igen. En fotbollsmatch behöver sin domare och en trafikkorsning
              sina trafikljus. Finanskrisen har på samma sätt visat att finansmarknaderna
              behöver förbättrad tillsyn och skärpta regleringar.
            </seg>
            <seg n="5e0a5664">
              Vid toppmötet i förra veckan enades vi om en struktur för detta
              arbete. Det ankommer nu på det svenska ordförandeskapet att utarbeta
              regler för finansmarknaden och en ny tillsyn av de finansiella
              företagen. Vi hoppas nå en politisk överenskommelse på detta område
              under det svenska ordförandeskapet.
            </seg>
            <seg n="28bf9e86">
              Med krisen har också följt ökad arbetslöshet som drabbar miljontals
              människor i Europa. Vi måste agera för att begränsa och lindra
              krisens effekter. Både gemensamt och i varje medlemsland finns
              ett stort behov av att hantera arbetslösheten. Den enskildes anställningsbarhet
              och möjlighet att göra sig gällande på arbetsmarknaden måste stärkas.
              En aktiv arbetsmarknadspolitik för bättre omställning och rörlighet
              behövs inom hela EU:s arbetsmarknad. En effektivare matchning,
              kompetensutveckling och fler entreprenörer behövs, inte bara för
              att möta dagens kris utan också för att bygga för framtiden.
            </seg>
            <seg n="c71e5e95">
              Vi kommer att verka för en förbättrad tillgång till kapital,
              regelförenklingar och bättre villkor för mindre företag. Vår ambition
              är att lägga grunden för en ny tillväxt- och sysselsättningsstrategi
              en uppföljare till Lissabonstrategin. Det är endast genom långvarigt
              hög sysselsättning och uthålliga offentliga finanser som vi kan
              säkra vår välfärd i Europa. Vi kommer därför också att prioritera
              en diskussion om hur EU kan upprätthålla budgetdisciplinen och
              formulera en så kallad exitstrategi från dagens växande budgetunderskott
              och höga skuldnivåer. Jag kommer att framföra EU:s ståndpunkter
              i alla dessa frågor vid möten inom G 8 och G 20.
            </seg>
            <seg n="36ce019e">
              Herr talman! Vi upplever mer extrema väderförhållanden än tidigare,
              med svåra stormar och torka. Klimatförändringarna hotar att förvärra
              dessa trender. Alla talar om vikten av minskade utsläpp. Ändå
              har de globala utsläppen av växthusgaser inte ens börjat minska.
              Tillsammans med finanskrisen är därför klimatförändringarna det
              svenska ordförandeskapets viktigaste prioritering. Det finns ingen
              tid att förlora om vi inte vill att våra barn ska leva under drastiskt
              sämre levnadsförhållanden än vi själva.
            </seg>
            <seg n="77d8d355">
              Jag får ibland höra argumentet att man inte ska vänta sig att
              länder mitt i en djup ekonomisk kris ska ha råd att göra insatser
              mot klimatförändringarna. Jag vänder mig emot det synsättet. Länder
              inte bara kan utan måste vara både klimatsmarta och resurssnåla,
              därför att de både kan och måste ta hand om klimatet såväl som
              de offentliga finanserna.
            </seg>
            <seg n="c08dd012">
              Låt mig nämna Ukraina som ett talande exempel. Om Ukraina skulle
              förbättra sin energieffektivitet så att de når samma nivå som
              Slovenien och Tjeckien skulle Ukraina bli nära nog oberoende av
              gasimport från Ryssland.
            </seg>
            <seg n="e2d05314">
              Det svenska ordförandeskapet ska leda EU i förhandlingarna om
              ett internationellt klimatavtal som förväntas avslutas i Köpenhamn
              i december. Samtidigt står Europa för endast 14 procent av de
              globala utsläppen. Vår viktigaste uppgift vid sidan av att hålla
              samman EU i klimatfrågan är därför att få resten av världen med
              i arbetet. Flera knäckfrågor måste lösas i de internationella
              förhandlingarna: industriländernas utsläppsminskningar, utsläppsbegränsningar
              i växande ekonomier och finansiering för anpassning och tekniköverföring
              i utvecklingsländerna.
            </seg>
            <seg n="1f271adb">
              Detta är svåra frågor som vi måste hantera tillsammans med övriga
              världen liksom internt inom EU. Låt mig här särskilt nämna att
              vi har fått uppmuntrande signaler från den nya amerikanska administrationen,
              vilket förbättrar förutsättningarna för ett avtal.
            </seg>
            <seg n="48283cc2">
              Herr talman! Europa står inför fler utmaningar än finanskrisen
              och klimatfrågan. Det ankommer på Sverige att utveckla och förstärka
              EU:s samarbete kring rättsliga och inrikes frågor. Demokratiska
              värden och enskildas rättigheter måste skyddas samtidigt som den
              fria rörligheten underlättas.
            </seg>
            <seg n="3a7c80f5">
              Vi behöver utveckla samarbetet mot den internationella brottsligheten.
              Samtidigt måste vi värna rättigheten både för den som är brottsoffer
              och den som är misstänkt för brott.
            </seg>
            <seg n="55ebe39b">
              Vi måste skapa en bättre fungerande asyl- och migrationspolitik
              som präglas av rättssäkerhet och öppenhet. Vår målsättning är
              att anta ett nytt flerårigt samarbetsprogram inom detta område,
              det så kallade Helsingforssprogrammet. Visionen för Helsingforssprogrammet
              är ett tryggare och öppnare Europa där enskildas rättigheter värnas.
            </seg>
            <seg n="4f2ca813">
              En annan målsättning är att anta en EU-strategi för Östersjöregionen.
              Länderna runt Östersjön står inför gemensamma prövningar. En sådan
              är hur vi hanterar de akuta och allvarliga miljöproblemen i Östersjön.
              En annan är hur vi kan göra Östersjöregionen till en starkare
              motor för tillväxt och utveckling. Vi hoppas att vårt arbete kan
              få betydelse i människors vardag. Vi hoppas också att strategin
              kan tjäna som inspiration för andra regioner i EU. Det talas redan
              om en EU-strategi för Donauregionen.
            </seg>
            <seg n="80b62d15">
              Relationerna till EU:s grannar är av stor betydelse. Vi kommer
              att fortsätta arbetet med att utveckla den europeiska grannskapspolitiken,
              både det östliga partnerskapet och inom ramen för unionen för
              Medelhavet.
            </seg>
            <seg n="91b5fbe3">
              Den fortsatta utvidgningsprocessen är av strategisk betydelse
              för vår välfärd och för att säkerställa fred och framsteg i ett
              enat Europa. Det är angeläget att EU står fast vid sina åtaganden
              och de etablerade principerna på utvidgningsområdet. Takten i
              EU-närmandet avgörs av de enskilda ländernas reformframsteg.
            </seg>
            <seg n="31d605af">
              EU:s röst i världen blir allt starkare, men vi måste också bli
              bättre på att använda den. Det svenska ordförandeskapet kommer
              att arbeta för att stärka EU:s roll som global aktör med en tydlig
              agenda för fred, utveckling, demokrati och mänskliga rättigheter.
              Regionala frågor som Afghanistan, Pakistan, Mellanöstern, Iran
              och Nordkorea kräver globalt samarbete.
            </seg>
            <seg n="b4e33fc1">
              Jag ser fram emot att utveckla förbindelserna med den nya amerikanska
              administrationen. Sällan har förutsättningarna för ett framgångsrikt
              transatlantiskt samarbete varit så stora. För att nå framgång
              måste vi visa att EU kan leverera.
            </seg>
            <seg n="921b7d67">
              De toppmöten som vi förbereder med Brasilien, Indien, Kina, Ryssland,
              Sydafrika, Ukraina och USA kommer att vara viktiga tillfällen
              för att diskutera de globala utmaningarna.
            </seg>
            <seg n="5e63c0ea">
              Herr talman! Dessa och många andra utmaningar kommer att stå
              på agendan under det svenska ordförandeskapet. Vi hoppas och tror
              att vi gemensamt kan föra EU:s dagordning framåt på ett öppet,
              effektivt och resultatinriktat sätt under det halvår som kommer.
              Det är en utmaning som vi antar med stor målmedvetenhet. Ett väl
              fungerande Europasamarbete är kanske mer angeläget än någonsin
              tidigare. Dagens utmaningar känner inte några nationella gränser.
              De kräver gemensamma och gränsöverskridande svar. Vår vision är
              ett starkt och handlingskraftigt Europa som tar sin utgångspunkt
              i människors vardag och ser de möjligheter som ett samarbete ger,
              ett Europa där det gemensamma ansvaret för dagens och morgondagens
              utmaningar står i centrum.
            </seg>
          </u>
          <note type="speaker" n="b11c44e7">
            Anf. 85 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-92b4a4a349aa652f-1" n="3931c52f">
            <seg n="dce1bdd4">
              Herr talman! Tack för informationen om det svenska programmet!
              Det ser ambitiöst ut och innehåller så gott som alla politiska
              områden: klimat, energi och miljö, jobb, tillväxt och konkurrenskraft,
              ett tryggare och öppnare Europa, Östersjöstrategin och relationerna
              med närområdet, EU som global aktör och fortsatt utvidgning. Frågan
              är om regeringen kan fylla alla rubriker med innehåll och flytta
              utvecklingen framåt på sex månader.
            </seg>
            <seg n="f082f6a3">
              För oss socialdemokrater är jobbfrågan central. Vi är oroliga
              över att regeringen är så pass passiv när det gäller att värna
              vår svenska arbetsmarknadsmodell. Därför vill jag veta om regeringen
              under ordförandeskapet planerar att lyfta frågan om svenska kollektivavtal
              och fackens rätt att ta till stridsåtgärder, bland annat med tanke
              på Irlands garantier.
            </seg>
            <seg n="07eb52df">
              Regeringen har låtit bli att ta upp frågan tidigare i EU-sammanhang
              och hänvisat till att om man omförhandlar utstationeringsdirektivet
              riskerar man att få ett sämre direktiv än det nu gällande. Vi
              socialdemokrater tycker att det är en defensiv hållning, för vi
              vet att man kan åstadkomma förbättringar med politisk vilja och
              energi.
            </seg>
            <seg n="2f00f947">
              Min fråga är därför: Hur kommer regeringen att agera i den här
              för svenska löntagare mycket viktiga frågan under ordförandeskapet?
            </seg>
          </u>
          <note type="speaker" n="63facbfe">
            Anf. 86 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-26" n="882d9df8">
            <seg n="e57433ef">
              Herr talman! Först konstateras att det är ett väldigt brett och
              omfattande ordförandeskap, varefter det tillfrågas om det kan
              komma in flera punkter. Låt mig påpeka att vi tror att det kommer
              att domineras väldigt mycket av klimatfrågan och finanskrisen.
              Finanskrisen relaterar mycket till jobb. Det är väl så viktigt
              att vara fokuserade på att nå framgång i dessa våra huvudfrågor.
              Vi försöker också teckna mycket annat som vi både har förberett
              och förutser som större frågor under vårt ordförandeskap.
            </seg>
            <seg n="ca4c3404">
              Ett framgångsrikt ordförandeskap handlar inte om att tro att
              nu blir EU svenskt, precis som vi inte vill att EU ska bli franskt,
              tjeckiskt eller vilket land som nu bär ordförandeskapet. Det är
              ett ansvar för att föra EU:s dagordning framåt och att leverera
              i de för unionen viktiga frågorna. Inser man det tror jag att
              man både kan få mer uträttat och dessutom vårdar EU som institution
              för framtiden.
            </seg>
            <seg n="275e9944">
              Därför är inte vår avsikt att utöver det jag nämnde ha ytterligare
              många frågor på vår dagordning utan att försöka koncentrera oss
              till precis det jag nämnt, väl medveten om en annan sak som är
              viktig att komma ihåg för kammaren. De senaste ordförandeskapen
              har präglats väldigt mycket av att hantera det som har varit oförutsett.
              Det franska ordförandeskapet fick ju en Georgienkris på halsen.
              Det tjeckiska ordförandeskapet fick ägna sig åt ett krig i Gaza.
              Vi vet inte vad som väntar i framtiden, men för detta måste vi
              också vara förberedda.
            </seg>
            <seg n="1d097d15">
              Jag har i tidigare svar till kammaren i dag redogjort för vårt
              förhållningssätt och vår syn på att vi redan har, menar vi, garanterat
              respekt för de svenska arbetsmarknadsreglerna och avser inte att
              föra den diskussionen vidare under det svenska ordförandeskapet.
            </seg>
          </u>
          <note type="speaker" n="19bdd72d">
            Anf. 87 SUSANNE EBERSTEIN (s):
          </note>
          <u who="susanne_eberstein_a1dea0" xml:id="i-92b4a4a349aa652f-2" n="3931c52f">
            <seg n="b8221762">
              Herr talman! Jag måste ju säga att jobb, tillväxt och konkurrenskraft
              verkligen skulle kunna innehålla någonting för svenska löntagare
              också. Jag förstår inte riktigt hållningen och vidhåller att den
              är väldigt defensiv.
            </seg>
            <seg n="3849b738">
              Det är ett väldigt omfattande program, även om det kanske blir
              så att det av naturliga skäl smalnar av. Det ställer ändå stora
              krav på handlingskraft, särskilt i de här tiderna.
            </seg>
            <seg n="8ddab13d">
              Naturligtvis hoppas också vi socialdemokrater att det går bra
              för Sverige som ordförandeland och att Sverige kommer att lämna
              positiva avtryck och framflyttade positioner på flera politikområden,
              även om det tyvärr inte är på det område som vi sätter främst.
            </seg>
          </u>
          <note type="speaker" n="eba0d8a7">
            Anf. 88 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-27" n="882d9df8">
            <seg n="291f8d9b">
              Herr talman! Jag välkomnar mycket att den socialdemokratiska
              representanten säger så, för jag tror att det är viktigt att inskärpa
              att det här är ett helt svenskt ordförandeskap. Världen delar
              inte upp Sverige i opposition och regering, inte heller bara i
              politikens sfärer och något annat. Man kommer att se till hur
              hela Sverige sköter detta. Det kommer att lägga väldigt mycket
              makt och ansvar hos många människor att genomföra det här halvårsprogrammet,
              och jag tror att det kommer att tjäna oss väl att det görs under
              största möjliga samförstånd, brett här i riksdagen och i det svenska
              samhället.
            </seg>
          </u>
          <note type="speaker" n="890b5f3c">
            Anf. 89 ANNA KINBERG BATRA (m):
          </note>
          <u who="anna_kinberg_batra_c1916b" xml:id="i-97fd290d41e924a7-1" n="d608b943">
            <seg n="13e64f83">
              Herr talman! Tack, statsministern, för informationen!
            </seg>
            <seg n="7a0a73fb">
              Det är viktigt att komma ihåg att Sverige som ordförandeland
              har att verka i hela unionens intresse. Det är vi som håller i
              taktpinnen, men det är inte alltid vi som har skrivit partituret.
              Vår uppgift och främsta ambition är att utöva ett effektivt, kompetent
              och resultatinriktat ordförandeskap som för EU:s gemensamma frågor
              framåt.
            </seg>
            <seg n="be046c77">
              Så sade dåvarande statsministern Göran Persson inför det förra
              ordförandeskapet, och ungefär så säger statsminister Reinfeldt
              även i dag. Jag vill gärna skriva under på det och gläds åt den
              samsyn inför de utmaningar som ordförandeskapet faktiskt innebär
              som finns mellan den nuvarande och den förre.
            </seg>
            <seg n="f8fee44e">
              Vi vet ju att de kommande månaderna innebär enorma utmaningar,
              som statsministern precis var inne på. Det handlar om institutionella
              utmaningar, finans- och ekonomikrisen samt utrikesfrågorna. Samtidigt
              kräver ju Europas medborgare, inte bara de svenska, resultat i
              fråga om kris och klimat. Då är det kanske bra att vi är lite
              konsensussökande svenskar. Vi försöker ju inte göra upp med enbart
              en granne och tror att alla ska komma efter, utan vi söker breda
              lösningar, inte bara här i kammaren utan även i ministerrådet
              och i hela EU.
            </seg>
            <seg n="915be9ad">
              Jag skulle därför vilja ta fasta på en fråga där just alla partier
              här i kammaren är överens men ännu inte alla i hela EU, nämligen
              frihandel och öppenhet. Det är ju oerhört viktigt, som också framgår
              av programmet, att vi bygger Europa starkt för framtida konkurrenskraft.
              Vi ska inte bara bekämpa krisen nu, vi ska möjliggöra för nya
              jobb också.
            </seg>
            <seg n="060ccb83">
              Därför vill jag ställa en fråga om statsministerns budskap till
              andra länder i och utanför Europa när det gäller hur vi ska kunna
              driva frihandeln och öppenheten. Det är oerhört viktigt när vi
              har tjänstedirektiv, översyn av budget, post-Lissabonstrategi
              och sådant framför oss. Särskilt viktigt är det sådana här dagar
              när vi har åtminstone fyra länder på besök i riksdagen bara i
              dag och stora delar av den diplomatiska kåren på läktaren. Hur
              driver Sverige EU i öppnare riktning, både inom EU och i sammanhang
              som till exempel WTO och toppmöten med andra stora regioner?
            </seg>
          </u>
          <note type="speaker" n="bed1775c">
            Anf. 90 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-28" n="882d9df8">
            <seg n="4ba732e2">
              Herr talman! Först får jag bara understryka att öppenhet och
              frihandel är en svensk tradition. Det finns ett brett stöd för
              detta i Sveriges riksdag, och det har tjänat den svenska befolkningen
              väldigt väl. Det faktum att vi, ett litet exportberoende land,
              har kunnat handla med övriga delar av världen har skapat rikedom
              och välstånd i vårt land, men det har också varit bra för de länder,
              de människor och de företag som vi har handlat med.
            </seg>
            <seg n="decb5a0a">
              Det finns väldigt många röster runt omkring i världen som ropar
              på protektionism, åtgärder där man med skattemedel eller regler
              ska skydda den inhemska produktionen mot idén att det ska få komma
              in varor och tjänster utifrån. Det är dåligt för det landet, men
              allra farligast för länder som likt Sverige är mycket exportberoende.
            </seg>
            <seg n="538992a8">
              Tre punkter kan jag nämna när det gäller att försvara frihandeln
              som idé.
            </seg>
            <seg n="0c7bcd2c">
              Det gäller först att vara pådrivande så att de globala frihandelsförhandlingarna
              sköts vidare och inte stannar av eller blir en process som inte
              går att föra i mål.
            </seg>
            <seg n="e9fd74b7">
              Det andra är, precis som nämndes, att vi vid de toppmöten vi
              har ansvar för, där vi bilateralt träffar viktiga länder runt
              om i världen, som en aspekt på hur man möter finanskris och ekonomisk
              nedgång fortsätter att hävda frihandeln som värde.
            </seg>
            <seg n="0ad801a9">
              Det tredje är, och eftersom jag har följt detta väldigt nära
              de gångna tre åren är det väldigt tydligt för mig, att kommissionens
              roll inom EU-systemet väldigt ofta är att vara en garant för att
              man efterlever statsstödsregler och faktiskt också håller den
              inre marknaden öppen. Därför är den fråga som vi har bekantgjort
              om att snabbt välja en kommissionspresident också kopplad till
              dessa frågor. Bakom kraven på dem som inte vill fatta beslutet
              nu noterar jag ofta att ingångar kommer som liknar protektionism
              eller vägarna bort från frihandel och öppenhet. Därför är även
              denna fråga det kan tyckas lite udda ett viktigt svar på hur vi
              ska fortsätta att hedra frihandel i Europa och i världen.
            </seg>
          </u>
          <note type="speaker" n="3b30d7f8">
            Anf. 91 FREDRICK FEDERLEY (c):
          </note>
          <u who="fredrick_federley_ce5ceb" xml:id="i-4497b42ca6ca50a2-1" n="19d2db82">
            <seg n="d22c78d8">
              Herr talman! Jag vill börja med att önska statsministern och
              regeringen lycka till med det kommande ordförandeskapet. Det kommer
              att ställa oss inför många prövningar framöver. Vi vet att vi
              ska försöka landa ett mycket viktigt toppmöte i Köpenhamn om klimatet.
              Vi har att hantera ett nytt parlament där vi vet den ungefärliga
              mandatfördelningen men där alla positioner fortfarande inte är
              klara. Vi har en ny kommission som ska väljas. Vi har en process
              med Lissabonfördraget och Irland, som vi har diskuterat tidigare
              i dag. Vi har vidare en fortsatt översyn av jordbrukspolitiken,
              internationella utmaningar i Iran, fortsatta framsteg i Mellanöstern,
              Israel och Palestina.
            </seg>
            <seg n="24abff81">
              Det finns också inom-EU-mässiga utmaningar, det vill säga att
              man i Litauen försöker inskränka yttrandefriheten för HBT-gruppen.
              Det kan också vara en angelägen fråga att lyfta upp i olika forum.
            </seg>
            <seg n="95a9b660">
              Jag tror att det svenska ordförandeskapet kommer att göra skillnad.
              Vi hade nyss en lunch med några tyska kolleger som sade att de
              hyste ett stort förtroende. Om det inte hade varit fråga om en
              tuff utmaning utan ett lätt ordförandeskapshalvår hade något annat
              land kunnat göra detta. Det finns stora förväntningar på Sverige
              just nu.
            </seg>
            <seg n="824473e3">
              Vi kan redan se att det gör lite skillnad. Låt mig gå in på de
              frågor jag dagligdags jobbar med, nämligen migrationsfrågorna.
              Det är en himla stor skillnad i anslaget från det vi såg i rådsslutsatserna
              till de texter som vi kan se i det föreslagna programmet. Det
              välkomnar jag. Jag tänkte konkretisera det hela med en slutkläm.
            </seg>
            <seg n="feb3b79e">
              Den 15 december trädde den svenska lagstiftningen om arbetskraftsinvandring
              i kraft. Den är världens kanske absolut mest generösa lagstiftning,
              som jag tror kommer att tjäna Sverige mycket väl. Samtidigt vet
              vi att man på europeisk nivå har jobbat med blue card-system,
              som inriktar sig på mer välutbildad arbetskraft. Frågan är om
              statsministern och regeringen vill försöka ta den diskussionen
              vidare så att vi utvidgar blue card-systemet till att kanske också
              bli ett green card-system som omfattar alla, oavsett utbildningsnivå.
            </seg>
          </u>
          <note type="speaker" n="91452aab">
            Anf. 92 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-29" n="882d9df8">
            <seg n="ee826697">
              Herr talman! Det enkla svaret är att jag verkligen skulle välkomna
              om det fanns ett bredare stöd för det synsättet. Precis som vi
              också har sett i andra delar av världen är det oftast så att man
              försöker att avgränsa arbetskraftsinvandring till vissa utpekade
              delar av arbetsmarknaden ofta välutbildade. Precis som frågeställaren
              påpekar är det svenska förslaget om arbetskraftsinvandring mycket
              bredare än så.
            </seg>
            <seg n="12a5df3e">
              Det här lägger den legala grund för migrationsströmmar som ofta
              saknas i diskussionerna om hur man ska hantera migrationsflöden.
              Precis som Fredrick Federley påpekar är vår avsikt att det balanserade
              synsätt som vi tycker att vi representerar, med brett stöd i Sveriges
              riksdag, ska komma att återspeglas tydligare i just Helsingforssprogrammet.
              Det är viktigt eftersom det är det dokument som ska styra mycket
              av området de kommande fem åren.
            </seg>
          </u>
          <note type="speaker" n="b6151870">
            Anf. 93 FREDRICK FEDERLEY (c):
          </note>
          <u who="fredrick_federley_ce5ceb" xml:id="i-4497b42ca6ca50a2-2" n="19d2db82">
            <seg n="58dbd40c">
              Herr talman! Tack, statsministern, för svaret!
            </seg>
            <seg n="b3584d25">
              Jag vill börja med att ta upp en mening, som jag tycker klart
              och tydligt visar den svenska linjen om öppenhet gentemot omvärlden
              inte bara när det gäller frihandel och ekonomiska frågor samt
              migration. Regeringen skriver att EU:s globala ansats för migration
              är ett viktigt verktyg för att stärka de positiva sambanden mellan
              migration och utveckling.
            </seg>
            <seg n="5815709a">
              Nu står vi inför en lång rad demografiska utmaningar framöver.
              Även om det finns varsel på stora delar av arbetsmarknaden i dag
              vet vi att ett antal tusen personer, 2 0003 000 personer, har
              kommit till Sverige sedan vi införde lagen om arbetskraftsinvandring
              och fyllt hål där vi inte själva har kunnat fylla dem. Vi har
              inte haft kompetensen eller vi har tidigare missat att utbilda.
            </seg>
            <seg n="e8e1aac6">
              Jag tackar statsministern för svaret och önskar lycka till. Jag
              hoppas att han hinner få lite tid med familjen i Sommarsverige.
            </seg>
          </u>
          <note type="speaker" n="c9b8a100">
            Anf. 94 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-30" n="882d9df8">
            <seg n="7cb52431">
              Herr talman! Tack för det!
            </seg>
            <seg n="ca6b2e9a">
              Jag understryker att ett skäl till att vi också vill föra in
              Lissabonstrategin senare under hösten är att den tar höjd för
              de demografiska utmaningar Europa står inför. Då blir tidsperspektivet
              något utdraget mot framtiden. Det är klokt. Då blir det tydligt
              att vi har åldrande befolkningar runt om i Europa och låga barnafödslotal.
              Den ekvationen är inte alldeles enkel. Vi kommer alltså att på
              medellång sikt och längre fram behöva rätt betydande arbetskraftstillförsel
              till Europa. Då vore det bra om vi har regelsystem som gör det
              möjligt redan nu.
            </seg>
            <seg n="12fb71ee">
              Sverige har här varit förutseende, men vi kommer naturligtvis
              att försöka uppmuntra också andra att gå i den riktningen.
            </seg>
          </u>
          <note type="speaker" n="a60ec8b5">
            Anf. 95 KARIN GRANBOM ELLISON (fp):
          </note>
          <u who="karin_granbom_64bc82" xml:id="i-79f1e00088e6e1e5-0" n="a3d2ffbb">
            <seg n="88178c8d">
              Herr talman! Tack till statsministern för presentationen!
            </seg>
            <seg n="9dbb6bd2">
              Sverige tar nu över ordförandeskapet i en krävande tid. Det innebär
              stora utmaningar och stora möjligheter. Den viktigaste uppgiften
              är att leda EU i klimatförhandlingarna i Köpenhamn och bidra till
              ett ambitiöst och bindande avtal för alla parter.
            </seg>
            <seg n="f253d9d0">
              På Sveriges agenda står också fortsatt utvidgning. Möjligheterna
              till EU-medlemskap för länderna på västra Balkan ger hopp och
              reformvilja där. Flera av dagens EU-länder har gått med i EU för
              att säkerställa fred, demokrati och marknadsekonomi. Det är betydelsefullt
              med framsteg inte enbart på Balkan utan framsteg betyder också
              ökad säkerhet för resten av Europa.
            </seg>
            <seg n="8f966513">
              I arbetsprogrammet kan jag läsa att takten i EU-närmandet avgörs
              av de enskilda ländernas reformframsteg, och Kroatiens förhandlingar
              med EU kan under hösten komma att nå ett slutskede. Kroatien är
              det land som står närmast på tur för att bli EU-medlem.
            </seg>
            <seg n="689cc2e2">
              Slovenien blockerar nu Kroatiens medlemskap på grund av en gränstvist.
              Om tidtabellen för Kroatiens medlemskap kraftigt försenas påverkar
              detta inte bara Kroatien utan också hela västra Balkans vilja
              till reformer, det vill säga hela regionen. Det vore mycket olyckligt.
              Sverige och EU behöver vara en konstruktiv kraft för att överbrygga
              de hinder som blockerar utvidgningen.
            </seg>
            <seg n="792971f2">
              Hur ser statsministern på risken för förseningar i utvidgningen
              och de åtgärder som EU och Sverige kan behöva vidta?
            </seg>
          </u>
          <note type="speaker" n="ff9d02d7">
            Anf. 96 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-31" n="882d9df8">
            <seg n="07c11a23">
              Herr talman! Utvidgningen är en av EU:s absolut största framgångar.
              Genom att ställa krav på den som vill bli medlem i EU har vi säkerställt
              demokrati, marknadsekonomi, rättsstatsfunktioner och respekt för
              mänskliga rättigheter i stora delar av Europa. Det är i delar
              av Europa där detta inte alltid har varit tradition och där det
              inte alls har varit säkert att vi hade sett den utvecklingen om
              inte EU hade funnits.
            </seg>
            <seg n="9bd8b2f5">
              Detta är nu något som har möjliggjort ett samarbete mellan 27
              länder. Vi har också sagt att det kan bli fler, givet att man
              möter de krav och den konditionalitet vi brukar tala om för att
              bli EU-medlem. Jag önskar att det vore så enkelt att vi bara ställde
              vissa krav, förde förhandlingar, och när man väl hade reformerats
              till att ingå i gemenskapen skulle man också bli insläppt.
            </seg>
            <seg n="7dc0c5c8">
              Dock finns i flera av de länder som står på kö eller visar intresse
              att komma med den typ av bilateral konflikt som frågeställaren
              hänvisar till. Vi har framfört till Slovenien jag har själv träffat
              premiärminister Pahor att vi inte tycker att detta hänger ihop
              med medlemskapsförhandlingen. När man nu använder detta för att
              blockera förhandlingarna har vi försökt att vara pådrivande i
              att hitta en lösning i form av att den särskilde utvidgningskommissionären
              Olli Rehn har varit engagerad i att försöka hitta en lösning.
              Det har ännu så länge inte burit frukt.
            </seg>
            <seg n="82c21520">
              Vi kommer att fortsätta ansträngningarna att försöka få till
              stånd en lösning, antingen att man enas om att den bilaterala
              konflikten inte har med medlemskapsförhandlingarna att göra eller
              att man löser den bilaterala konflikten för att kunna gå vidare
              med medlemskapsförhandlingarna. Huruvida detta är möjligt vet
              jag inte i dag. Vi har fler exempel likt detta. Jag instämmer
              helt i frågeställarens beskrivning att hur vi hanterar den här
              typen av konflikter har återverkningar på hela regionen och alla
              de länder som står i kö. Vi kommer att göra vad vi kan för att
              vara pådrivande. Men man når inte fram om man inte också får de
              parter som är inblandade i konflikterna att lösa grundproblemet.
            </seg>
          </u>
          <note type="speaker" n="fdbded00">
            Anf. 97 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-cada325e826b8a58-2" n="68db558d">
            <seg n="d01dd4a8">
              Herr talman! Jag får tacka statsministern för informationen!
              Jag önskar statsministern lycka till under det kommande ordförandeskapet.
            </seg>
            <seg n="8420ba54">
              Det finns många stora utmaningar som ligger framför oss och där
              Sverige kan bidra med sin särskilda kompetens. Sverige har bland
              annat ett gott rykte när det gäller mänskliga rättigheter och
              att medla i olika konflikter. Vi deltar också med fredsbevarande
              styrkor i olika konflikthärdar och ser vikten av att arbeta konfliktförebyggande.
            </seg>
            <seg n="9ff4399b">
              En konflikt som har pågått mycket länge och som många skulle
              vilja se en förändring i är Mellanösternkonflikten. Den berör
              många länder, men viktigast är att få en förhandling till stånd
              mellan Israel och Palestina.
            </seg>
            <seg n="80561047">
              I den information som regeringen lägger fram säger man att situationen
              i Mellanöstern och en aktiv EU-roll i fredsansträngningarna prioriteras.
              Arbetet för en tvåstatslösning med en palestinsk och en israelisk
              stat som lever i fred med varandra och respekt för folkrättsliga
              skyldigheter är central.
            </seg>
            <seg n="9cc0f16d">
              Det känns betryggande att statsministern har satt upp det här
              som en viktig fråga. Även Europeiska rådet skriver att frågan
              om Mellanöstern kommer att vara en prioriterad fråga på dagordningen
              under hösten.
            </seg>
            <seg n="f6e7353d">
              Min fråga till statsministern är då vilken roll han ser att Sverige
              ska inta under hösten när frågan ska vara av högsta prioritet.
              Anser statsministern att Sverige har en särskild roll att spela,
              eller är det andra länder inom EU som framför allt ska spela en
              roll när det gäller att få till stånd en förändring i Mellanöstern
              och en fredlig utveckling? Vi vet att för hela EU är fred, stabilitet
              och säkerhetsfrågan grundläggande för all utveckling. Har vi inte
              utveckling, fred och stabilitet i vårt närområde går Europa också
              tillbaka.
            </seg>
            <seg n="07272acd">
              En utveckling i Mellanöstern och det området tror jag skulle
              gynna EU på väldigt många sätt. Det skulle vara intressant att
              höra hur statsministern anser att Sverige ska agera under det
              kommande ordförandeskapet.
            </seg>
          </u>
          <note type="speaker" n="c9a6dc0f">
            Anf. 98 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-32" n="882d9df8">
            <seg n="5c7a0aa8">
              Herr talman! I grunden är vi överens om att denna mycket svåra
              konflikt har påverkan både för de parter som är direkt inblandade
              och för hela regionen. Mycket av världens konflikter runt omkring
              har länkar in i denna grundläggande konflikt mellan Israel och
              Palestina.
            </seg>
            <seg n="e91f4bf7">
              Vi är också överens om att alla i grunden vet vad svaret borde
              vara, det vill säga en tvåstatslösning byggd på respekt för både
              behov av säkerhet och att man kan leva i fred sida vid sida.
            </seg>
            <seg n="369bb76a">
              Jag hade i dag samtal med kung Abdullah, som är härskare i Jordanien.
              Det visar det stora intresse som finns för ett inkommande ordförandeskap
              nu vill många diskutera bland annat konflikten i Mellanöstern.
            </seg>
            <seg n="6a8b4125">
              Det är tydligt att Jordanien, som har en väldigt viktig roll
              i denna region, precis som vi andra nu väntar på ett initiativ
              från Obama det gäller att ånyo visa ett amerikanskt initiativ
              i frågan. Med presidenterna Clinton och Bush såg vi att de stora
              tunga Mellanösterninitiativen kom precis i slutet av deras ämbetsperioder,
              och här ser det nu ut som att vi kan få ett initiativ i början
              av den nya amerikanska administrationen. Det är intressant.
            </seg>
            <seg n="333bdfc8">
              Vi har Tony Blairs roll i Mellanöstern. Jag samtalade med honom
              när han var i Helsingfors den 1 april, och han förutser att denna
              höst, givet att vi har en ny israelisk regering på plats, är en
              tid för initiativ och möjligheter att föra frågan framåt.
            </seg>
            <seg n="727511ea">
              Den israeliska regeringen med Benjamin Netanyahu har markerat
              sitt stöd för tvåstatslösningen men med villkor som väldigt många
              anser är oacceptabla. Det är intressant för oss, som ofta har
              påpekat den palestinska synen att man måste respektera en tvåstatslösning,
              att vi nu mer får diskutera det med den israeliska counterparten.
            </seg>
            <seg n="ad0e769b">
              Återigen: Vi vet ungefär vad som krävs. Det kommer initiativ
              under hösten. Sveriges ordförandeskap, inte minst Sveriges utrikesminister,
              kommer att vara en drivande del av detta. Men det är som alltid,
              som sagt, också många andra viktiga parter som behövs, och till
              sist naturligtvis viljan hos de två parterna att nå framgång.
            </seg>
          </u>
          <note type="speaker" n="8b7cfad1">
            Anf. 99 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-cada325e826b8a58-3" n="68db558d">
            <seg n="57f2ac1a">
              Herr talman! Tack, statsministern, för svaret! Jag hoppas verkligen
              att Sverige kommer att vara med och bidra till en fredlig utveckling.
            </seg>
            <seg n="a1e74b8f">
              När jag nyligen besökte området och kom till gränsen vid Gaza
              fick vi tyvärr inte komma in i Gaza. Där finns i princip ingen
              handel för de 1,4 miljoner människor som bor inne i Gaza är det
              bara blommor som man får skicka ut. Hur ska dessa människor kunna
              överleva utan bistånd? Det känns ibland meningslöst att skicka
              in våra biståndspengar där eftersom vi vet att de egentligen inte
              skulle behövas om handeln fick komma i gång.
            </seg>
            <seg n="b5d92434">
              Min fråga är om handelsfrågorna kommer att bli viktiga. Det ena
              är naturligtvis att skapa fredsförhandlingar, men handeln bör
              kunna komma i gång och på så sätt bidra precis som EU byggdes
              till ett ekonomiskt beroende av varandra och skapa en fredlig
              utveckling genom handeln.
            </seg>
          </u>
          <note type="speaker" n="78610afd">
            Anf. 100 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-33" n="882d9df8">
            <seg n="b82d9a15">
              Herr talman! Vi vet av erfarenhet att om mänskligt liv blir för
              isolerat, för hårt trängt och underförsörjt på det som är livets
              nödvändigheter, som föda, frodas inte bara armod och fattigdom
              i den miljön utan också extremism. Vad syftet skulle vara mer
              långsiktigt med denna enorma isolering av Gaza som pågår är för
              oss politiskt oklart.
            </seg>
            <seg n="e4e32463">
              Därför har vi varit väldigt drivande med att detta är en av många
              viktiga delar i hur vi ska nå en lösning: att vi öppnar upp för
              handel, för införsel av förnödenheter till Gaza, delvis för att
              skapa drägliga levnadsförhållanden och för att i grunden undanröja
              de risker för fördjupad extremism som annars kommer att följa.
            </seg>
            <seg n="3f173458">
              Vi vet vad den israeliska sidan säger om behov av säkerhet, men
              den säkerheten måste rimligen återigen grundas på en tvåstatslösning,
              alltså ett erkännande av en palestinsk stat i anslutning till
              Israel bakom säkra gränser. Det är det som måste vara målet, och
              det förutsätter en annan politik när det gäller Gaza.
            </seg>
          </u>
          <note type="speaker" n="17ed65e1">
            Anf. 101 JACOB JOHNSON (v):
          </note>
          <u who="jacob_johnson_8077eb" xml:id="i-a63367fa355e53d2-6" n="86bb919a">
            <seg n="47191f0c">
              Herr talman! Tack, statsministern, för redogörelsen!
            </seg>
            <seg n="7b3dec0c">
              Det är bra att statsministern säger att det ska vara hela Sveriges
              ordförandeskap. Men jag beklagar lite grann hanteringen av detta
              arbetsprogram och beklagar att det inte finns en djupare förankring
              i Sveriges riksdag. Det hade underlättat för oss att verkligen
              känna att vi står helt bakom detta arbetsprogram.
            </seg>
            <seg n="e8b599e9">
              Det är svårt att på några korta minuter läsa programmet och ha
              synpunkter på det, men jag har några frågor.
            </seg>
            <seg n="13ec1dbb">
              Den första frågan gäller Turkiets medlemskapsförhandlingar. Där
              saknar jag referens till nationella minoriteter, som till exempel
              kurderna.
            </seg>
            <seg n="4544ae00">
              Mellanösternprocessen är också en väldigt viktig fråga, som tagits
              upp här tidigare. Jag skulle vilja höra statsministerns syn på
              problemen med den nya israeliska regeringen och en minst sagt
              kontroversiell utrikesminister, känd för sina rasistiska uttalanden.
              Hur kan det påverka den nödvändiga fredsprocessen?
            </seg>
            <seg n="dda1b7a9">
              Sedan ska jag lyfta två miljöfrågor, och den ena gäller Östersjöstrategin,
              som är väldigt väsentlig. Nu pågår samtidigt en översyn av EU:s
              jordbrukspolitik, och det ska bli en kommande budgetöversyn. Finns
              det en möjlighet att omallokera inom ramen för jordbrukssubventioner
              till återställande av god ekologisk status i Östersjön?
            </seg>
            <seg n="5c0215ae">
              Till slut välkomnar jag att regeringen inom jordbruks- och fiskeområdet
              tar upp mat och klimat som ett prioriterat delområde. Min fråga
              där är om regeringen kommer att lyfta frågan om köttkonsumtionens
              klimatpåverkan. Vi vet att den står för en väldigt stor del 18
              procent enligt FAO.
            </seg>
          </u>
          <note type="speaker" n="ecd0fd9f">
            Anf. 102 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-34" n="882d9df8">
            <seg n="3fcc7b76">
              Herr talman! Huruvida det kommer att vara möjligt att föra förhandlingar
              med Turkiet framåt är det nog bäst att säga så lite som möjligt
              om. Det kommer att visa sig. Frågan om nationella minoriteter
              har varit en del av de diskussioner vi har fört med Turkiet. Jag
              har vid flera tillfällen i mina egna samtal med premiärminister
              Erdogan tagit upp detta. Jag noterar också att det har skett en
              del förändringar på plats i Turkiet. Det finns kurdiskspråkig
              tv. Till och med premiärministern själv har uttryckt vissa kurdiska
              meningar, vilket i sammanhanget är anmärkningsvärt.
            </seg>
            <seg n="a14cbace">
              Jag säger därmed inte att frågan är löst. Jag säger bara att
              vi också måste notera den utveckling som faktiskt sker och att
              det är en del av hur vi för diskussionerna.
            </seg>
            <seg n="ea148c54">
              Låt mig säga när det gäller Mellanöstern att det alltid finns
              risk för att personer vill stänga alla dörrar. Det är på något
              sätt alltid en del av problemet i Mellanöstern att det återkommer,
              oftast med stark politisk kraft. Det finns de som säger att de
              i grunden inte tror på tvåstatslösningen och att de inte tror
              på motpartens rätt att existera. Det är klart att det kan ställa
              till bekymmer. Men vår uppgift kan inte vara att försöka uppmuntra
              eller framhäva dessa personer. Vi måste tro på kompromissen. Vi
              måste tro på samtalet. Vi måste tro på dem som vill se fredens
              väg, som vill se samarbetets väg. Det är så vi försöker agera.
            </seg>
            <seg n="c262fb94">
              När det gäller möjligheten att omallokera jordbrukssubventioner
              kommer det inte att ske någon stor översyn av budgeten under svenskt
              ordförandeskap. Det återkommer senare. Däremot har vi tänkt oss
              att inom ramen för Östersjöstrategin diskutera just koordinerade
              miljöinsatser och försöka vara så konkreta som möjligt.
            </seg>
            <seg n="2293beec">
              När det gäller själva klimatpåverkan har det varit väldigt viktigt
              för oss att vara drivande i att det sker utsläppsreduktioner och
              att man använder styrmedel för att åstadkomma det. Vi har inte
              haft den typ av sektorsapproach som frågeställaren efterfrågar,
              utan det viktiga är att vara drivande i en global förhandling
              som gör att världen tar på sig tillräckliga åtaganden för att
              nå fram till tvågradersmålet, som jag nämnde tidigare under eftermiddagen.
            </seg>
          </u>
          <note type="speaker" n="df0b1416">
            Anf. 103 JACOB JOHNSON (v):
          </note>
          <u who="jacob_johnson_8077eb" xml:id="i-a63367fa355e53d2-7" n="86bb919a">
            <seg n="d9f09e4d">
              Herr talman! När det gäller Turkiet saknas det, som sagt, hänvisningar
              till frågan om nationella minoriteter i det här dokumentet. Jag
              tycker att det är en brist, inte minst kanske efter vad som hände
              i lokalvalen i Turkiet i slutet på mars, då ett stort antal företrädare
              för ett kurdiskt oppositionsparti arresterades, antagligen på
              grund av de framgångar som partiet hade i kommunalvalen. Det gäller
              att hålla tryck i frågan. Jag hoppas att statsministern fortsätter
              bevaka detta även om det inte står i skrift.
            </seg>
            <seg n="8d1f07fb">
              Det är meningen att Östersjöstrategin ska tas i oktober. Det
              vore värdefullt om det fanns en öppning inför kommande budgetförhandlingar
              och omförhandlingar av jordbrukspolitiken.
            </seg>
          </u>
          <note type="speaker" n="dc1bb0b3">
            Anf. 104 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-35" n="882d9df8">
            <seg n="b0afbf70">
              Herr talman! Det kan säkert återkomma. Vi har velat ha en praktisk
              Östersjöstrategi som verkligen ska kunna sättas i funktion och
              arbete. Översynen av budgeten kommer, dock inte under svenskt
              ordförandeskap.
            </seg>
            <seg n="dffe4875">
              Återigen, jag tycker att vår situation vad beträffar Turkiet
              mer har gällt om det över huvud taget finns någon möjlighet att
              öppna några förhandlingskapitel för att driva förhandlingarna
              vidare. Det är det ordförandeskapets utblick när det gäller synen
              på Turkiet präglas av i dag. Det har hela tiden byggt på konditionalitet,
              alltså krav på reformer från den turkiska sidan. Dessa har vi
              bland annat framfört i direkta samtal med den turkiska regeringschefen.
            </seg>
          </u>
          <note type="speaker" n="1662036b">
            Anf. 105 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-6372ef052e8af4ab-0" n="b1b6c9b9">
            <seg n="8b5e7d4f">
              Herr talman! Jag tackar statsministern för informationen och
              alla svar han har gett på de olika frågor som har ställts. Jag
              är glad att regeringen tar upp klimatfrågan som en av de två viktigaste
              frågorna, tillsammans med finanskrisen. Det finns alltid en risk
              i ett sådant här läge att den långsiktigt viktiga frågan, klimatfrågan,
              får stå tillbaka för den kortsiktiga frågan om finanskrisen. Jag
              är glad att statsministern säger att han inte ser någon konflikt
              mellan dessa båda frågor.
            </seg>
            <seg n="8406f204">
              Ett sätt att ta tag i båda dessa frågor samtidigt är det förslag
              som de gröna partierna i Europa har lagt fram om en green new
              deal för EU. Det går ut på att göra stora investeringar för att
              skapa ett klimatsmart samhälle. Det handlar till exempel om energieffektivitet,
              som statsministern själv tog upp i sitt anförande. Skapar vi energieffektivitet
              lönar det sig i längden och vi tjänar alla på det. Investeringarna
              kan samtidigt ge fler jobb i en tid när arbetslösheten växer.
              En liknande ambition uttrycks i dag i en debattartikel av den
              rödgröna oppositionen i Sverige.
            </seg>
            <seg n="88f2445c">
              Det hittillsvarande budskapet från regeringen är dock en strategi
              som går ut på att rikta in sig på att insatserna hellre ska göras
              någon annanstans, alltså att man tar en del av det EU borde göra
              och i stället gör det någon annanstans i världen. Det riskerar
              EU:s utveckling och möjlighet att ligga i framkant när det gäller
              teknik och utveckling av nya företag. Det riskerar också Sveriges
              viktiga roll som en brobyggare mellan nord och syd, mellan rika
              och fattigare länder. Kraven från dem att vi rika ska minska utsläppen
              här på hemmaplan i tillräckligt stor grad är en förutsättning
              för deras beredskap att göra de insatser som krävs också av en
              del utvecklingsländer.
            </seg>
            <seg n="d446941c">
              Är statsministern beredd att ställa upp på att EU utöver de nödvändiga
              insatser som behöver göras i fattigare länder ska göra vad som
              krävs för att minska utsläppen också i våra egna länder?
            </seg>
          </u>
          <note type="speaker" n="b0bbaaca">
            Anf. 106 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-36" n="882d9df8">
            <seg n="29888510">
              Herr talman! Det är självklart bådeoch. Det handlar om att både
              ta ned de egna utsläppen och finnas till stöd för fattigare delar
              av världen där vi mycket kostnadseffektivt och klimatsmart kan
              hjälpa till för att få ned utsläpp och möta de klimatförändringar
              som de redan upplever.
            </seg>
            <seg n="c1282cde">
              Om Maria Wetterstrand tror att det finns röster i världen där
              det inte uttrycks tydligt att man förväntar sig stora överföringar
              av resurser från rika delar av världen har Maria Wetterstrand
              lyssnat dåligt. Om hon menar att hon har hört det och menar att
              de stora resursöverföringarna ska ske inom ramen för klimatpolitiken,
              för detta är etablerade delar av hur klimatpolitiken har utformats,
              och därtill ovanpå det ska föra en väsentligt mer långtgående
              klimatpolitik här i Sverige så saknar hon svaret på hur-frågorna.
              Hur ska det gå till och hur ska det finansieras?
            </seg>
            <seg n="c37d91ad">
              Det är bra att ni skriver långa motioner med många att-satser,
              men svara på huvudfrågan! Var är förslagen som ska leda till denna
              dubbla klimatstyrning som ni ofta frågar efter men som ni själva
              inte har någon politik för? När ni har utformat den ska vi ta
              en seriös samhällsdebatt och berätta för svenska folket vad som
              blir effekterna av det ni föreslår inhemskt. Det kanske blir bensinskattenivåer
              på över 20 kronor. Jag tror att det kommer att behövas. Möjligen
              måste det till ännu mer.
            </seg>
            <seg n="85aa079f">
              Det är en lång rad andra åtgärder som kommer att behöva presenteras
              eftersom skillnaden mellan det oppositionen företräder och det
              vi föreslår är en reduktion på ungefär 15 miljoner ton CO2. Jag
              vill bara påpeka att man inte åstadkommer det utan mycket långtgående
              klimatstyrning. Till det kommer budgetmedlen ni ska finansiera
              för det additionella stöd som ska tillföras fattigare delar av
              världen.
            </seg>
            <seg n="3be5027d">
              Ni har inte dessa förslag. Ni har det inte i er budget. Därför
              blir det ibland lite svårt att ta påståendet att ni har en annan
              politik än regeringen på allvar.
            </seg>
          </u>
          <note type="speaker" n="fd8211b8">
            Anf. 107 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-6372ef052e8af4ab-1" n="b1b6c9b9">
            <seg n="9c2d7f57">
              Herr talman! Jag tar gärna en diskussion om den inhemska klimatpolitiken.
              Min poäng i dag var dock att ta upp frågan om hur regeringen ska
              hantera EU-politiken på klimatområdet, vilken ni själva har lyft
              fram som en av de viktigaste punkterna.
            </seg>
            <seg n="9511de5d">
              Jag menar att en av de bästa saker man kan göra i detta läge,
              både för att få utsläppsminskningar och fler jobb, är en massiv
              satsning på investeringar för ett klimatsmart samhälle, i energieffektivitet
              som lönar sig i längden, i förnybar energi där vi kan utveckla
              teknik som resten av världen behöver, i att se till att vi får
              fram de alternativa transportmedel som behövs för att kunna minska
              lastbilstrafiken, i järnvägsnät som fungerar bra i hela Europa
              och så vidare. Dessa investeringar skulle skapa många jobb i en
              tid av ekonomisk kris. De skulle också leda en lång väg framåt
              när det gäller detta. Därutöver ska vi naturligtvis göra satsningar
              i de fattigare länderna i världen.
            </seg>
            <seg n="e5d172b7">
              Statsministern talar själv om att han skulle vilja att det blev
              tillräckliga insatser. Det här är precis det som krävs. Det oppositionen
              föreslår är det som krävs enligt forskarna. Tycker statsministern
              att det inte går att göra ska han vara ärlig och tala om det.
            </seg>
          </u>
          <note type="speaker" n="d3919812">
            Anf. 108 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-37" n="882d9df8">
            <seg n="eaee1639">
              Herr talman! Det här är redan etablerad EU-politik. 20-procentsmålet
              för ökad energieffektivisering gäller till 2020. Vi har en fördelad
              målformulering om att utöka till 20 procent förnybar energikonsumtion
              i hela EU. Sveriges andel av det har alliansregeringen angivit
              ska växa till 50 procent. Hälften av vår energi ska alltså komma
              från förnybara energikällor.
            </seg>
            <seg n="cb39c4fa">
              För att möjliggöra detta måste man svara på hur-frågan. Man använder
              gröna certifikat, utsläppshandel och styrmekanismer över hela
              Europa. Det är legalt bindande åtaganden som ska redovisas och
              följas fram till 2020. Det gör Europa unikt. Det kan inte beskrivas
              som att det nu börjar bli dags att fundera på det. Vi har redan
              beslutat det. Det bördefördelades på Europeiska rådet i december.
            </seg>
            <seg n="c388d01e">
              Jag trodde att er poäng var att därutöver kräva mycket mer. Då
              vill jag se budgeten, svaren och styrmedlen för att möjliggöra
              det som går utöver det jag nu har presenterat och som EU redan
              är överens om.
            </seg>
          </u>
          <note type="speaker" n="8665ec47">
            Anf. 109 CHRISTINA AXELSSON (s):
          </note>
          <u who="christina_axelsson_dbffdb" xml:id="i-ee7c65bfbd6f72ef-1" n="21d83351">
            <seg n="25986ee9">
              Herr talman! När vi får ett sådant digert arbetsprogram här och
              nu hinner vi förstås inte läsa allt. Jag måste dock uttrycka min
              besvikelse över att det inte står något om arbetstagarnas rättigheter.
              Det står om finansiell stabilitet, om att öka omställning, rörlighet
              och kompetensutveckling, om regelförbättringar och om bättre villkor
              för mindre företag. Men man tar inte chansen nu när man ska vara
              med och leda EU att arbeta ytterligare för arbetstagarnas rättigheter.
              Varför kan säkert statsministern svara på.
            </seg>
            <seg n="7a8fc729">
              Det står mycket om frihandel, vilket jag tycker är bra och inte
              vill förringa. Jag är dock besviken över att det inte står något
              om konsumenternas rättigheter. Vi vet att det pågår ett arbete
              om konsumentlagstiftningen som förhoppningsvis kommer att gå i
              hamn under det halvår som Sverige är ordförandeland. Jag saknar
              skrivningar om att man vill ha ett bra skydd för konsumenterna
              så att man kan våga handla mer över gränserna, vilket skulle vara
              bra ur många synpunkter.
            </seg>
            <seg n="010f173b">
              Jag hoppas att statsministern kan förklara varför dessa två frågor
              inte finns med i detta digra program.
            </seg>
          </u>
          <note type="speaker" n="c6a203bc">
            Anf. 110 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-38" n="882d9df8">
            <seg n="fa972f67">
              Herr talman! Vi har försökt beskriva ett ordförandeskap som tar
              upp de frågor som befinner sig på EU:s dagordning och är i behov
              av att föras framåt. Det tror jag är grunden för ett framgångsrikt
              ordförandeskap. Det möter också de utmaningar som ligger framför
              EU just nu. Det betyder att det inte är alla frågor.
            </seg>
            <seg n="dee8b4fd">
              Vi påstår inte att det är ett heltäckande program som berör all
              internationell och nationell politik. Vi tror för övrigt inte
              på ett EU som utvecklas i den riktningen.
            </seg>
            <seg n="cd2d224f">
              När det gäller arbetstagares rättigheter nämnde jag tidigare
              att vår samlade uppfattning har varit att Lissabonfördraget, om
              det väl kommer på plats, förstärker arbetstagares rättigheter.
              Vi hoppas att det ska kunna ske under svenskt ordförandeskap.
            </seg>
            <seg n="7a86efed">
              Det är ett exempel på hur vi, om det är möjligt, har stärkt arbetstagares
              rättigheter under svenskt ordförandeskap.
            </seg>
          </u>
          <note type="speaker" n="b3b6b174">
            Anf. 111 ULF HOLM (mp):
          </note>
          <u who="ulf_holm_0cd69a" xml:id="i-896c624ebcce7b46-3" n="33d37fe3">
            <seg n="ec44b177">
              Herr talman! Tack, statsministern, för informationen om det svenska
              ordförandeskapet!
            </seg>
            <seg n="21532333">
              Jag tycker att det är bra att statsministern betonar att det
              är ett ordförandeskap för hela Sverige och inte bara för regeringen.
            </seg>
            <seg n="c6f0154a">
              I den lilla boken om arbetsprogram som vi har fått finns mycket
              med. Jag tror också att det är viktigt att betona att mycket kommer
              att hända under det här halvåret som lägger grunden för väldigt
              viktig politik längre fram. Jag tänker på budgetprocessen, det
              vill säga att vi ska försöka få en EU-budget som satsar på framtiden
              mer på klimatinvesteringar, mindre på det fossila området. Jag
              tänker på att vi får en politik för Lissabonstrategin som betonar
              både ekonomiska, sociala och miljömässiga mål. Fiskeavtalet ska
              börja förhandlas nu. Vi måste se till att vi får en fiskepolitik
              som inte utarmar allt fiske det gäller inte bara i EU-vatten utan
              runt om i världen.
            </seg>
            <seg n="47ff71f6">
              Det är en viktig grund för vilket EU vi vill se framöver. Vi
              kommer inte att sätta slutpunkten under det svenska ordförandeskapet.
              Det kommer att ske längre fram, men jag tror att det är viktigt
              att vi sätter avtrycken nu.
            </seg>
            <seg n="833fcf1c">
              I arbetsprogrammet finns det väldigt många fina formuleringar.
              I en mening står det: EU behöver ett modernt och framtidsinriktat
              regelverk för elektronisk kommunikation.
            </seg>
            <seg n="e4c73ee9">
              Det handlar helt enkelt om telekompaketet. Där har den svenska
              regeringen, enligt mig, inte fattat beslut om något modernt och
              framtidsinriktat regelverk. Man har ju röstat för FRA, Ipred och
              allt vad det heter, och det har varit strid i EU-parlamentet.
            </seg>
            <seg n="4989e678">
              Frågan är hur Sveriges regering kommer att agera för att få ett
              bra telekompaket som inte jagar en ungdomsgeneration fildelare.
            </seg>
          </u>
          <note type="speaker" n="52275ccb">
            Anf. 112 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-39" n="882d9df8">
            <seg n="a5ff743e">
              Herr talman! Det är knappast det som telekompaketet handlar om.
            </seg>
            <seg n="57c3b883">
              Sanningen är att det föll i Europaparlamentet. Det är en av de
              frågor där det finns ett medbestämmande också för Europaparlamentet.
              Vi har ett nyvalt Europaparlament som ännu inte har kommit på
              plats och konstituerat sig. Det är också svårt att säga exakt
              hur möjligt det är att få igenom det under hösten.
            </seg>
            <seg n="23b19804">
              Vår avsikt är naturligtvis att vara drivande i att försöka få
              fram detta till ett beslut. Syftet är att lägga grund för bättre
              förutsättningar för mobil kommunikation och att vi får regelsystem
              som reflekterar att även detta numera är gränsöverskridande.
            </seg>
            <seg n="6f988fac">
              Det kan alltså inte bara formuleras nationella regler eller frånvaro
              av regler. Det måste åtminstone koordineras europeiskt, förmodligen
              globalt. Det här är ett försök att göra det.
            </seg>
          </u>
          <note type="speaker" n="4ec6e280">
            Anf. 113 MARGARETA CEDERFELT (m):
          </note>
          <u who="unknown" xml:id="i-62fce2b4d9f78e9b-40" n="105ace26">
            <seg n="20230d61">
              Herr talman! Jag har en fråga som rör insyn och öppenhet.
            </seg>
            <seg n="cfe89d6c">
              Vad jag har förstått när jag läst programmet är att regeringen
              kommer att föregå med gott exempel och bedriva sitt ordförandeskap
              ur öppenhets- och insynsperspektivet. Det är förstås väldigt bra.
            </seg>
            <seg n="725148e7">
              Men det finns alltid en risk, precis som när det gäller frihandel,
              att protektionismen frodas när vi har en finansiell kris. På samma
              sätt är det när det gäller öppenhet och insyn. Det finns en risk
              att insynsdelen minskar just för att man vill stärka det egna
              landet eller för att det finns andra frågor som bedöms som viktiga.
            </seg>
            <seg n="58d5c4bd">
              Utifrån det perspektivet vill jag fråga statsministern på vilket
              sätt regeringen kommer att arbeta för att öppenhet och insyn ska
              finnas med på dagordningen. Jag är väl medveten om att sex månader
              är väldigt kort tid för att man ska kunna driva en fråga framåt,
              men jag tycker ändå att den är viktig och vill höra statsministerns
              synpunkter.
            </seg>
          </u>
          <note type="speaker" n="1d2c5d04">
            Anf. 114 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-f0c85f18ead92cc7-3" n="882d9df8" next="i-28ed278263a5bcf2-3">
            <seg n="920eb9d1">
              Herr talman! Vi tyckte att vi redan under det förra svenska ordförandeskapet
              jobbade mycket med detta öppenhet som är svensk tradition. Där
              finns det ibland lite olika åsikter.
            </seg>
            <seg n="1c5896ec">
              Jag tror att det gäller att så praktiskt som möjligt synliggöra
              detta. Vi jobbar bland annat med en webbportal och webbinformationsstöd
              på olika språk. Det ska göra det möjligt att få access till det
              svenska ordförandeskapet och se var vi befinner oss och var olika
              frågor befinner sig. Det är ett sätt att tillmötesgå detta.
            </seg>
            <seg n="00c4f6c8">
              Det är nog riktigt att man på sex månader inte förändrar mycket.
              Jag har till exempel noterat att avgörande för hur man ska uttolka
              vad som sker på olika toppmöten är att man på 27 olika presskonferenser
              inte säger samma sak. Det finns alltså en vilja att beskriva det
              väldigt nationellt när man väl har avslutat ett toppmöte. Det
              får alla bära ansvar för. Det är också en fråga om insyn i den
              meningen att vi får en korrekt bild av vad som egentligen har
              förevarit vid dessa toppmöten.
            </seg>
            <seg n="40ab350a">
              Vi ska försöka ta vårt ansvar genom att i vårt ordförandeskap
              korrekt återge både diskussioner och de beslut som har fattats.
            </seg>
            <seg n="d45c9df4">
              Jag hoppas att webbportalen som vi har jobbat en hel del med
              i praktiken ska tillföra en del av den öppenhet vi talar om.
            </seg>
          </u>
          <note n="aff7c29d">
            Anf. 115 GUNNAR ANDRÉN (fp):
          </note>
          <u who="fredrik_reinfeldt_4bc499" xml:id="i-28ed278263a5bcf2-3" n="882d9df8" prev="i-f0c85f18ead92cc7-3">
            <seg n="55e01f0d">
              Herr talman! Jag vill börja med att önska statsministern och
              regeringen lycka till så att det blir ett framgångsrikt ordförandeskap,
              precis som 2001. Det är viktigt för bilden av Sverige.
            </seg>
            <seg n="db50f818">
              Jag vill ta upp en överutmaning till detta väldigt fina program.
              Det handlar om den folkliga förståelsen och förankringen när det
              gäller hela EU-projektet.
            </seg>
            <seg n="2829824a">
              Jag såg ett tv-program från Berlin under EU-valrörelsen nyligen.
              Där fick väljare frågan om de kunde påverka eller inte. Alla svarade
              samma sak: Nej, vi kan inte påverka.
            </seg>
            <seg n="75d476d1">
              Det handlar inte om det geografiska avståndet, utan om det mentala
              avståndet till Bryssel.
            </seg>
            <seg n="9db144f5">
              Vi hade glädjen att se att valdeltagandet i Sverige ökade, men
              totalt sett minskade det folkliga engagemanget och valdeltagandet
              i Europa. Det är en överutmaning som jag ser det. Det finns inte
              riktigt med här, men jag förstår att statsministern menar att
              alla delar som politikerna hanterar är svaret på denna överutmaning.
            </seg>
            <seg n="7778f39d">
              Jag vill ändå fråga statsministern om vi kan slå oss till ro
              med att detta projekt kommer att fortsätta att om fem år vara
              under 50 procents valdeltagande. Jag tycker att det är en jätteutmaning
              för alla länder.
            </seg>
          </u>
          <note type="speaker" n="400ee173">
            Anf. 116 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-41" n="882d9df8">
            <seg n="d40b9d93">
              Herr talman! Jag kunde ju återge att Sverige var en avvikare
              i det sammanhanget med ett tydligt ökat valdeltagande. Vi uttolkade
              att det berodde på att vi nu mer pratade om faktiska sakfrågor
              som människor kände engagemang för än vad som kanske var fallet
              under tidigare valrörelser. Det har också för svenska folket blivit
              mer vardagsnära att vi är medlemmar av EU, och det har sjunkit
              in.
            </seg>
            <seg n="1289be63">
              Vi måste jobba med att förankra EU hos medborgarna. Då är det
              väldigt viktigt att beskriva EU korrekt. I vilka frågor ska EU
              kunna göra skillnad? Hur ska vi kunna använda institutionen på
              rätt sätt i de frågorna? Det kan vara klimatfrågor, finanskris
              och sådant som är genuint gränsöverskridande.
            </seg>
            <seg n="265ebace">
              Alltför ofta blir det tvärtom. Man försöker skylla EU för det
              som tydligt är nationella eller lokala ansvarsområden. Dessutom
              ställer man stora krav på att EU ska utveckla politik för sådant
              som i grunden är nationellt. Det tror jag inte är bra vare sig
              för EU eller för förståelsen för EU hos medborgarna. Det skapar
              dessutom en förväntan som sedan inte infrias.
            </seg>
            <seg n="66411dde">
              Vi har alla ansvar i vår budskapsgivning för att EU beskrivs
              korrekt och används på ett korrekt sätt.
            </seg>
            <seg n="83890615">
              Det är ett viktigt starkt samarbete, men det finns till för det
              som är genuint gränsöverskridande, det som medlemsländerna har
              talat om att samarbetet ska syssla med.
            </seg>
            <seg n="18e3f080">
              Det är mycket som finns kvar för Sveriges riksdag, landsting
              och kommuner. Där tror jag att mycket av svaret ligger. Då minskar
              kanske känslan av distansbeslut som fattas någon annanstans.
            </seg>
            <seg n="fea2dba4">
              Hur mycket av detta som kommer att vara möjligt under svenskt
              ordförandeskap låter jag vara osagt. Det är många år kvar innan
              det stundar ett nytt val till Europaparlamentet.
            </seg>
          </u>
          <note type="speaker" n="3464a5a0">
            Anf. 117 HELENA BARGHOLTZ (fp):
          </note>
          <u who="helena_bargholtz_8cc1eb" xml:id="i-1c4b6eb9ed497641-0" n="8a79eda0">
            <seg n="d06e336c">
              Herr talman! Vi har fått bra svar på många och ganska svåra frågor.
            </seg>
            <seg n="e4a88c91">
              Jag har läst kommissionens underlag för Helsingforssprogrammet
              för ett tryggare och öppnare Europa. Jag har två konkreta och
              kontroversiella frågor med anledning av det.
            </seg>
            <seg n="0ddb81c1">
              Den ena handlar om att det i programmet talas om att barns rättigheter
              ska skyddas och respekteras. Det står väldigt mycket bra saker
              om barn.
            </seg>
            <seg n="cfe7af03">
              Vi har i Sverige haft förbud mot barnaga i 30 år. Det har varit
              väldigt framgångsrikt, inte minst för att det har varit normerande.
            </seg>
            <seg n="6e8a8654">
              Min fråga gäller om man i det fortsatta arbetet från svensk sida
              är beredd att fortsätta att driva detta och propagera för detta
              förslag. Det är kontroversiellt eftersom man i många länder fortfarande
              anser att det är föräldrars rätt och ibland skyldighet att slå
              sina barn i uppfostringssyfte.
            </seg>
            <seg n="34c87ad9">
              Min andra fråga gäller också en sak som det talas om i programmet,
              nämligen människohandel. Det är ett allvarligt brott mot mänskliga
              rättigheter. Jag har fått höra att detta är en prioriterad fråga
              för det svenska ordförandeskapet, och det känns väldigt bra.
            </seg>
            <seg n="cf378a4c">
              Människohandeln styrs väldigt mycket av efterfrågan. Därför är
              sexköpslagen väldigt intressant i detta sammanhang. Jag vet att
              det finns många från olika håll, inte minst olika organisationer,
              som gärna vill veta mer om hur den svenska sexköpslagen har fungerat.
              Därför undrar jag om Sverige i samband med diskussionerna om hur
              man ska motverka människohandel för sexuella ändamål kommer att
              lyfta fram frågan om sexköpslagen. Jag menar inte att EU ska lagstifta
              om detta men att det ska ges möjlighet att tala om det och lyfta
              fram det. Vi vet att vi har bra erfarenheter från svensk sida.
              Människohandeln är mindre i Sverige än i länder där man inte har
              denna lagstiftning, och det är egentligen bara Sverige som har
              en sådan.
            </seg>
            <seg n="ab64e493">
              Jag har alltså två frågor om barnaga och om människohandel.
            </seg>
          </u>
          <note type="speaker" n="73af115b">
            Anf. 118 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-42" n="882d9df8">
            <seg n="61942ba8">
              Herr talman! Jag nämnde tidigare att vi betraktar detta som ett
              helt svenskt ordförandeskap, och som exempel på det sade jag att
              man tittar på hela Sverige och inte bara på vad en regering och
              ett arbetsprogram uttrycker. Erfarenheten är att det blir en stund
              då man mer ställer sig frågan: Hur ser Sverige ut? En del av dessa
              frågor kan säkert komma upp i medierna, och vi kommer att se ett
              utökat intresse för Sverige som nation och för de reformer som
              vi har genomfört. I allt detta kommer säkert en del av dessa frågor
              att tas upp.
            </seg>
            <seg n="6a708f76">
              Om frågan ställs specifikt hur vi avser att använda vårt ordförandeskap
              är det precis detta som ibland är omöjligt att göra. Vi kan inte
              som inkommande ordförandeland säga att vi har följande nationella
              lagstiftningar som vi anser att andra ska rätta sig efter, inrätta
              eller tycka är bra. Vi har samma invändning mot alla andra som
              har ordförandeskapet, nämligen att man inte kan agera så, inte
              inom ramen för ordförandeskapet. Det får i så fall komma fram
              på andra sätt.
            </seg>
            <seg n="d6c2bf34">
              Vår förhoppning är att det ska finnas en väldigt balanserad syn
              på Helsingforssprogrammet och på de frågor som nämns, som både
              uttrycker denna balans i synen på migration och andra frågor som
              jag har gjort mig till tolk för flera gånger. Men det kommer rimligen
              inte att kunna betraktas som ett svenskt program, utan det är
              ett sätt att försöka balansera att EU har 27 medlemsländer.
            </seg>
          </u>
          <note type="speaker" n="c09ed328">
            Anf. 119 BÖRJE VESTLUND (s):
          </note>
          <u who="borje_vestlund_48292a" xml:id="i-fec06d00b2c6ec14-1" n="173d6b85">
            <seg n="19695f7f">
              Herr talman! Jag har några frågor framför allt om civilrätt.
              Det sägs här att Helsingforssprogrammet ska omfatta hela politikområden.
              Men inte med ett ord tar man upp någonting kring det civilrättsliga
              området. Man tar visserligen när det gäller RIF-rådet upp att
              man ska ta upp frågor om arv, testamente och Bryssel I-förordningen,
              men man tar inte upp någonting om detta i Helsingforssprogrammet.
              Jag skulle vilja veta varför civilrätten fallit bort i det sammanhanget.
            </seg>
            <seg n="c1486991">
              Under vår valrörelse var vi många som var ute och debatterade
              inte minst upphovsrättslagstiftningen. Jag kan inte se att det
              finns någonting i programmet om just upphovsrättslagstiftningen.
            </seg>
            <seg n="a57e562c">
              Jag hade också tänkt fråga om telekompaketet, men det har Ulf
              Holm redan frågat om.
            </seg>
            <seg n="f45a55b8">
              Min sista fråga gäller regelförenklingar. Vi har haft problem
              i Sverige med regelförenklingar, men jag får lov att säga att
              detta arbete trots allt har kommit i gång trots min ständiga kritik
              mot detta. Men i EU går det om möjligt ännu trögare att minska
              regelbördan för småföretagen. Min fråga är: Vad har det svenska
              ordförandeskapet tänkt göra konkret när det gäller just regelförenkling
              för företag?
            </seg>
          </u>
          <note type="speaker" n="76eefb50">
            Anf. 120 Statsminister FREDRIK REINFELDT (m):
          </note>
          <u who="fredrik_reinfeldt_4bc499" xml:id="i-62fce2b4d9f78e9b-43" n="882d9df8">
            <seg n="8dcd2c3c">
              Herr talman! Detta gäller en del detaljer som kommer att vara
              kopplade väldigt mycket till Maud Olofssons och Beatrice Asks
              respektive ministerrådsansvar. Jag är övertygad om att Maud Olofsson
              kommer att försöka vara pådrivande för regelförenklingar, både
              EU-relaterad regelförenkling och nationella åtaganden. Likadant
              är det när det gäller innehållet i Helsingforssprogrammet och
              i de rättsliga frågorna och inrikesfrågorna där det finns ett
              utkast. Det är mycket riktigt att det säkert inte täcker allting.
              Varför man har valt att göra exakt denna avgränsning känner jag
              inte till. Det är lämpligen så att Beatrice Ask redogör exakt
              för hur man har resonerat kring avgränsningarna där.
            </seg>
          </u>
          <note n="881db3ea">
            Överläggningen var härmed avslutad.
          </note>
          <note n="9d0cfa1e">
            12 § Avsägelse
          </note>
          <note n="9fd4a73e">
            Förste vice talmannen meddelade att Tobias Krantz (fp) avsagt
            sig uppdraget som suppleant i Riksrevisionens styrelse.
          </note>
          <note n="485961b5">
            Kammaren biföll denna avsägelse.
          </note>
          <note n="6e1644a2">
            13 § Anmälan och omedelbar hänvisning till utskott samt beslut
            om förlängd motionstid
          </note>
          <note n="4a8cfaf5">
            Anmäldes
          </note>
          <note n="b8c4720b">
            Kammaren biföll talmannens förslag att denna proposition omedelbart
            skulle hänvisas till finansutskottet.
          </note>
          <note n="33643b51">
            Kammaren biföll talmannens förslag att motionstiden för denna
            proposition skulle förlängas till fredagen den 18 september .
          </note>
          <note n="4a8cfaf5">
            Anmäldes
          </note>
          <note n="2cce6048">
            Kammaren biföll talmannens förslag att ovanstående motioner omedelbart
            skulle hänvisas till utskott enligt följande:
          </note>
          <note n="b7bf3e5f">
            14 § Anmälan om frågor för skriftliga svar
          </note>
          <note n="9e3dd3ed">
            Anmäldes att följande frågor för skriftliga svar framställts
          </note>
          <note n="48a221d2">
            den 22 juni
          </note>
          <note n="b4ada83c">
            Kent Härstedt
          </note>
          <note n="a64e8fd7">
            den 23 juni
          </note>
          <note n="d70f7233">
            Kerstin Engle
          </note>
          <note n="02c42412">
            Ann-Christin Ahlberg
          </note>
          <note n="9631afe3">
            Eva Sonidsson
          </note>
          <note n="6dae35ef">
            Börje Vestlund
          </note>
          <note n="6dae35ef">
            Börje Vestlund
          </note>
          <note n="eedcaea2">
            Hans Olsson
          </note>
          <note n="b71dfce7">
            Frågorna redovisas i bilaga som fogats till riksdagens snabbprotokoll
            tisdagen den 15 september.
          </note>
          <note n="b602e7ff">
            15 § Kammaren åtskildes kl. 15.35.
          </note>
          <note n="7e6835c2">
            Förhandlingarna leddes
          </note>
          <note n="0522996a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
