<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--86</head>
          <docDate when="2008-03-18">2008-03-18</docDate>
        </div>
      </front>
      <body>
        <div>
          <note n="6a19b644">
            ﻿
          </note>
          <note n="0b19210b">
            Riksdagens protokoll
          </note>
          <note n="3e083437">
            2008/09:86
          </note>
          <note type="date" n="a6800260">
            Onsdagen den 18 mars
          </note>
          <note n="5cc4bbae">
            Kl. 09:00 - 22:31
          </note>
          <note n="e93af67f">
            1 § Justering av protokoll
          </note>
          <note n="e7ac6ba8">
            Justerades protokollet för den 12 mars.
          </note>
          <note n="d180f4c0">
            2 § Meddelande om information från regeringen
          </note>
          <note n="e0f19491">
            Förste vice talmannen meddelade att tisdagen den 24 mars kl.
            13.30 skulle statsminister Fredrik Reinfeldt (m) lämna information
            från Europeiska rådets möte.
          </note>
          <note n="f5da238d">
            Meddelandet hade delats ut till riksdagens ledamöter.
          </note>
          <note n="9a8884db">
            3 § Meddelande om aktuell debatt
          </note>
          <note n="4f7bfd52">
            Förste vice talmannen meddelade att på begäran av Socialdemokraternas,
            Vänsterpartiets och Miljöpartiet de grönas riksdagsgrupper skulle
            en aktuell debatt om bonusar i de statliga företagen anordnas
            torsdagen den 26 mars kl. 12.00.
          </note>
          <note n="c5949431">
            Från regeringen skulle näringsminister Maud Olofsson (c) delta.
          </note>
          <note n="404bf1c5">
            Den inkomna skrivelsen hade följande lydelse:
          </note>
          <note n="4d03d965">
            Begäran om aktuell debatt
          </note>
          <note n="e0206fd8">
            Den ekonomiska krisen slår hårt mot många delar i samhället.
            Flera statliga bolag går med förlust. De statligt ägda AP-fonderna
            rapporterar om förluster i storleksklassen runt 200 miljarder
            kronor.
          </note>
          <note n="43359ecd">
            Under hösten har vi vid återupprepade tillfällen kunnat lyssna
            till regeringens kritik mot storbankernas frikostiga bonussystem.
            Finansminister Anders Borg sa så sent som den 3 februari i år
            Vi tillåter inte bonusar. Vi tillåter inte lönehöjningar. Och
            vi tillåter inte någon höjning av styrelsearvoden, säger Anders
            Borg (M). (Privata affärer, 2009-02-03)
          </note>
          <note n="a2eee4e3">
            Men precis som på många andra områden så säger regeringen en
            sak; men gör något helt annat. I de statligt ägda bolagen, där
            regeringen själv har makten att styra, har bonusavtalen under
            hösten höjts till nya rekordnivåer. Förra sommaren ändrade nämligen
            regeringen reglerna för bonus i statliga företag. I regeringens
            nya generösa regler har det generella motståndet mot bonusar i
            statlig verksamhet hävts. Regeringen fördubblade utrymmet för
            bonusersättningar för direktörer från två till fyra månadslöner.
            Regeringen tog bort kravet på att bonus skall tidsbegränsas. Regeringen
            avskaffade också förbudet mot bonus vid förluster.
          </note>
          <note n="78c39976">
            Vi kräver att regeringen omedelbart agerar i frågan. För oss
            är det fullständigt omoraliskt och orimligt att staten i det nödläge
            som råder i svensk ekonomi tillåter en fördubbling av bonusarna.
          </note>
          <note n="11e4d3d0">
            Mot bakgrund av detta begär vi, Socialdemokraterna, Miljöpartiet
            och Vänsterpartiet, en aktuell debatt om bonusar i de statliga
            företagen och regeringens ansvar.
          </note>
          <note n="c8f8732e">
            Sven-Erik Österberg
          </note>
          <note n="5a44880c">
            Ulf Holm
          </note>
          <note n="8685fa83">
            Alice Åström
          </note>
          <note n="11af570b">
            4 § Anmälan om fördröjda svar på interpellationer
          </note>
          <note n="f26cc197">
            Till riksdagen hade inkommit följande skrivelser:
          </note>
          <note n="a6fb7c7b">
            Interpellation 2008/09:369
          </note>
          <note n="03a82f48">
            Interpellation 2008/09:369 Vidareutbildning av obehöriga lärare
          </note>
          <note n="508b0504">
            Interpellationen kommer att besvaras fredagen den 3 april 2009.
          </note>
          <note n="ad85d886">
            Skälet till dröjsmålet är en hastigt påkommen resa.
          </note>
          <note n="71c42ed7">
            Lars Leijonborg
          </note>
          <note n="e0436c53">
            Interpellation 2008/09:374
          </note>
          <note n="f75aa2e9">
            Interpellation 2008/09:374 Bensinmackarna
          </note>
          <note n="8b127f3c">
            Interpellationen kommer att besvaras tisdagen den 24 mars 2009.
          </note>
          <note n="8e30e82c">
            Skälet till dröjsmålet är nationella samt utrikes resor.
          </note>
          <note n="f71113ab">
            Fredrik Ahlén
          </note>
          <note n="b74aa494">
            5 § Hänvisning av ärenden till utskott
          </note>
          <note n="fb142831">
            Föredrogs och hänvisades
          </note>
          <note n="1a2c99e4">
            6 § Förnyad bordläggning
          </note>
          <note n="e1864e32">
            Föredrogs och bordlades åter
          </note>
          <note n="5e9395c2">
            7 § Beslut om ärenden som slutdebatterats den 12 mars
          </note>
          <note n="1a3845f2">
            Punkt 2
          </note>
          <note n="f596ddf4">
            Punkt 3
          </note>
          <note n="b41007d1">
            Punkt 4
          </note>
          <note n="fbfaa6c2">
            Övriga punkter
          </note>
          <note n="beb8c363">
            8 § Public service-frågor
          </note>
          <note n="79b4cdad">
            Föredrogs
          </note>
          <note n="6020c0f5">
            Förste vice talmannen konstaterade att ingen talare var anmäld.
          </note>
          <note n="50a602aa">
            9 § Kulturmiljövård och museer
          </note>
          <note n="79b4cdad">
            Föredrogs
          </note>
          <note n="6020c0f5">
            Förste vice talmannen konstaterade att ingen talare var anmäld.
          </note>
          <note n="d96c2970">
            10 § Spel- och lotterifrågor
          </note>
          <note n="79b4cdad">
            Föredrogs
          </note>
          <note n="6020c0f5">
            Förste vice talmannen konstaterade att ingen talare var anmäld.
          </note>
          <note n="e28e51be">
            11 § Vissa kulturpolitiska frågor
          </note>
          <note n="79b4cdad">
            Föredrogs
          </note>
          <note type="speaker" n="27fa073c">
            Anf. 1 SIV HOLMA (v):
          </note>
          <u who="siv_holma_8514dc" xml:id="i-217bfe16442bb5ba-0" n="5eebc5c6" next="i-19948b73064a1b00-0">
            <seg n="87a500a6">
              Herr talman! Kulturutskottet kom i går tillbaka från en tredagars
              utskottsresa till Region Skåne. Vi fick ta del av Region Skånes
              sätt att arbeta med kulturfrågorna. Vi har ökat vår kompetens
              om skånska kulturmiljöfrågor, Skånes Dansteater, skånsk kulturpolitik,
              skånska riksspelmän, kulturhuvudstadsprojektet Lund 2014, Riksarkivet
              i Uppåkra som har rikedomar från järnåldern, Dunkers kulturhus
              i Helsingborg, Moderna Museet Malmö och sist men inte minst skånska
              filmskapares förutsättningar och villkor i Skåne.
            </seg>
            <seg n="a4e4bcc4">
              Det är mycket värdefullt att vi ibland kan lämna huvudstaden
              för att på ort och ställe ta del av hur kulturen växer och knakar
              runt om i vårt avlånga land.
            </seg>
            <seg n="e66a4b53">
              Herr talman! I detta motionsbetänkande finns tolv reservationer.
              Vänsterpartiet är med på samtliga. Vi har två gemensamma reservationer
              med Socialdemokraterna och Miljöpartiet som dels handlar om HBT-frågor,
              dels om jämställdhet inom kulturområdet. Vi har en gemensam reservation
              med Socialdemokraterna som handlar om vikten av arbetsplatsbibliotek.
              Övriga nio är våra egna v-reservationer.
            </seg>
          </u>
          <note n="41d66264">
            Jag yrkar bifall till v-reservationen 1 om pris- och löneomräkning
            av kulturanslag.
          </note>
          <u who="siv_holma_8514dc" xml:id="i-19948b73064a1b00-0" n="5eebc5c6" prev="i-217bfe16442bb5ba-0">
            <seg n="25333456">
              I linje med vad den förre socialdemokratiske kulturministern
              Bengt Göransson säger, att kulturpolitikens viktigaste uppgift
              är att skapa och vidmakthålla en kulturens infrastruktur, alltifrån
              fasta institutioner till ett generöst konstnärsstöd, där ett fritt
              och i grunden okontrollerbart kulturliv kan odlas är det viktigt
              att samtliga kulturanslag räknas upp med hänsyn till pris- och
              löneutvecklingen.
            </seg>
            <seg n="4d84d615">
              Vänsterpartiet har länge drivit kravet på pris- och löneomräkning
              av samtliga kulturanslag. Allianspartiernas företrädare i kulturutskottet
              uttalade sig våren 2006 för att anslaget till de fria grupperna
              och Teateralliansen skulle omfattas av en årligen återkommande
              pris- och löneomräkning och för att regeringen skulle ta ett helhetsgrepp
              då det gäller inflationssäkringen av anslagen på hela kulturområdet.
            </seg>
            <seg n="254a36ef">
              Men ännu har ingenting hänt utom att alliansregeringen efter
              valet har sagt att de inte avser att göra något. Allianspartiernas
              ståndpunkt står alltså i dag inte i överensstämmelse med vad företrädarna
              tidigare uttalade före valet, inte heller efter valet.
            </seg>
            <seg n="0618724e">
              Kulturministern till exempel lovade i en interpellationsdebatt
              våren 2007 om pris- och löneomräkning att självklart ska det man
              säger i opposition också gälla: Vår ambition är fortfarande kvar.
              Vi ansåg, som det stod i den reservation som Siv Holma tog upp,
              att anslaget till de fria grupperna och Teateralliansen ska omfattas
              av pris- och löneomräkning och att regeringen borde ha ett helhetsgrepp
              över denna fråga. Detta avser vi att genomföra.
            </seg>
            <seg n="0bbae480">
              Då kommer frågan: När kommer allianspartierna att genomföra kulturministerns
              löfte? Vill ni som företräder alliansregeringen ge ett besked
              i dagens debatt?
            </seg>
            <seg n="76eb78cb">
              Herr talman! På kulturområdet likaväl som på alla andra samhällsområden
              finns en maktordning som inte bara har med klass att göra utan
              också med kön.
            </seg>
            <seg n="85bcccf2">
              Inom kultursektorn finns samma strukturer och könsbarriärer som
              råder i samhället i stort. Kvinnor utgör den största andelen av
              dem som läser skönlitteratur, går på teater, museer och så vidare.
              Flickor och kvinnor dominerar på de flesta konstnärliga linjerna
              och utbildningarna på gymnasiet, högskolorna och inom folkbildningen
              medan männen har makten över de ekonomiska resurserna.
            </seg>
            <seg n="aeab973d">
              Se bara på alliansregeringen! Den har en kvinna som kulturminister,
              men det är en man som är finansminister och har makten över pengarna
              i statsbudgeten.
            </seg>
            <seg n="ae6c87a1">
              Kvinnorna är, som sagt, i klar majoritet bland publiken i konsthallar,
              teatersalonger och konserthus. Kvinnliga konstnärer har ofta svårare
              än manliga att klara sig ekonomiskt. Men på chefsstolarna är männen
              i majoritet.
            </seg>
            <seg n="34397645">
              Vänsterpartiet tillämpar genusperspektiv på alla delar av kulturområdet
              och vill bredda mäns och pojkars tillgång till kultur samtidigt
              som vi också vill öka kvinnors tillgång till positioner med inflytande
              och makt. Hur skulle ett framtida samhälle se ut om intresset
              för kultur skulle vara jämnt fördelat mellan kvinnor och män?
              Skulle kulturen få en mer framskjuten plats?
            </seg>
            <seg n="240d88dc">
              Vi föreslår att en aktionsgrupp liknande den som tidigare arbetade
              inom barnkulturområdet tillsätts och får i uppdrag att kartlägga
              kulturlivet ur ett genusperspektiv. Kartläggningen ska avse både
              kulturskaparna och kulturnyttjarna.
            </seg>
            <seg n="ab50443b">
              Vi behöver en feministisk handlingsplan för att få en jämställd
              kultur. Om alliansregeringen menar allvar med jämställdheten bör
              den återkomma till riksdagen med en feministisk handlingsplan.
              Det räcker inte med att pytsa ut 3 miljoner under en treårsperiod
              till jämställdhetssatsningar och projekt främst inom scenkonstområdet.
            </seg>
            <seg n="c87a4ac7">
              Dessutom, herr talman, är det beklagligt att Kulturutredningen
              föreslår nya mål där man undviker att nämna jämställdhet. Kulturutredningen
              återgår till ett mer slätstruket mål där man talar om alla. Man
              skulle kunna tro att Kulturutredningen resonerar som så att om
              man blundar tillräckligt mycket slipper man se könsmaktsstrukturen.
            </seg>
            <seg n="fb5b1c3b">
              Sammantaget, herr talman, innebär alliansregeringens åtgärder
              och Kulturutredningens förslag att vi backar in i framtiden.
            </seg>
            <seg n="a6e2b62b">
              Herr talman! Vänsterpartiet uppmärksammar samarbetet mellan proffs
              och amatörer i två reservationer. De är lika viktiga båda två.
              Jag koncentrerar mig på en av dem i dag. Jag yrkar bifall till
              v-reservation 10 om communityteater.
            </seg>
            <seg n="76c4aca4">
              Communityteater är en ny men växande företeelse inom teatrarna
              som går ut på att nå dem som inte självmant hittar till teater-
              och dansscenerna. Det kan exempelvis handla om att samla människor
              som får berätta historier som är viktiga och som med stöd från
              den professionella teatern kan innebära att en pjäs blir till
              och spelas upp. Exempel på detta arbetssätt finns i Botkyrka men
              också vid Tornedalsteatern i Pajala.
            </seg>
            <seg n="e3f5ec3e">
              Tornedalsteatern har visat att framgångsrik teaterverksamhet
              kommer till stånd just i mötet mellan professionella och amatörer.
              De har med en liten professionell kärna genomfört olika projekt
              som fått mycket stor betydelse för det omgivande samhället. Förutom
              kreativ och konstnärlig inspiration har de uppnått flera viktiga
              sociala mål.
            </seg>
            <seg n="b041a1b3">
              Communityteatrarna hamnar lätt utanför fungerande bidragssystem,
              eftersom staten inte tar ansvar för amatörkulturens möte med professionella
              utan lämnar över ansvaret till kommunerna vilkas ekonomiska ställning,
              som vi alla vet, oftast är alltför bekymmersam. Tornedalsteatern
              har genom sin position som nationell minoritetsteater ändå lyckats
              erhålla statliga bidrag. Det är bra, men Vänsterpartiet anser
              att alliansregeringen på ett mer offensivt sätt måste ta tag i
              den här nya formen av framgångsrikt samarbete mellan amatörer
              och proffs.
            </seg>
            <seg n="40cca198">
              Vänsterpartiet har länge efterlyst större engagemang från alliansregeringens
              sida. Visst handlar det också om ekonomiska resurser. Nuvarande
              nivåer på bidrag till institutionsteatrar och de fria grupperna
              räcker inte till för ytterligare uppdrag utöver dem som de redan
              har. Amatörteaterföreningarnas anslag är också för magra.
            </seg>
            <seg n="82078f3d">
              När vi mäter ekonomiska värden av kulturella satsningar måste
              vi förstå vad självförtroende, självförståelse, tillit till varandra,
              kulturell identitet och utveckling av kreativa förmågor har för
              positiva effekter på samhällsutvecklingen. Kultur utgör i sig
              en motkraft till ett samhälle präglat av vinstmaximering, eftersom
              dess egentliga värde inte kan mätas kommersiellt.
            </seg>
            <seg n="42a16183">
              Herr talman! Tornedalsteatern arbetar envist vidare och har en
              vision om att den inom en inte alltför avlägsen framtid av stat,
              landsting och kommun ges möjlighet att starta en professionell
              ensemble inom meänkieliområdet.
            </seg>
          </u>
          <note n="738543ee">
            Jag yrkar därför bifall till s-, v- och mp-reservation nr 5 om
            jämställdhet inom kulturen.
          </note>
          <note type="speaker" n="ee6f8828">
            Anf. 2 ANNE LUDVIGSSON (s):
          </note>
          <u who="anne_ludvigsson_f70db7" xml:id="i-e5a675f9d17c9bc4-0" n="bbe6ac96">
            <seg n="9e6817c4">
              Herr talman! Det är KrU5 Vissa kulturpolitiska frågor vi diskuterar.
              Nyss hemkommen från en fantastisk utskottsresa till Skåne känner
              jag det helt naturligt att fortsätta kulturdebatten här i kammaren.
            </seg>
            <seg n="db53ccf5">
              Jag ska börja med något som naturligtvis också diskuterades i
              Skåne, och det är Kulturutredningen och de förslag och de icke-förslag
              som finns eller inte finns där.
            </seg>
            <seg n="5f82deb3">
              För drygt en månad sedan presenterades Kulturutredningen. Den
              tillsattes 2007 och har blivit föremål för oerhört stora förhoppningar.
              Man sade också att man mer eller mindre skulle göra upp med 1974
              års kulturpolitik.
            </seg>
            <seg n="7840257b">
              Kulturpolitik är en djupt politisk fråga. Den är fundamental
              för demokratin som sådan, och därför måste en utredning ge plats
              åt en bred, öppen och obändig diskussion, inte bara i referensgrupper.
              Det är inget nytt att vi socialdemokrater var väldigt kritiska
              till att det inte blev en parlamentarisk utredning, och man hade
              nog också från fler håll förväntat sig en utredning som skulle
              ha tid och möjlighet att gå mer på djupet.
            </seg>
            <seg n="3da7dc68">
              Men det blev en expertutredning som gavs bara ett och ett halvt
              år, följt av tre månaders remisstid. Det är väldigt snabbt, och
              därmed har mycket gått förlorat. Det som presenterades var mer
              eller mindre en organisationsutredning med en förändrad administrativ
              modell. Man pratar om kulturens sfärer och kulturens arkitektur.
              Det är bra att man tar tag i myndighetsstrukturen, men jag måste
              ändå fråga mig om man inte börjar i fel ända. Myndighetsstrukturen
              ska ju följa behoven, och därför hade det varit naturligt att
              man tittade på kulturpolitiken som helhet och därefter lade fast
              en myndighetsstruktur.
            </seg>
            <seg n="0d949920">
              Herr talman! Mottagandet talar sitt tydliga språk. Det var en
              livlig debatt och höga förväntningar innan utredningen kom, men
              nu är det förvånansvärt tyst. Den diskussion förslagen i någon
              mån har väckt handlar naturligtvis om den administrativa förvaltningen
              och framför allt om frågan vad en sådan stor omorganisering kommer
              att kosta.
            </seg>
            <seg n="fcbc7ed0">
              Det som är positivt att det diskuteras är förslagen om en portföljmodell.
              Det är ett bra förslag, men det måste hanteras på ett varsamt
              sätt eftersom vi inte har regionerna klara i Sverige.
            </seg>
            <seg n="10d477f7">
              Förslagen och diskussionerna om medborgarperspektivet är också
              bra. De är dock inte fördjupade, men det hoppas jag att inte minst
              remissinstanserna ska göra.
            </seg>
            <seg n="f88ebead">
              Man blir lite oroad över vad det egentligen är som händer. I
              Kulturutredningen uppmanar man kulturministern att ge Statskontoret
              i uppdrag att räkna på och börja arbetet med att förbereda för
              myndighetssammanslagningen. Nu säger kulturminister Lena Adelsohn
              Liljeroth att de inte har några planer på att ge ett sådant uppdrag
              just nu, och hon har också tidigare sagt att hon egentligen inte
              tror på att flytta runt myndigheter.
            </seg>
            <seg n="10cf5bdb">
              Herr talman! Vi får återkomma till Kulturutredningen. Men vi
              hänvisar ändå en hel del till den, eftersom vi väntar på remissvar
              och på en proposition. När kommer den, och när kommer förslagen?
              Inte vet jag, och kanske vet inte kulturministern heller. Vad
              vill regeringen? Frågetecknen är många.
            </seg>
            <seg n="a90a87cb">
              I det här betänkandet finns som sagt var motioner som vi socialdemokrater
              tillsammans med v och mp har tagit ställning för. Det är motioner
              som tar upp viktiga frågeställningar om HBT-kompetens i kulturlivet
              och ett jämställt kulturliv och kultur i arbetslivet främst arbetsplatsbibliotek.
            </seg>
            <seg n="6c0bcea7">
              Vi anser att det är angeläget att myndigheter och institutioner
              på kulturområdet synliggör homosexuellas, bisexuellas och transpersoners
              liv och erfarenheter. Detta är något som vi också ska vara vaksamma
              på och lyfta upp när vi har internationellt utbyte, för vi vet
              ju hur de här människorna behandlas och hur det ser ut i vår omvärld.
              Här har alla myndigheter och alla på kulturområdet ett stort ansvar.
            </seg>
            <seg n="6ce17b4e">
              Inom kultursektorn finns samma strukturer och könsbarriärer som
              i samhället i stort, och det är inget nytt. Det måste bli jämställt,
              både på och bakom scenen och också bland kulturutnyttjarna. Där
              har vi det omvända; det är män som utnyttjar kulturen mindre än
              kvinnor. Här måste vi göra något, och därför står vi också bakom
              den motion som v har på det området.
            </seg>
            <seg n="467c5dee">
              Närheten till kultur och möjligheten till kulturkonsumtion som
              en del i vardagen har väldigt många positiva effekter, såväl för
              den enskilde som för samarbetsklimatet på arbetsplatsen. Därför
              vill jag understryka betydelsen av arbetsplatsbibliotek, och i
              likhet med motionären bakom Kr360 anser vi därför att det är kulturpolitiskt
              väl motiverat att satsa på arbetsplatsbibliotek med engagerade
              bokombud och läsfrämjande insatser.
            </seg>
            <seg n="969ae33c">
              Det är också viktigt att gå vidare och utveckla nya försök med
              biblioteksverksamhet, bland annat på platser där många passerar
              från och till arbetsplatsen. Där har Helsingfors gått före. I
              tunnelbanan i Helsingfors finns det tunnelbanebibliotek. Sådant
              skulle jag vilja se mycket mer av, kanske på busshållplatser och
              lite överallt. Även vägbiblioteken är prövade och väldigt bra.
              Där kan de som kör lastbil låna ljudböcker som de sedan kan lämna
              tillbaka på annan ort.
            </seg>
            <seg n="ebae325b">
              Det är mycket som återstår, och vi får som sagt var invänta den
              stora debatten om Kulturutredningen. Jag vill yrka bifall till
              reservation 4, 5 och 12.
            </seg>
          </u>
          <note type="speaker" n="0ede7604">
            Anf. 3 ESABELLE DINGIZIAN (mp):
          </note>
          <u who="esabelle_dingizian_d985ec" xml:id="i-6b862556bd3d11ca-0" n="f70106af">
            <seg n="e0175590">
              Herr talman! Miljöpartiet har tillsammans med Socialdemokraterna
              och Vänsterpartiet en reservation där vi efterlyser efterfrågan
              från politiskt håll när det gäller jämställdhetsarbete.
            </seg>
            <seg n="3edcd172">
              Att det råder ojämställdhet inom kulturlivet tror jag att vi
              alla är överens om. Hur det kommer till uttryck kan man se på
              många sätt, till exempel på våra museer. Hur beskriver man historien?
              Man kan se hur bidragsfördelningen ser ut. Vem producerar kulturen?
              Det är olika yrkesmässiga villkor för kvinnor och män.
            </seg>
            <seg n="45bf59d2">
              De strukturer som finns i samhället i stort finns också i kulturlivet.
              Detta råder det ingen tvekan om.
            </seg>
            <seg n="1de1656d">
              Kulturrådet har kommit med en ny rapport om jämställdhet som
              ministern har beställt. Där står det att det händer saker men
              att det naturligtvis fortfarande är väldigt mycket kvar att göra.
            </seg>
            <seg n="d29b23ad">
              Det är också viktigt att konstatera att insatser har betydelse,
              och det är därför man inte ska tappa efterfrågan från politiskt
              håll och tro att nu sköter det sig självt. Politiken måste konstant
              fråga efter hur det ser ut och sedan inte bara stanna vid en beskrivning
              utan också göra någonting åt det.
            </seg>
            <seg n="2b309398">
              I betänkandet står det att en rad åtgärder har vidtagits. Jag
              känner inte till några åtgärder mer än de 5 miljoner som kulturministern
              har gett för att köpa konst från kvinnor. Majoriteten kanske kan
              tala om ifall några andra politiska insatser har gjorts. Jag tycker
              naturligtvis att det är bra att man har gett pengar för att köpa
              mer konst från kvinnor, men att man går in och gör punktinsatser
              förändrar inte de strukturer som finns.
            </seg>
            <seg n="066d9a99">
              Vidare står det i betänkandet om regleringsbreven. Problemet
              är väl att det inte hjälper med en massa fina dokument och regleringsbrev.
              Problemet är att man inte riktigt vet hur man ska göra. Man behöver
              kunskap för att kunna förverkliga intentionerna. Det tar också
              rapporten upp det är viktigt med stöd och metodkunskap för våra
              institutioner och myndigheter. Där finns det en hel del att göra.
            </seg>
            <seg n="3fa4df8f">
              När det gäller regleringsbreven råder det lite förvirring, menar
              jag, eftersom det i rapporten står att det numera inte finns någonting
              i regleringsbreven utan det är instruktionerna som gäller. Kulturrådet
              har ändå valt att ha ett jämställdhetsperspektiv, står det. Jag
              vet inte riktigt hur det är med det, hur alliansen vill ha det.
            </seg>
            <seg n="324674bd">
              Man refererar också till utredningen i betänkandet. Jag måste
              bara säga att jag är djupt besviken på utredningen. Det står ingenting
              om jämställdhet och den obalans som finns i samhället när det
              gäller fördelningen av makt mellan könen. Att bara prata om alla
              människors lika rätt är ju att blunda för de problem som finns.
            </seg>
            <seg n="7633a6dc">
              Min förhoppning är ändå att kulturministern i sin proposition
              verkligen har ett genusperspektiv och vågar se den maktobalans
              som finns i samhället. Det är ett djupt demokratiskt problem att
              det ser ut som det gör och att ni dessutom väljer att blunda för
              det.
            </seg>
          </u>
          <note n="1ed3a077">
            Jag vill med detta yrka bifall till reservationerna 4 och 5.
          </note>
          <note type="speaker" n="d1379c56">
            Anf. 4 OLOF LAVESSON (m):
          </note>
          <u who="olof_lavesson_bd4b8b" xml:id="i-b8667898dcff4071-0" n="9a5620d3" next="i-61924ee0c04785f6-0">
            <seg n="178a24d7">
              Herr talman! Vi debatterar i dag kulturutskottets betänkande
              Vissa kulturpolitiska frågor . Det finns ju alltid ett betänkande
              som samlar upp allt det där som inte riktigt platsar någon annanstans.
              Det här är, som namnet antyder, ett sådant betänkande. Det innebär
              inte att de frågor som behandlas här är mindre viktiga, tvärtom.
            </seg>
            <seg n="cf9be0b9">
              Vi behandlar 44 motionsyrkanden som sträcker sig från Astrid
              Lindgren-priset och frågor om community art till stora frågor
              om jämställdhet, mångkultur och diskriminering. Jag vill lyfta
              fram ett par områden som jag tycker är särskilt intressanta att
              debattera här i dag.
            </seg>
            <seg n="667f51fc">
              Det första är naturligtvis, som redan har nämnts, jämställdheten.
              Såväl den här regeringen som den tidigare har fattat en lång rad
              viktiga beslut för att öka jämställdheten inom kulturområdet.
              För 2006 fick samtliga myndigheter och institutioner ett förtydligat
              mål om att jämställdhetsperspektivet ska integreras i verksamheten.
              I mars 2004 tillsattes en kommitté för jämställdhet på scenkonstområdet
              som lämnade sitt betänkande Plats på scen till regeringen i april
              2006. Där föreslås en lång rad insatser för hur en jämställd scenkonst
              ska kunna uppnås.
            </seg>
            <seg n="56ec6282">
              I augusti 2007 aviserade kulturministern tillsammans med integrations-
              och jämställdhetsministern en gemensam satsning med bakgrund i
              utredningen Plats på scen . Regeringen har uppdragit åt Statens
              kulturråd att efter samråd med Konstnärsnämnden och JämO göra
              en fördjupad analys av jämställdheten inom scenkonstområdet. Den
              ska förutom att fungera både som temperaturmätare och blåslampa
              vara en uppföljning av den kartläggning som finns i den tidigare
              nämnda Plats på scen . Analysen ska belysa Kulturrådets bidragsfördelning
              och de yrkesmässiga villkoren för kvinnor och män inom olika konstformer.
            </seg>
            <seg n="d7e2db26">
              Så sent som för en månad sedan lämnade också Kulturrådet rapporten
              På väg mot jämställd scenkonst som svar på regeringens initiativ.
              Där konstaterar man att arbetet med jämställdhetsfrågorna har
              intensifierats under de senaste åren, och det börjar också ge
              konkreta resultat. Andelen kvinnliga chefer vid landets teaterinstitutioner
              har ökat kraftigt, från 0 till 40 procent enbart under de senaste
              tre åren. Liknande utveckling pågår vid landets operahus och dansinstitutioner.
              Även de så kallade repertoarråden vid institutionerna har en bra
              könsfördelning i dag.
            </seg>
            <seg n="b27bdc36">
              Däremot gäller inte den här utvecklingen musikområdet. På musikinstitutionerna,
              bland tonsättare och fria musikgrupper, är männen i majoritet.
              I många fall är 75 procent av de medverkande musikerna män. Även
              cheferna vid musikinstitutionerna är i de flesta fall män. Rapporten
              visar också att det finns få kvinnliga tonsättare som över huvud
              taget är aktuella för samarbeten när institutioner eller fria
              grupper söker bidrag från Kulturrådet. Kulturrådet kommer därför
              att ägna musikområdet särskilt intresse i det fortsatta arbetet
              med jämställdhetsfrågorna.
            </seg>
            <seg n="028aa036">
              Jag skulle vilja rekommendera mina vänner som säger att ingenting
              händer att läsa den rapport som kom nyligen. Det är en mycket
              intressant läsning.
            </seg>
            <seg n="b94d1300">
              Därutöver kom för bara någon vecka sedan Europaparlamentets utskott
              för kvinnors rättigheter och jämställdhet mellan kvinnor och män
              med ett betänkande som handlar just om lika behandling av män
              och kvinnor och lika tillgång till scenkonsten. Även det finns
              tillgängligt att läsa. Det händer väldigt mycket på det här området,
              och mer ska hända.
            </seg>
            <seg n="7cb74f99">
              Utöver det jag har nämnt har regeringen uppdragit åt Kulturrådet
              att stödja projekt som långsiktigt verkar för ökad jämställdhet
              inom scenkonstområdet. Man har också utökat stödet till Delegationen
              för fördelning av statsbidrag till kvinnors organisering och jämställdhetsprojekt
              för att ytterligare stödja det pågående jämställdhetsarbetet inom
              kultursektorn.
            </seg>
            <seg n="fc8cca15">
              Herr talman! Ett annat område jag vill beröra är det som handlar
              om censurfrågor. Det har ännu inte nämnts här eftersom det inte
              finns några reservationer. Ändå handlar hela sex motioner som
              behandlas i betänkandet om censurlagstiftningen. Flera föreslår
              att Statens biografbyrå ska läggas ned och att vuxencensuren ska
              avskaffas.
            </seg>
            <seg n="a05760d0">
              Censur är att genom förhandsgranskning hindra information från
              att nå allmänheten. Den enda svenska myndighet som har rätt att
              göra detta är Statens biografbyrå. Det är världens äldsta filmcensurorgan,
              instiftat 1911. Byråns syfte var till en början att klippa bort
              de delar i en film som ansågs vara obehagliga eller moraliskt
              stötande och att sätta åldersgränser. Sedan 1996 gäller dock ett
              principbeslut som innebär att man koncentrerar sig på att bestämma
              åldersgränserna för film. Den senaste filmen att censureras var
              Casino 1995. Sedan flera år driver Biografbyrån själv uppfattningen
              att man bör avskaffas.
            </seg>
            <seg n="4b1351aa">
              Icke desto mindre är Sverige i dag ett av få länder i världen
              där en myndighet har rätt att totalförbjuda ett filmverk.
            </seg>
            <seg n="77e76cd6">
              Utskottet föreslår att samtliga förslag avslås med hänvisning
              till att regeringen har beslutat att uppdra åt en särskild utredare
              att göra en översyn av granskningslagen. Översynen omfattar bland
              annat en prövning av möjligheten att förbjuda film för offentlig
              visning, den så kallade vuxencensuren, och ska vara klar senast
              den 31 maj i år.
            </seg>
            <seg n="6c268b4b">
              Utan att föregripa den utredningen är det min förhoppning att
              man kommer fram till att den så kallade vuxencensuren ska avskaffas.
              I stället menar jag och Moderaterna att förhandsgranskningen bör
              ses över och moderniseras på så sätt att föräldrar och familjer
              får bättre verktyg för att ta ansvar för vad deras barn och ungdomar
              möter för skildringar och vad som kan tänkas vara skadligt.
            </seg>
          </u>
          <note n="8c878574">
            Herr talman! Inledningsvis i betänkandet hänvisar utskottet till
            den kommitté som fick i uppdrag att se över kulturpolitiken, dess
            inriktning och arbetsformer, den kommitté som sedan antog namnet
            Kulturutredningen. Utredningen har arbetat sedan sommaren 2007
            och presenterade i februari i år sitt betänkande.
          </note>
          <u who="olof_lavesson_bd4b8b" xml:id="i-61924ee0c04785f6-0" n="9a5620d3" prev="i-b8667898dcff4071-0">
            <seg n="a015ab17">
              Det är inte alltid lätt att hänga med när oppositionen diskuterar
              utredningen från talarstolen. Ena sekunden tar det för lång tid,
              i nästa sekund går det för fort. Först säger regeringen ingenting,
              sedan föregriper man en utredning. Det ska bli spännande att höra
              i replikerna vad det är som är så stötande och upprörande med
              regeringens hantering av den här utredningen.
            </seg>
            <seg n="d7e4527c">
              Utskottet hänvisar i många av sina avslagsyrkanden till Kulturutredningen,
              och det är egentligen inte så konstigt. Nära 900 sidor presenterades,
              och förslagen bereds nu i Regeringskansliet. De har redan väckt
              stor debatt i Kultursverige, en debatt som är mer än välkommen.
              Vi debatterar kultur alldeles för lite. Vi är redan inne i remissrundan,
              och regeringen har aviserat en proposition under riksmötet 2009/10.
            </seg>
            <seg n="bca4b195">
              Att i dag ta ställning till mycket av det som behandlas i utredningen
              och som nu är ute på remiss känns givetvis inte rimligt. Utskottet
              har därför valt att avvakta den beredning som pågår. Vad som dock
              inte ska avstanna är debatten. Den pågår för fullt i kommuner,
              landsting och regioner, i teaterföreningar, i de konstnärliga
              fackförbunden och på institutionerna. Den pågår också i riksdagens
              kammare i dag, och jag är övertygad om att den kommer att resultera
              i gediget beredda förslag och en bättre kulturpolitik för Sverige.
            </seg>
          </u>
          <note n="decbc15b">
            I detta anförande instämde Cecilia Magnusson (m) samt Camilla
            Lindberg och Cecilia Wikström i Uppsala (båda fp).
          </note>
          <note type="speaker" n="23c5bdb5">
            Anf. 5 ANNE LUDVIGSSON (s) replik:
          </note>
          <u who="anne_ludvigsson_f70db7" xml:id="i-e5a675f9d17c9bc4-1" n="bbe6ac96">
            <seg n="771bde5a">
              Herr talman! Olof Lavesson inledde med att ta upp jämställdheten.
              Jag gick inte in så mycket på den i mitt anförande eftersom både
              Siv Holma och Esabelle Dingizian gjorde förtjänstfulla insatser
              och påtalade fel och brister och vad som behöver åtgärdas.
            </seg>
            <seg n="a9151f8e">
              Plats på scen var en förträfflig utredning, men det har inte
              kommit så mycket efter den.
            </seg>
            <seg n="47779df5">
              Ojämställdheten på kulturområdet finns både på scen, bakom scen
              och bland kulturutnyttjarna. När det gäller situationen för kulturarbetarna
              ser vi att arbetslösheten ökar hela tiden. Där är kvinnor mest
              utsatta. Det här visar ändå att det finns en ojämställdhet också
              inom kulturlivet. Vi har flera gånger sagt att vi tror att barnomsorg
              på obekväm arbetstid är en viktig del i detta, det vill säga familjepolitiken
              som helhet, eftersom vi känner till deras arbetsvillkor.
            </seg>
            <seg n="bbf09e72">
              Sedan var det frågan om kulturutnyttjarna. Vi vet att när kulturen
              kommer till arbetsplatserna, speciellt manliga arbetsplatser,
              nås männen det är män vi pratar om här av kulturen på ett annat
              sätt. Varför säger ni nej till kultur i arbetslivet och till att
              utveckla arbetsplatsbibliotek? Varför bifaller ni inte våra motioner
              på de områdena om det är så att ni tycker att det är så viktigt?
            </seg>
          </u>
          <note type="speaker" n="f53e85bc">
            Anf. 6 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-4571ab2b4477ddc8-0" n="9a5620d3">
            <seg n="c8e6c68d">
              Herr talman! Anne Ludvigsson nämnde utredningen Plats på scen
              och säger att ingenting kommer ut ur den. Samtidigt kan vi konstatera
              att i allt det regeringen gör, framför allt inom kulturområdena
              när det gäller jämställdhet, hänvisas till just Plats på scen
              . Den utgör en värdefull grund, och vi har tagit till oss mycket
              av vad som står i den. Det är också den som ligger till grund
              för det som regeringen nu har begärt från Kulturrådet, det vill
              säga den rapport som presenterades för bara en månad sedan.
            </seg>
            <seg n="d11bc7aa">
              Under 2007 till 2009 har 3 miljoner avsatts för jämställdhetssatsningar
              och projekt främst inom scenkonstområdet. Jag nämnde tidigare
              att Delegationen för fördelning av statsbidrag för kvinnors organisering
              och jämställdhetsprojekt har avsatt 3 miljoner kronor under en
              treårsperiod för jämställdhetsprojekt inom kultursektorn. Den
              analys jag just redovisade från Statens kulturråd har tagits fram
              på uppdrag av regeringen. I tillägg ska sägas att allt det som
              redan görs kan göras ytterligare på andra områden. Detta är inte
              isolerat till kulturen.
            </seg>
            <seg n="47312cea">
              I Kulturrådets rapport fastslår man också att scenkonstområdet
              är en del av samhället. De jämställdhetsproblem som finns i samhället
              i stort finns även inom scenkonstområdet. Så är det. Det handlar
              till exempel om barnomsorgen. Anne Ludvigsson nämnde barnomsorg
              på obekväm arbetstid. Jag har själv tidigare både motionerat om
              och här talat om vikten av barnomsorg. Det står jag fast vid,
              och där försöker jag påverka både mitt parti och regeringen.
            </seg>
            <seg n="27754f7e">
              Det handlar också om delad rätt till och delat ansvar för att
              vara hemma med sina barn. Det handlar om jämställdhetsbonus, vilket
              regeringen har infört och som också är en fördel på kulturområdet.
              Det handlar om uttag av föräldrapenning, löneskillnader på arbetsmarknaden,
              ett breddat ledarskap och att kunna påverka sin arbetssituation.
              Det här är frågor vi arbetar med varje dag, inte bara på kulturområdet.
              Det är precis som Anne Ludvigsson säger, nämligen att om vi kan
              lösa detta i samhället kommer det också att lösa problem inom
              kulturområdet.
            </seg>
          </u>
          <note type="speaker" n="6dbe4eed">
            Anf. 7 ANNE LUDVIGSSON (s) replik:
          </note>
          <u who="anne_ludvigsson_f70db7" xml:id="i-e5a675f9d17c9bc4-2" n="bbe6ac96">
            <seg n="495cd18b">
              Herr talman! Jag vet att Olof Lavesson på ett förtjänstfullt
              sätt arbetar med frågorna. Men vad blir resultatet, vad vill dina
              partikamrater och vad vill regeringen? Där återstår kanske en
              del för Olof Lavesson att göra.
            </seg>
            <seg n="9d7f50d0">
              Jag ska återgå till Kulturutredningen. De kulturpolitiska målen
              har hos vissa väckt en hel del frågor och diskussioner. Målet
              om att kulturen ska minska kommersialismens negativa verkningar
              har alltid varit kontroversiellt i de borgerliga leden. I den
              här tiden när vi ser hur marknaden styr och vilka konsekvenser
              det får, är det inte lite passé att ta bort alla skrivningar?
              Kulturpolitiken finns därför att marknaden på egen hand inte sköter
              kulturfrågorna. På Skåneresan fick vi del av Skånes fantastiska
              kulturliv, och kulturpolitiken är bra. Men det man tryckte hårt
              på var att grunden är den offentliga finansieringen. Jag skulle
              vilja att Olof Lavesson utvecklar lite hur man ser på detta.
            </seg>
            <seg n="47af2f23">
              Kommer Kulturutredningens förslag att genomföras när kulturministern
              egentligen inte vill ha förslagen? Hon vill inte gå vidare med
              att utreda hur myndigheterna ska blir färre och få till sfärerna
              kulturens arkitektur. Kommer något i höstpropositionen, eller
              ska man vänta ännu längre? Besparingarna skulle generera minskade
              kostnader, och då skulle kulturarbetarna och konstnärerna få ökade
              bidrag. När kommer det?
            </seg>
          </u>
          <note type="speaker" n="cd2bea8c">
            Anf. 8 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-4571ab2b4477ddc8-1" n="9a5620d3">
            <seg n="d92a8574">
              Herr talman! Anne Ludvigsson skjuter brett, och jag ska försöka
              svara på det mesta.
            </seg>
            <seg n="10cd49fe">
              Till att börja med frågar Anne Ludvigsson vad mina partikamrater
              tycker om jämställdhetsområdet. Jag har haft glädjen att sitta
              med i en arbetsgrupp i Moderaterna som heter Lika möjligheter.
              Vi har gått igenom jämställdhetsområdet i en rapport på ca 85
              sidor, drygt 60 förslag. Jag skickar gärna över den till Anne
              Ludvigsson så att hon får läsa exakt vad vi tycker om detta.
            </seg>
            <seg n="3299f957">
              Vad gäller i fråga om kommersialismens negativa verkningar? Är
              det inte fruktansvärt att marknaden ska få bestämma allt?
            </seg>
            <seg n="9588e864">
              Då vill jag fråga Anne Ludvigsson: Vem tycker du är marknaden?
              Är det företagen? Är det de stora kapitalisterna, eller är det
              Anne Ludvigsson och jag? Är det inte Anne Ludvigsson själv när
              Anne Ludvigsson köper en biljett till en teaterföreställning?
              Vad är marknaden?
            </seg>
            <seg n="b89f0416">
              Varför ska man ha mål för kulturpolitiken som är negativa? Är
              det några fler negativa verkningar som vi samtidigt inte ska motverka?
              Givetvis ska vi motverka alla negativa verkningar, må de vara
              kommersialismens, kollektivismens eller individualismens negativa
              verkningar. Alla negativa verkningar ska givetvis motverkas. Men
              att sitta och skriva upp en förteckning över detta i målen är
              märkligt.
            </seg>
            <seg n="c19652a0">
              Sedan var det frågan om Kulturutredningens förslag. Jag förstår
              att det Anne Ludvigsson egentligen tänker på är sponsring. Är
              det vad som ska ta över? Det offentliga kan inte stå för allt.
              Det måste finnas ett offentligt grundstöd. Ja, det har vi också
              sagt om och om igen. Där handlar det om att bredda finansieringen
              och att hitta fler ingångar. En stark offentlig finansiering i
              grunden gör det möjligt för fler att bidra. För mig kan det inte
              vara något negativt. Att strypa kanaler till finansiering av kulturen
              hoppas jag heller inte är socialdemokratisk politik.
            </seg>
            <seg n="6bf5bff9">
              Vad tycker kulturministern? Anne Ludvigsson säger att kulturministern
              avvisar eller inte vill uttala sig om förslagen. Jag har inte
              hört kulturministern avvisa några förslag inom Kulturutredningen.
              Tvärtom har kulturministern om och om igen sagt att det pågår
              en remissrunda. Den ska vi avvakta och låta alla säga sitt. Det
              är 400 remissinstanser inbjudna, och vi förväntar oss långt fler
              svar. Låt oss avvakta dem, och sedan ska vi debattera vad både
              kulturministern, departementet och den borgerliga gruppen i utskottet
              tycker.
            </seg>
          </u>
          <note type="speaker" n="8afa29d1">
            Anf. 9 SIV HOLMA (v) replik:
          </note>
          <u who="siv_holma_8514dc" xml:id="i-b38a083d5ab279c5-0" n="5eebc5c6">
            <seg n="4cb94b29">
              Herr talman! Det finns en hel del frågor som jag skulle vilja
              fortsätta att diskutera.
            </seg>
            <seg n="aa419e72">
              Min första fråga gäller helhetsgrepp på kulturområdet vad gäller
              jämställdhet inom kulturen. Jag tycker att alliansregeringen borde
              lyssna mer på Olof Lavesson. Olof Lavesson har bra synpunkter,
              men jag skulle vilja att Olof Lavesson också går ett steg längre,
              det vill säga tar ett helhetsgrepp när det gäller jämställdhet
              på kulturens område. Då ligger det nära att fråga om Olof Lavesson
              kommer att agera för att vi får en feministisk handlingsplan för
              att på riktigt genomföra jämställdheten inom kulturen?
            </seg>
            <seg n="a6241421">
              Den andra frågan gäller pris- och löneomräkning som ska gälla
              samtliga anslag inom kulturbudgeten. Där var allianspartiernas
              representanter väldigt överens med Vänsterpartiet före valet.
              Här har kulturministern också gett ett löfte. Jag undrar då om
              Olof Lavesson kommer att agera för att den här frågan tas upp
              och löses på det sätt som allianspartierna före valet sade att
              den skulle lösas.
            </seg>
            <seg n="905d0489">
              Jag vill också höra om detta med communityteater, som är någonting
              som ligger oss varmt om hjärtat. Det handlar om att nå målet om
              allas tillgång till teater och att få vara skapande. Vad har du
              för tankar, Olof Lavesson, när det gäller de frågorna? Kan du
              tänka dig att i maktens boningar driva frågan om att vara mer
              positiv till det här och se till att det finns ett stöd som skapar
              ytterligare möjligheter att bedriva community art?
            </seg>
          </u>
          <note type="speaker" n="81e999c3">
            Anf. 10 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-4571ab2b4477ddc8-2" n="9a5620d3">
            <seg n="9cdb87f0">
              Herr talman! Jag ska börja där Siv Holma avslutade, med communityteater,
              vad vi tycker om olika typer av sådana initiativ och om vi vill
              uppmuntra dem. Jag tycker att alla initiativ inom kulturområdet
              är bra, och sedan får de värderas. Jag har själv i Malmö nyligen
              deltagit i en debatt om spontankultur, som är en annan del som
              inte är särskilt känd.
            </seg>
            <seg n="4f2cba52">
              Givetvis ska detta få finnas och blomstra, men frågan är: Måste
              allting detaljregleras i Sveriges riksdag? Måste det pekas ut
              av Siv Holma och mig? Måste det få särskilda stöd?
            </seg>
            <seg n="50ea63a2">
              Vi har nu en kulturpolitik som försöker gå mot minskad detaljreglering,
              inte ökad, och i stället se till målstyrning. Mycket av Kulturutredningen
              handlar om just detta.
            </seg>
            <seg n="18f4e8fb">
              Jag vet att Siv Holma gärna vill se en expansiv politik som omfattar
              allt. Det vill inte jag. Jag vill se en politik där allt kan växa.
              Det gör vi inte genom att peka ut och avgränsa.
            </seg>
            <seg n="edfa6334">
              Det där är kännetecknande även när det gäller jämställdhetsområdet.
              Det finns ingen måtta på Vänsterpartiets etikettsiver. Är jag
              beredd att handla för en feministisk handlingsplan? Siv Holma
              sätter likhetstecken mellan detta och ökad jämställdhet.
            </seg>
            <seg n="6235a102">
              Det finns ett antal motioner här om en feministisk handlingsplan
              för jämställd kultur, att HBT-kompetensen ska förbättras och att
              scenkonsten ska vara icke-diskriminerande och inkluderande. Allt
              detta föreslår Vänsterpartiet. Det är en politik som utgår från
              sektorisering och klassificering. Att bara hitta var man själv
              hör hemma kräver en egen utredning i sig.
            </seg>
            <seg n="c5106bbb">
              Kulturutredningen är väldigt tydlig. Man säger att mångfald innebär
              att alla ges möjlighet att fritt utveckla sina skapande förmågor
              och att statliga myndigheter och institutioner ska arbeta för
              att främja mångfald och kulturell pluralism.
            </seg>
            <seg n="9cc9fd0e">
              Det finns ett likhetstecken, Siv Holma, mellan alla och mångfald.
              Det handlar om betydligt mer än etnisk tillhörighet. Det handlar
              om betydligt mer än kön och sexuell läggning. Låt oss i stället
              prata om mångfald och tillgång för alla! Då tror jag att vi kan
              ha ett betydligt mer omfattande helhetsgrepp inom kulturpolitiken.
            </seg>
          </u>
          <note type="speaker" n="2b2785d1">
            Anf. 11 SIV HOLMA (v) replik:
          </note>
          <u who="siv_holma_8514dc" xml:id="i-b38a083d5ab279c5-1" n="5eebc5c6">
            <seg n="cdd7dd59">
              Herr talman! Alla är begreppet. Det finns en stor risk som jag
              vill göra Olof Lavesson uppmärksam på. Om man inte synliggör de
              särskilda maktstrukturer som det handlar om, att kvinnor är underordnade
              män, och om man inte ser maktperspektivet på de andra sakerna
              också, tenderar man att tro att man löser allting genom att blunda
              och sedan finns de inte. Jag tror att det är viktigt att man synliggör
              maktstrukturen mellan män och kvinnor, där kvinnor missgynnas.
            </seg>
            <seg n="32b10ebe">
              Då måste jag säga att det är ett politiskt ansvar att se till
              att de som har en missgynnad position stärks, för att det i sin
              tur ska innebära att vi får ökad jämställdhet och ökad jämlikhet.
              Men vill man föredra blundarpolitiken och därmed tro att allting
              löser sig tycker jag att det är trist.
            </seg>
            <seg n="64119bf3">
              Sedan talar Olof Lavesson om detaljreglering och så vidare. Ja,
              jag tycker att det är viktigt att jag som politiker också kan
              lyfta upp frågor, till exempel där jag ser att det som community
              art står för ska få bättre förutsättningar. Just i dag har man
              inte de förutsättningarna att utvecklas och växa, som Olof Lavesson
              så gärna talar för. Det är också ett sätt att synliggöra de faktiska
              förhållandena.
            </seg>
            <seg n="151929a4">
              Man kan ju säga att allt ska fixa sig och att alla ska få det
              bättre. Jag tror inte på en sådan strategi. Däremot tror jag att
              när man synliggör saker och ting har man möjlighet att förändra
              det till någonting som blir bättre.
            </seg>
          </u>
          <note type="speaker" n="80b2163f">
            Anf. 12 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-4571ab2b4477ddc8-3" n="9a5620d3">
            <seg n="a1489550">
              Herr talman! Jag har förstått att Siv Holma och jag har lite
              olika syn på vad som är fritt skapande och konstnärlig frihet
              och att skapa förutsättningar för detta.
            </seg>
            <seg n="13a82a34">
              Siv Holma pratar om att komma till rätta med könsmaktsstrukturer,
              och där instämmer jag med henne. Siv Holma inledde med att säga
              att alliansregeringen borde lyssna mer på Olof Lavesson. Då kan
              jag säga att jag har gått tillbaka och sett vad alliansregeringen
              har gjort och gör. Jag har också nämnt mycket av det som görs,
              när det gäller både jämställdhet och etnisk diskriminering.
            </seg>
            <seg n="8c71668c">
              Jag vill ändå uppehålla mig lite vid det som Siv Holma håller
              fast vid. Det är etnicitet, kön och sexuell läggning, och det
              ska definieras vilka grupper som ska vara med eller inte vara
              med när Siv Holma pratar om diskriminering.
            </seg>
            <seg n="70468969">
              Jag köper inte den begreppsinlåsningen, där vi hela tiden först
              och främst ska identifieras utifrån våra yttre egenskaper. Huruvida
              man är diskriminerad eller inte blir till slut en bricka i ett
              vänsterpartistiskt flipperspel. Jag tycker inte att det är rättvist.
              Om du har tur ingår din kategori i förteckningen, om inte kan
              du be Siv Holma skriva en motion.
            </seg>
            <seg n="0355aa95">
              Jag vill också passa på att svara på det som Siv Holma tog upp
              i sin första replik, och det gäller pris- och löneomräkningen
              för fria grupper. Det här behandlade vi redan förra året både
              i utskottet och i riksdagen. I vårt budgetbetänkande förra året
              konstaterade vi bland annat att den här metoden inte är särskilt
              användbar för att värdesäkra kulturanslag som i dag inte har en
              automatisk anslagsuppräkning. Pris- och löneomräkningen är ett
              av flera verktyg. En mer fungerande modell är att justera anslagen
              genom särskilda beslut.
            </seg>
            <seg n="8f36b0bb">
              Däremot konstaterade utskottet att regeringen har att följa medelsutvecklingen
              för verksamheter som får stöd men som inte automatiskt omfattas
              av pris- och löneomräkning. Ett av de områdena är just bidragen
              till exempelvis centrala amatörorganisationer och fria grupper.
              Det är också två områden där regeringen har genomfört höjningar
              under mandatperioden.
            </seg>
            <seg n="36bca46c">
              På förslag av utskottet beslutade riksdagen förra riksmötet att
              genom ett tillkännagivande uppmana regeringen att eftersträva
              en jämnare medelstilldelning. Det håller vi fast vid. Därför blir
              det avslag på Siv Holmas förslag.
            </seg>
          </u>
          <note type="speaker" n="0daf4f16">
            Anf. 13 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-6b862556bd3d11ca-1" n="f70106af">
            <seg n="24ee5d8e">
              Herr talman! Det blir mycket jämställdhet i dag, och det gläder
              mig. Jag tvekar inte en minut om att viljan finns hos alliansen
              och hos Moderaterna. Det gläder mig att kunna läsa att även Moderaterna
              har fått en jämställdhetspolitisk talesperson.
            </seg>
            <seg n="d2192552">
              Problemet är inte bara viljan, utan det är praktiken: Vad kommer
              sedan? Olof Lavesson säger att man har gjort och gör mycket. Då
              undrar jag: Vad är det ni har gjort?
            </seg>
            <seg n="94e91e36">
              Det beskrivs att det händer saker i omvärlden just nu, men det
              kan knappast vara Moderaternas förtjänst, när det bygger på en
              utredning som kommer från förra mandatperioden. Vad ministern
              har gjort är att hon har beställt den här rapporten. Nu måste
              vi gå från ord till handling.
            </seg>
            <seg n="8d999858">
              Olof Lavesson säger att vi ska reglera mindre. Det är helt riktigt
              att man har tagit bort jämställdhetsperspektivet i regleringsbreven.
              Men frågan är: Hur vill allianspartierna styra samhället? Hur
              ska vi gå den väg som vi vill att det ska gå? Jag tror inte att
              marknaden känner igen några maktstrukturer. Det är alltid den
              starka som vinner. Det tror jag att också Olof Lavesson känner
              till.
            </seg>
          </u>
          <note n="32c8b55d">
            I detta anförande instämde Siv Holma (v).
          </note>
          <note type="speaker" n="d02d21ff">
            Anf. 14 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-4571ab2b4477ddc8-4" n="9a5620d3">
            <seg n="74ef16ba">
              Herr talman! Det känns kanske lite onödigt och repliktiden tillåter
              det inte att jag håller mitt anförande en gång till. Jag hade
              kunnat göra det. Jag nämnde ett antal förslag med olika direktiv
              som regeringen har lämnat på kulturområdet för ökad jämställdhet.
              Jag sade i min replik till Anne Ludvigsson att utöver det gäller
              den politik som vi har på alla andra områden. Jämställdhetsbonus
              är bara ett exempel.
            </seg>
            <seg n="07133c20">
              Att det finns ett jämställdhetsperspektiv i regeringens politik
              kan inte ha undgått ens Esabelle Dingizian. Jag skulle rekommendera
              henne att lyfta blicken och se till helhetspolitiken också.
            </seg>
            <seg n="5066d9bd">
              Jag uppmärksammade under det anförande som Esabelle Dingizian
              höll att det fanns klagomål på att det var mycket dokument, regleringsbrev
              och instruktioner, men att detta inte räcker utan att det måste
              till någonting mer. Då vill jag fråga Esabelle Dingizian: Vilka
              verktyg tycker du att vi ska använda oss av? Det är ju precis
              regleringsbrev och instruktioner som står till buds. Vi ska väl
              inte gå in i verksamheterna och styra och ställa. Det systemet
              har vi inte haft tidigare. Vilka verktyg vill du se?
            </seg>
          </u>
          <note type="speaker" n="f4ed4549">
            Anf. 15 ESABELLE DINGIZIAN (mp) replik:
          </note>
          <u who="esabelle_dingizian_d985ec" xml:id="i-6b862556bd3d11ca-2" n="f70106af">
            <seg n="054389f3">
              Herr talman! Det är jag som ställer frågorna och Olof Lavesson
              som ska besvara dem. Det är du som sitter vid makten och som ska
              tala om för mig hur du ska styra. Jag vet hur jag ska göra när
              jag sitter vid makten.
            </seg>
            <seg n="604de6dc">
              Sedan vill jag bara tala om att om jag hade kommit med förslaget
              skulle jag inte ha flaggat för jämställdhetsbonus. Nu visar det
              sig att det tyvärr inte är några män som vill ta del av den bonusen.
              Att man vill något innebär inte att det händer saker. Och bara
              för att man har begreppet jämställdhet med i förslaget behöver
              det inte innebära att det faktiskt gynnar jämställdheten.
            </seg>
            <seg n="acd47162">
              Jag är lite oroad över utredningen. Jag undrar hur Olof Lavesson
              tänker ställa sig inför det faktum att det inte står något om
              jämställdhet i utredningen. Det är lite som Siv Holma säger: Ser
              man inte maktstrukturerna? Vill man inte inse att det blir normen
              som gäller om man inte lyfter fram maktstrukturerna? Normen är
              ju den vita heterosexuella mannen. Det behöver jag väl inte upplysa
              Olof Lavesson om?
            </seg>
            <seg n="c9a82491">
              Vi behöver en politik som förändrar normen och inte bara pekar
              på individen. Ett individperspektiv har det väl alltid funnits
              i den demokratiska politiken, det vill säga att den ska gynna
              alla människor? Man har ju sett att när man inte pekar ut att
              man ska ha ett jämställdhetsperspektiv är det den vite medelålders
              mannen som vinner på det.
            </seg>
            <seg n="6d6d4e5c">
              Hur ser du på Kulturutredningen? Det skulle jag gärna vilja veta.
            </seg>
          </u>
          <note type="speaker" n="d9dd1270">
            Anf. 16 OLOF LAVESSON (m) replik:
          </note>
          <u who="olof_lavesson_bd4b8b" xml:id="i-4571ab2b4477ddc8-5" n="9a5620d3">
            <seg n="ad1274b3">
              Herr talman! Esabelle Dingizian svarar inte på mina frågor. I
              stället får jag veta att det är jag som ska stå till svars eftersom
              mitt parti är i regeringsställning. Nu tycker jag inte, Esabelle
              Dingizian, att man kan ställa sig i riksdagens talarstol och föra
              fram ett antal synpunkter och sedan inte vara beredd att svara
              på de frågor man får om förslagen.
            </seg>
            <seg n="b298bbe3">
              Jag ställde väldigt konkreta frågor till Esabelle Dingizian:
              Vad är det man menar när man vill gå längre än att inte bara ha
              regleringsbrev och instruktioner? Det är ju det som står till
              buds. Jag har räknat upp ett antal ställen där regeringen har
              gjort detta. Vem vet, Esabelle Dingizian kanske är jämställdhetspolitisk
              talesman eller till och med statsråd om det vill sig illa i nästa
              val och oppositionen vinner valet.
            </seg>
            <seg n="d741f07d">
              Det finns en mängd förslag som vi har genomdrivit, och jag nämnde
              också för Anne Ludvigsson i ett tidigare replikskifte att vi utöver
              det har tagit fram ytterligare 66 konkreta förslag från Moderaterna
              om hur vi kan öka ytterligare. Det kommer vi att föra in i regeringsarbetet.
            </seg>
            <seg n="5ca9483b">
              Om jämställdhetsbonusen inte fungerar får vi se över den och
              ändra i den, naturligtvis. Det är vi beredda att göra hela tiden.
              Något som kännetecknar den här regeringen är att vi hela tiden
              har omprövat det vi har gjort. Vi har kunnat genomdriva det. Vi
              har ökat jämställdheten, och vi vill göra det ytterligare.
            </seg>
            <seg n="c3e9435b">
              Vi återkommer i den här debatten fler gånger, Esabelle Dingizian,
              och jag ser fram emot att då också få höra lite mer om vad Esabelle
              Dingizian vill göra på det här området.
            </seg>
          </u>
          <note type="speaker" n="a6acd5f3">
            Anf. 17 SOLVEIG TERNSTRÖM (c):
          </note>
          <u who="solveig_ternstrom_7874cb" xml:id="i-c04cf54641bf54e3-0" n="df091ad4" next="i-341e9a4863d1a277-0">
            <seg n="27d555a5">
              Herr talman! Först vill jag naturligtvis yrka bifall till utskottets
              förslag.
            </seg>
            <seg n="1fc49a5f">
              Vi har fått en kulturutredning, och det är en spännande och innehållsrik
              läsning. Där finns mycket att glädjas åt, inte minst överblicken
              över vår kulturpolitiska historia, beskrivningen av vår värld
              i förändring, förnyelseprogrammen med kulturens samspel med andra
              samhällsområden, inte minst kultur och hälsa och kultur och miljö.
              Detta gläder jag mig åt, för här finns en framtid inom kulturen,
              och den kommer jag att ägna mig mycket åt.
            </seg>
            <seg n="55d5d19e">
              Jag vet däremot att detta just har retat upp vissa konstnärliga
              grupper, som anser att kulturen och framför allt konsten och dess
              former nu kan bli utslätade och ofarliga. Konsten ska nämligen
              vara inträngande och provocerande. Den får aldrig smeka medhårs,
              för det är konstens åtminstone den modernistiska konstens obevekliga
              lagar. Människan får aldrig somna på en rosenbänk.
            </seg>
            <seg n="f46e3e48">
              I slutet av 1960-talet jag tror att det var 1967 var vi några
              unga skådespelare som började repetera en pjäs av Peter Handke
              på Dramatiska Teatern. Den hette Publikskändningen . Nu skulle
              vi sannerligen spränga gränserna totalt och ta publiken med på
              en hisnande färd. Vi repeterade en vecka, men sedan lade vi av,
              för det gick inte. Man skändar inte publiken.
            </seg>
            <seg n="43ec3730">
              Det har gått många år sedan 1967. I dag finns det ett stort underhållningsvärde
              i publikskändning. Skändarna blir till och med hjältar och stilbildare.
              Jag läser varje dag om den unga konstfackseleven som simulerade
              ett självmordsförsök inom ramen för ett konstprojekt. För ett
              par månader sedan spelade hon självmordsbenägen på Liljeholmsbron
              och fördes till sjukhus där hon fick akut psykiatrisk vård. Det
              var ett examensprojekt som sedan skulle presenteras på Konstfacks
              utställning den 12 maj. Hon är nu polisanmäld och riskerar fängelse.
              Hon är naturligtvis plågad och utsatt, men hon har erövrat medierna
              och hennes lycka är gjord. Ingen har ännu sett eller upplevt hennes
              verk, förutom personalen på psykakuten, som känt sig mycket kränkt.
            </seg>
            <seg n="c2b799d7">
              Kanske det var något liknande som jag var med om nyligen utanför
              Riksdagshuset, på Riksbron. Mitt i rusningen hade folk samlats
              runt en ung flicka som bar på en stor blodig säck som hon försökte
              slänga ut i Strömmen. De flesta stod undrande och tittade på:
              En del flinade. Några försökte hindra henne från att kasta ned
              säcken i vattnet. Flickan spelade sinnessjuk och gjorde starkt
              motstånd. Det skulle sedan visa sig att det var något slags installation
              eller en scenisk provokation som man skulle kunna skratta åt när
              nu folk var så dumma att de tog detta på allvar och försökte avstyra
              det hela. Några unga män stod i bakhåll och filmade hela händelsen,
              som sedan skulle visas på tv.
            </seg>
            <seg n="130e60b1">
              Jag måste säga att jag kände mig illa till mods länge efter denna
              händelse. Ändå borde jag kanske förstå. Jag minns Alf Sjöberg,
              vår kanske främste teaterregissör jämte Ingmar Bergman, när han
              i slutet på 1950-talet ropade till oss flickor som då var förstaårselever
              på Dramaten och stod och darrade av rädsla på stora scenen: Protestera,
              flickor! Glöm aldrig det! Protestera mot verkligheten. Konsten
              är människans protest, hennes revolt mot existensvillkoren. Glöm
              inte det!
            </seg>
            <seg n="41fcaccf">
              Det kanske är just det som dessa flickor vill när de spelar psyksjuka
              på gator och torg. De vill revoltera mot existensvillkoren, men
              de förmår inte skilja mellan protest och kränkning av andra människor.
              Hur ska teatern återta sin överlägsenhet som diskussionsform och
              visionärt konstnärlig gestaltning av samtiden? Det var den stora
              frågan under Berlinfestivalen för en tid sedan, när man diskuterade
              den nutida teaterns stora problem: att ha förlorat sin angelägenhet.
              Kanske den nya Kulturutredningen skulle kunna inspirera till en
              ny angelägenhet?
            </seg>
            <seg n="a5817293">
              Till sist skulle jag vilja återge det någon har sagt: Modernism
              är konst som handlar om konst, däremot är all stor konst i historien
              konst som handlar om livet.
            </seg>
          </u>
          <note n="0933f3af">
            I detta anförande instämde Anders Åkesson (c), Olof Lavesson
            (m) samt Camilla Lindberg och Cecilia Wikström i Uppsala (båda
            fp).
          </note>
          <note n="00f08ad4">
            Anf. 18 CECILIA WIKSTRÖM i Uppsala (fp):
          </note>
          <u who="solveig_ternstrom_7874cb" xml:id="i-341e9a4863d1a277-0" n="df091ad4" prev="i-c04cf54641bf54e3-0">
            <seg n="4202dcb1">
              Herr talman! Så länge som människor har levt på jorden har kulturen
              språket, musiken teatern, sången och dansen funnits. Kulturen
              hjälper oss att hitta just det djupast mänskliga, som är du, jag
              och alla andra på jorden. Nu har vi ett unikt tillfälle i Sverige
              att åter diskutera kultur därför att år 2009 blir det år då kulturen
              återkommer på den politiska dagordningen. Det är väldigt länge
              sedan det inträffade, nämligen 1974 när de förra kulturpolitiska
              målen sattes upp. De reviderades på 1990-talet, men nu blir det
              en ny startpunkt för kulturen och kulturpolitiken, och jag tycker
              att vi alla ska vara glada för att vi nu får tillfälle att diskutera
              kultur och kulturens möjligheter på ett sätt som aldrig förr i
              vår tid som politiker.
            </seg>
            <seg n="39f0c138">
              Folkpartiet välkomnar givetvis att kulturen har åkt upp på den
              politiska dagordningen. Det är viktigt. Många talar om att kulturen
              skulle vara satt på undantag, att vi inte gör så mycket. Vi har
              hört hur oppositionen har klagat på att regeringen inte gör så
              mycket. Men jag skulle vilja säga att det nu råder kulturgryning
              i Sverige kulturgryning, smaka på ordet! Nu öppnar sig möjligheten
              att diskutera kultur med nya utgångspunkter vad kulturen kan göra
              för ett samhälle och för individer, grupper av människor, unga
              och gamla, kvinnor och män, både som utövare och som mottagare
              av kultur. Kulturen och kulturarvet visar oss vägen till det djupast
              mänskliga och ger oss perspektiv på vad det är att vara människa.
            </seg>
            <seg n="737bfd25">
              Olof Lavesson, min eminente kollega från Moderaterna, har talat
              väl om detta betänkande och jämställdhetsaspekter, HBT-aspekter
              och allt annat i sitt anförande och i replikskiftena. Jag vill
              egentligen bara instämma i det han har sagt om detta betänkande,
              som fångar upp alla möjliga olika saker som inte får plats i ett
              eget betänkande. Så vill jag konstatera, precis som sades tidigare
              av Solveig Ternström, att konsten är människans protest mot allt
              det som förråar och förhärdar och som kanske gör det för enkelt.
              Konsten utmanar, och det elementet ska vi ta fasta på när vi nu
              går vidare med den kulturpolitiska diskussionen med utgångspunkt
              i de förslag som utredningen har lagt fram.
            </seg>
            <seg n="1af1689a">
              Vi får komma ihåg att vi som har fått förtroendet att arbeta
              med kultur, antingen direkt som utövare eller som politiker, har
              ett stort ansvar. Tillsammans har vi ett syfte som är mycket större
              än vad vi kanske ibland kan föreställa oss här i kammaren eller
              vid datorn på arbetsrummet. Ansvaret är att alltid, på varje plats
              och i varje tid, lyfta fram kulturen och dess oanade kraft och
              möjlighet för varje människa och för samhället.
            </seg>
          </u>
          <note n="a10ba97e">
            I detta anförande instämde Camilla Lindberg (fp).
          </note>
          <note type="speaker" n="e6281050">
            Anf. 19 DAN KIHLSTRÖM (kd):
          </note>
          <u who="dan_kihlstrom_3e3877" xml:id="i-7a30c4caec5e5a44-0" n="e70645d0">
            <seg n="6168b015">
              Herr talman! Det är som tidigare har sagts många intressanta
              förslag från allmänna motionstiden 2008. För min del ser jag dem
              som ett medskick i den fortsatta beredningen, då speciellt den
              beredning som sker efter Kulturutredningen. De flesta av förslagen
              i betänkandet har bäring på utredningen. Precis som det har uttryckts
              här och som det uttrycks i inledningen till betänkandet vill inte
              heller jag föregripa regeringens ställningstagande avseende Kulturutredningens
              förslag.
            </seg>
            <seg n="25d2893c">
              Det finns ett antal viktiga förslag här. Jag ska inte uppehålla
              mig vid alla dem i dag, jag vill bara lyfta fram några saker i
              slutet på debatten.
            </seg>
            <seg n="6d80fc82">
              En viktig fråga som lyfts fram i betänkandet handlar om kultur
              i vården. Det framförs i en gemensam alliansmotion. Vi kristdemokrater
              har under en lång tid framfört tankar om de gynnsamma effekter
              det har när kulturen används som en del av vården. Men också i
              hälsoarbetet finns det intressanta kopplingar. Tankarna anknyter
              till Kulturutredningens tankar om kulturpolitiken som aspektpolitik.
              Kulturutredningen lyfter i sina förslag fram betydelsen av samverkan
              mellan till exempel kulturpolitik och folkhälsopolitik. Utredningen
              framför att sambandet mellan kultur och hälsa på senare år alltmer
              har uppmärksammats såväl vetenskapligt som politiskt. Positiva
              samband har belagts mellan kulturupplevelse och välbefinnande
              och mellan kulturupplevelse och livslängd. Även sambandet mellan
              välbefinnande och hälsa är belagt, och samband har kunnat påvisas
              mellan kulturupplevelser och vissa aspekter av god fysisk hälsa
              såsom stärkt immunförsvar, sänkt blodtryck och minskade halter
              av stresshormoner. Det här skulle vi kunna diskutera mycket, och
              det är en aktuell fråga.
            </seg>
            <seg n="0d542c4c">
              Jag vill något kommentera Vänsterpartiets motion om samarbetet
              mellan amatörer och professionella. Vänsterpartiet vill främja
              amatörkulturens utveckling samt amatörers och professionella kulturutövares
              möjligheter att samarbeta. Jag tycker att det sambandet är en
              oerhört viktig fråga. Här spelar folkbildningen en viktig roll.
              Det är frågor som vi kristdemokrater har lyft fram tidigare.
            </seg>
            <seg n="8f1edde7">
              Därför är det mycket intressant att Kulturutredningen har ganska
              mycket tankar och förslag på just det här området. Enligt utredningen
              bör samarbetet stärkas mellan amatörkulturföreningarna och de
              offentliga kulturverksamheterna. För att detta ska kunna ske på
              lika villkor föreslår utredningen att regeringen ska ta initiativ
              till en dialog med civilsamhället och dess organisationer på kulturens
              område och med Sveriges Kommuner och Landsting. Den dialogen ska
              syfta till att skapa tydligare och bättre förutsättningar för
              att stärka gränssnittet mellan kulturpolitiken och det civila
              samhället och därigenom bidra till bättre och mer jämställda samarbetsformer
              på området. Kulturpolitiken bör enligt utredningens mening inte
              diskuteras utan att också amatörkulturen och andra relevanta delar
              av civilsamhället inkluderas. Det står en hel del i Kulturutredningen
              om det här, som jag tycker att det är intressant att återkomma
              till.
            </seg>
            <seg n="9d20b96e">
              I en annan motion från Vänsterpartiet, tror jag, föreslås en
              samordning av biblioteksväsendet. Jag har sympati för detta förslag.
              Det är en fråga som vi kristdemokrater har motionerat om ett antal
              år här i riksdagen, och även Kulturutredningen har funnit att
              det finns behov av att samordna biblioteksväsendet. Men precis
              som jag sade inledningsvis ska vi inte föregripa den debatten,
              utan alla de här ingredienserna ska finnas med i den fortsatta
              beredningen. Därför är det klokt att invänta regeringens förslag
              på området.
            </seg>
          </u>
          <note n="327f11d9">
            Överläggningen var härmed avslutad.
          </note>
          <note n="79a680ab">
            12 § Ungdomspolitik och trossamfundsfrågor
          </note>
          <note n="79b4cdad">
            Föredrogs
          </note>
          <note type="speaker" n="8810b44a">
            Anf. 20 LEIF PETTERSSON (s):
          </note>
          <u who="leif_pettersson_4a04f8" xml:id="i-2a5a44751632b9e7-0" n="e7ae5e6f">
            <seg n="6ce61847">
              Herr talman! Unga är i dag en utsatt grupp. Ungdomsarbetslösheten
              är större än på länge, ja, den högsta vi upplevt på många år.
              I Norrbotten är den upp till 11 procent, i vissa kommuner så hög
              som 14 procent. Trots regeringens försäkringar om motsatsen ökar
              i dag det som man för mindre än två år sedan skulle ha kallat
              utanförskap bland de unga. Men den definitionen man hade för två
              år sedan har den moderatledda regeringen noggrant städat bort.
              Man talar inte om utanförskap längre.
            </seg>
            <seg n="8f57cea5">
              Det är och förblir en mycket viktig uppgift för samhället att
              garantera att unga får jobb. Inte ensam men tillsammans kan vi
              genomföra åtgärderna på politisk väg. Det är genom jobben vi definierar
              oss själva. Det är genom jobben vi får en identitet. Det är genom
              jobben vi får en möjlighet till försörjning och eget liv.
            </seg>
            <seg n="feb79a8f">
              Därför är det så viktigt att den unga generationen ges möjligheter
              att komma in på arbetsmarknaden. Regeringens tillkortakommanden
              på detta område är någonting mycket allvarligt.
            </seg>
            <seg n="f139829b">
              Allt fler unga tvingas också mot sin vilja att bo kvar hemma.
              Det byggs inga hyresrätter som gör att vi kan få ruljans på bostadsmarknaden
              och därmed erbjuda ungdomar de bostäder de så väl behöver. De
              unga kan naturligtvis i mycket låg grad efterfråga nyproducerade
              hyresrätter, men icke desto mindre måste det komma till stånd
              så att vi får ruljans på marknaden och därmed kan erbjuda de unga
              de lägenheter som de så väl behöver. Det blir allt svårare att
              vara ung i dagens Sverige.
            </seg>
            <seg n="34a34139">
              Som en följd av arbetslöshet och utanförskap blir i dag de ungas
              ekonomi allt sämre. Kronofogdemyndigheten och Konsumentverket
              har i en undersökning om de ungas ekonomi visat att så är fallet.
              De blir lätt offer för sms-lån och allehanda oseriösa låneinstitut
              bara för att överleva. Det är påvisat att allt fler unga drar
              på sig stora skulder som de sedan inte kan betala tillbaka. Här
              skulle regeringen, som motionären i motion Kr328 påpekar, kunna
              göra en insats genom att utse en nationell samordnare, så att
              en handlingsplan för detta mycket viktiga område kan komma till
              stånd.
            </seg>
            <seg n="53714eb9">
              Vidare borde Ungdomsstyrelsen ges i uppdrag att på allvar ge
              sig i kast med det här problemet. I dag ges Ungdomsstyrelsen alla
              möjliga uppdrag, omöjliga också för den delen. Än ska de vara
              bidragsgivare för kvinnors organisering, än ska de vara bidragsgivare
              till olika invandrarorganisationer, men ingenting om ungdomars
              situation. Ungdomsstyrelsen har själv visat att ungdomar är i
              en utsatt situation. Låt Ungdomsstyrelsen göra det som de är bra
              på! Låt Ungdomsstyrelsen syssla med ungdomars problem och verklighet!
              Låt Ungdomsstyrelsen få uppdraget att samordna arbetet mot ungdomars
              problem med överskuldsättning! Det är faktiskt dagens unga som
              en dag ska ta över efter oss. Då måste vi ge dem en rejäl chans
              att få en bra start i vuxenlivet. Det gör inte den här regeringen.
            </seg>
            <seg n="bdb1d24e">
              Herr talman! Så till ett problem som framför allt berör de unga
              flickorna. Det är i dag många unga flickor som är rädda rädda
              för dem som borde vara deras stöd i livet, rädda för dem som står
              dem närmast, rädda för att bli slagna och förnedrade. För dessa
              unga kvinnor är tjejjourerna en ovärderlig hjälp. Där kan de få
              stöd och hjälp, och där är det någon som lyssnar och bryr sig.
              Där kan de också få styrkan att gå vidare med en polisanmälan
              för att få ett slut på den plåga som de upplever.
            </seg>
            <seg n="6cecead2">
              Det är mycket viktigt att vi kan göra tjejjourerna mer tillgängliga
              via nätet. Det är många tjejer som via nätet sköter de flesta
              av sina kontakter. De vågar inte göra på annat sätt; de vet att
              det inte finns någon annan utväg. Därför är det viktigt att samhället
              har möjlighet och ser möjligheten att stödja dem.
            </seg>
            <seg n="cd35b6dc">
              Tjejjourerna har mycket små ekonomiska resurser. Det kan inte
              vara rimligt att vi helt skjuter över ansvaret för denna viktiga
              verksamhet på ideella krafter. Visst kan och ska själva jobbet
              vid tjejjourerna skötas ideellt, men vi måste kunna stötta dem
              som i dag gör detta viktiga jobb med ekonomiska resurser så att
              de kan lägga det problemet bakom sig och koncentrera sig på att
              hjälpa tjejer i nöd. Det är trots allt det som är det viktiga.
            </seg>
            <seg n="3810ea1b">
              Herr talman! Jag yrkar bifall till reservation 2 i ärende KrU6.
              Jag står naturligtvis bakom bägge reservationerna, men för tids
              vinnande gör jag på detta sätt.
            </seg>
          </u>
          <note type="speaker" n="6b91f861">
            Anf. 21 MEHMET KAPLAN (mp):
          </note>
          <u who="mehmet_kaplan_727649" xml:id="i-d66b2eafb92d4678-0" n="58cada9f">
            <seg n="43430a1a">
              Herr talman! I dag debatterar vi ungdomspolitik och trossamfundsfrågor.
              Från Miljöpartiets sida har det varit tydligt att när det gäller
              frågorna om gromning, som också har behandlats i justitieutskottet,
              handlar det om att se till att få en allomfattande reglering för
              att kunna ge stöd och råd till ungdomar i deras i princip organiska
              anslutning till Internet. Samtidigt vet vi att det finns en hel
              del organiserad verksamhet som ska hantera de här frågorna på
              bästa möjliga vis. Därför har vi ingen reservation på det området,
              utan vi väntar och ser hur det utvecklar sig framöver. Men det
              är ett oerhört viktigt område. Leif Pettersson tog också upp flera
              olika aspekter av det.
            </seg>
            <seg n="4a6c0f97">
              När det gäller frågan om trossamfund handlar det framför allt
              om hur vi ser på de olika samfund som finns i vårt samhälle i
              dag. Sverige ser inte ut som det gjorde för 3040 år sedan; det
              förändras. Att säga att någonting är svenskt är lika svårt som
              att konstatera vilken tidsaxel vi befinner oss i, för vad som
              är Sverige och vad som är svenskt är hela tiden föremål för förändring.
              Hittills har det handlat om att vi faktiskt går mot ett bättre
              samhälle där alla har möjlighet att inkluderas. När jag säger
              alla menar jag framför allt att vi i alla fall de senaste 1020
              åren har gjort många viktiga landvinningar när det gäller rätten
              att kunna utveckla sin egen person och kunna ha ett självförverkligande,
              när det gäller jämställdhet mellan kvinnor och män, när det gäller
              människors lika värde. Men det är många steg till som behöver
              tas. Och när jag lyssnade på den tidigare debatten om KrU5 var
              det väldigt tydligt vad som är skillnaderna mellan alliansens
              borgerliga politik och Socialdemokraternas, Vänsterpartiets och
              Miljöpartiets alternativ.
            </seg>
            <seg n="66b8d41c">
              Det som jag kommer att lyfta fram här är Miljöpartiets reservation,
              nämligen reservation nr 3. Den handlar framför allt om hur vi
              vill att samhället ska hantera de olikheter som finns i stödet
              till trossamfund. Majoriteten har i betänkandet lyft fram att
              utredningen från SST, Nämnden för statligt stöd till trossamfund,
              har kommit fram till att det råder viss diskrepans mellan teorin
              och praktiken inom området.
            </seg>
            <seg n="e5c47ce2">
              Om vi då tittar närmare på vad SST har sagt handlar det om att
              man lyfter fram ett antal frågor. Bland annat noterar man att
              nyanskaffning, underhåll och utveckling av församlingslokaler
              innebär en betydande extrakostnad för framför allt de så kallade
              invandrarsamfunden, alltså kyrkor, moskéer eller församlingar.
              På grund av den begränsade medelstilldelningen som har varit under
              en längre tid har de lokalbidrag som har beviljats bara kunnat
              täcka en väldigt liten del och därigenom skapat den här ojämlikheten.
            </seg>
            <seg n="529ce0d0">
              När vi har fört fram det här tidigare har vi hört att det finns
              många olika förklaringar till detta. En väldigt tydlig och enkel
              förklaring som vi har hört har handlat om att staten skildes från
              kyrkan år 2000 och att vi därigenom är på lika stort avstånd till
              alla trossamfund. Problemet är att när församlingarna i dag vill
              bygga nya byggnader, nya lokaler, anförskaffa något som man ska
              kunna samlas i och inte bara vara hänvisad till källarlokaler,
              har medlen inte riktigt räckt till. I Sverige har vi inte det
              system som andra europeiska länder har begagnat sig av där staten
              kan gå in som en säkerhet när lån tas. Det har gjort att församlingarna
              i vissa fall har blivit hänvisade till utlandet. Från Miljöpartiets
              sida tycker vi att det inte är en bra lösning, för med pengar
              kommer ibland krav.
            </seg>
            <seg n="e4d0cbe6">
              Det har inte visat sig stämma i de fall som har varit uppe till
              debatt tidigare, men vi har sett att liknande ärenden i andra
              europeiska länder har föranlett en hel del huvudbry. Med kraven,
              det kan till exempel vara att man vill att det ska vara en speciell
              ordförande eller församlingsledare, flyttas makten från den lokala
              samfundsmedlemmen till människor som inte har kunskap och koll
              på den svenska kontexten.
            </seg>
            <seg n="3472ba04">
              Därför, herr talman, är det viktigt att man tar itu med den diskrepans
              som länge har funnits på detta område och ser till att hantera
              frågan med en referensgrupp som kan utreda och se vad som kan
              göras för att komma till rätta med problemet.
            </seg>
            <seg n="bd945450">
              Med detta yrkar jag bifall till reservation nr 3 och hoppas att
              majoriteten har funderat igenom detta.
            </seg>
          </u>
          <note type="speaker" n="e2dca4c4">
            Anf. 22 CECILIA MAGNUSSON (m):
          </note>
          <u who="cecilia_magnusson_7b97bc" xml:id="i-3b30af908e9aba59-0" n="724a6ac6">
            <seg n="6314ac78">
              Herr talman! Jag yrkar bifall till utskottets förslag i betänkandet
              och avslag på samtliga reservationer. Med 15 motioner på området
              ungdomsfrågor och trossamfund kan man stanna upp och fundera en
              liten stund på oppositionens politik inom området. Det räcker
              med att säga att det inte är särskilt mycket.
            </seg>
            <seg n="59ade079">
              Jag är tacksam för att Mehmet Kaplan tog upp den viktiga frågan
              om trossamfunden. Anledningen till att vi inte biträder motionen
              är att vi just har haft en utredning och genomgång av området.
              Den lämnades till regeringen i januari månad. Just nu pågår ett
              gediget arbete med att gå igenom de förslag och redovisningar
              som har gjorts för att sedan åstadkomma. Det är vad jag har att
              säga angående reservation nr 3.
            </seg>
            <seg n="519d3505">
              Tittar man på reservation nr 1 är det tur att Miljöpartiet har
              en motion i den frågan eftersom de andra två som driver frågan
              om unga och Internet är allianspartister. Det är på detta område
              som jag ska uppehålla mig i mitt anförande. Det görs mycket, vilket
              också står i betänkandet. Vi har umo.se, den virtuella ungdomsmottagningen
              som har fått ett fantastiskt genomslag. Vi har den virtuella tjejjoursverksamheten
              där Ungdomsstyrelsen gör ett viktigt arbete för att samordna och
              utveckla verksamheten. Det behövs dock hela tiden nya inslag och
              nya åtgärder, för Internetvärlden är en föränderlig värld. Därför
              måste vi hela tiden ha beredskap för att det inträffar nya saker
              som gör att vi måste gå in och förändra.
            </seg>
            <seg n="ad5e2772">
              Samtidigt som myndigheter, organisationer och privata företag
              gör mycket gör regeringen bland annat en översyn av granskningslagen
              för skyddet av barn och unga mot skadligt medieinnehåll och skadlig
              mediepåverkan. Vi håller just på att utarbeta strategin för ungdomspolitiken
              som vi kommer att ha möjlighet att diskutera i utskottet under
              hösten.
            </seg>
            <seg n="f237c726">
              Dessutom vill jag ta upp frågan om gromning som Mehmet Kaplan
              var inne på. Det tas inte upp i betänkandet, men den 5 mars lade
              regeringen äntligen fram ett förslag om att lagstiftningsvägen
              kunna bekämpa gromning. Under hela min tid i riksdagen har jag
              jobbat med denna fråga, försökt driva på och påpekat att vi måste
              ha en lagstiftning i dessa frågor. Vi fick det inte under hela
              den förra mandatperioden, men nu har vi proposition 149 på riksdagens
              bord. Vi kan äntligen ge de rättsvårdande myndigheterna en möjlighet
              att beivra och stoppa förövarna på Internet. Det är mycket viktigt
              att vi får denna lagstiftning på plats.
            </seg>
            <seg n="483deb54">
              Brå har kartlagt flickor i årskurs 9 och över hälften av dessa
              har haft kontakt med någon vuxen som i sexuellt syfte har försökt
              kontakta dem, träffa dem eller på andra sätt kränkt dem. Flickorna
              säger att det inte är när de är 15 utan när de är yngre som de
              flesta av dessa kontakter har tagits. Därför är detta så viktigt.
              Det här är unga människor som precis börjat upptäcka världen och
              den del av världen som Internet och datorer är i dag. Det gäller
              förresten inte bara unga människor. Vi äldre upptäcker denna värld
              dagligen. Själv är jag en av dem som har lite svårt att upptäcka
              dessa nya saker jag har ett visst initialt motstånd men jag gör
              så gott jag kan och tar ett steg i taget. Jag tror att också herr
              talmannen kan ha erfarenhet av detta.
            </seg>
            <seg n="986f01e9">
              De unga som vill gå in i detta med öppet sinne ska kunna fortsätta
              med det, och då är det viktigt att vi från vuxenvärlden ser till
              att det finns skydd som man kan luta sig mot.
            </seg>
            <seg n="cec88667">
              Denna fråga vill jag alltså komplettera med att proposition 149
              som lades fram den 5 mars är ännu ett steg i det viktiga arbete
              som regeringen gör för att barn och unga ska få vara barn så länge
              som möjligt.
            </seg>
          </u>
          <note type="speaker" n="f81e5c10">
            Anf. 23 LEIF PETTERSSON (s) replik:
          </note>
          <u who="leif_pettersson_4a04f8" xml:id="i-2a5a44751632b9e7-1" n="e7ae5e6f">
            <seg n="ccd57e0b">
              Herr talman! Cecilia Magnusson berörde kortfattat tjejjourerna.
              Hon pekade på saker som regeringen har tagit fram i arbetet med
              detta. Hon pekade också, mycket riktigt, på en massa viktiga saker
              som görs. Varför drar ni då undan pengarna för detta? Varför satsar
              ni inte på det? Varför finns inte anslaget kvar?
            </seg>
            <seg n="c9ce3647">
              Vidare undrar jag om ni inte anser att överskuldsättningen är
              ett problem för unga i dag. Jag tycker att det är sett stort problem
              att unga människor på grund av att de är arbetslösa och har en
              utsatt situation tvingas ta lån för att överleva. De tvingas in
              i en situation där de under hela livet måste betala tillbaka.
              De får kanske inte banklån och så vidare ja, allt sådant som följer
              med en utsatt situation. Det är ett stort problem som man borde
              göra något åt. Tillsätt en samordnare och hitta verksamma medel
              för att rensa i det träsk av sms-lån och annat som finns i dag!
              Varför vill ni inte göra något åt det?
            </seg>
          </u>
          <note type="speaker" n="f31d4bb7">
            Anf. 24 CECILIA MAGNUSSON (m) replik:
          </note>
          <u who="cecilia_magnusson_7b97bc" xml:id="i-3b30af908e9aba59-1" n="724a6ac6">
            <seg n="26b4b7f8">
              Herr talman! Jag tackar Leif Pettersson som gör det möjligt för
              oss att uppehålla oss vid dessa viktiga frågor ännu en stund.
            </seg>
            <seg n="edcfe2c3">
              Kulturutredningen föreslår att kulturen ska bli en aspektpolitik
              på alla andra områden.
            </seg>
            <seg n="887579ce">
              Jag tycker att Leif Pettersson är en utmärkt talesman för Kulturutredningens
              kommande förslag. Det är ju oerhört viktigt och spännande.
            </seg>
            <seg n="826e8831">
              På tal om Kulturutredningen talades det tidigare om att remisstiden
              var så kort; den är tre månader. Jag vill betona att det är brukligt
              med tre månader bara så att vi har det klart för oss eftersom
              det har ifrågasatts i ett tidigare betänkande i debatten.
            </seg>
            <seg n="79c5c60a">
              När det gäller Leif Petterssons aspekter på arbetslösheten glömmer
              Leif Pettersson vad som är grunden till att så många unga är arbetslösa.
              Det är att Socialdemokraterna under sina tolv år vid makten inte
              gjorde något åt den utan lät den växa. Vi har lyckats ganska väl,
              innan lågkonjunkturen kom, med att få in unga människor på arbetsmarknaden.
            </seg>
            <seg n="041240d3">
              Leif Pettersson har tydligen glömt att regeringen i budgeten
              i höstas lade fram ytterligare förslag för att underlätta unga
              människors insteg på arbetsmarknaden.
            </seg>
            <seg n="198fe1ed">
              När det gäller tjejjourerna har man gjort oerhört mycket för
              att öka stöden till dem. Man har till exempel slutit avtal mellan
              staten och de ideella organisationerna.
            </seg>
          </u>
          <note type="speaker" n="12e0ce0e">
            Anf. 25 LEIF PETTERSSON (s) replik:
          </note>
          <u who="leif_pettersson_4a04f8" xml:id="i-2a5a44751632b9e7-2" n="e7ae5e6f">
            <seg n="5bf86d45">
              Herr talman! Jag vet inte vad detta har med Kulturutredningen
              och remisstiden på den att göra. Det kanske Cecilia Magnusson
              kan förklara för mig vid sidan om så att vi inte tar upp talartid
              med det.
            </seg>
            <seg n="eafdebac">
              Regeringen har inte lyckats med sin politik när det gäller ungdomsarbetslösheten.
              Regeringens politik går ut på att man får en sänkning av arbetsgivaravgiften
              oavsett vilka ungdomar man har anställda. Vi tycker att det är
              de arbetslösa ungdomarna som sänkningen borde komma till del.
              Nog sagt om det.
            </seg>
            <seg n="c263e192">
              Överskuldsättning inträffar även om man har ett jobb. Det kan
              vara ett jobb som är dåligt betalt eller ett jobb som man av någon
              annan anledning inte klarar sig på.
            </seg>
            <seg n="7264937f">
              Överskuldsättning hänger ihop med att man lever över sina tillgångar.
              Det är många problem som man måste adressera när man pratar om
              överskuldsättning, kanske ungdomars förväntan att allt ska lösa
              sig på en gång och att man ska kunna gå in i vuxenlivet utan att
              förstå vad det innebär.
            </seg>
            <seg n="f9afbf04">
              Överskuldsättning måste vi också adressera politiskt. Jag tycker
              att vi måste tillsätta en samordningsman som får möjlighet att
              titta på detta och komma med nya förslag och därmed vara med och
              hjälpa till.
            </seg>
            <seg n="9e3bed88">
              Jag frågar igen: Varför drar ni undan pengarna för tjejjouren?
            </seg>
          </u>
          <note type="speaker" n="b886e995">
            Anf. 26 CECILIA MAGNUSSON (m) replik:
          </note>
          <u who="cecilia_magnusson_7b97bc" xml:id="i-3b30af908e9aba59-2" n="724a6ac6">
            <seg n="63700f04">
              Herr talman! Jo, Leif Pettersson, jag nämnde remisstiden tre
              månader för Kulturutredningen eftersom det var uppe tidigare att
              det var kort tid. Nu vet du varför. Du förstod det ju inte i det
              förra inlägget.
            </seg>
            <seg n="faaa5b80">
              När det gäller ungdomarna och arbetslösheten har vi inte lyckats.
              Det beror på att det är ett jättestort problem. Leif Pettersson
              och Socialdemokraterna kan vara säkra på att vi i alliansregeringen,
              till skillnad från den tidigare regeringen, arbetar stenhårt med
              att komma till rätta med arbetslösheten, inte bara för ungdomar
              utan för alla som är utanför arbetslivet. För oss är det arbetslinjen
              som gäller.
            </seg>
            <seg n="3b6946de">
              När det gäller tjejjourerna och indraget anslag vet jag inte
              vilket anslag Leif Pettersson pratar om. Det jag vet är att regeringen
              har slutit avtal med de ideella organisationerna om en samverkan
              och om en starkare finansiering.
            </seg>
            <seg n="3dc337c3">
              Anledningen till att jag inte kan frågan i detalj är att den
              inte ligger på kulturutskottet. Det är socialutskottet som har
              hand om den. När det gäller de juridiska frågorna har justitieutskottet
              en del av dem på sitt bord. Därför kan jag inte gå in i detalj
              och besvara Leif Petterssons frågor i den delen.
            </seg>
          </u>
          <note type="speaker" n="c7609dfb">
            Anf. 27 ANDERS ÅKESSON (c):
          </note>
          <u who="anders_akesson_e18d66" xml:id="i-d4e771744390a456-0" n="17d70313">
            <seg n="fc1c81d7">
              Herr talman! Betänkande nr 6 från kulturutskottet som handlar
              om ungdomspolitik och trossamfund tar upp flera och viktiga frågor.
              Det är ungdomspolitiken och mer specifikt unga på nätet, ungas
              ekonomiska situation, ungas rätt till föreningsorganisation samt
              frågor om trossamfunden.
            </seg>
            <seg n="4da10383">
              I fråga om unga på nätet som jag tänker uppehålla mig något vid
              finns det flera angelägna motioner. En av dem handlar om att göra
              tjejjourer tillgängliga över nätet, att engagera nätets aktörer
              att bidra till att hjälpa unga som har drabbats av problem genom
              användning av nätet och att i görligaste mån förhindra att unga
              besökare och nyttjare av nätet far illa.
            </seg>
            <seg n="dc152c67">
              Herr talman! Det är frågor som engagerar och berör. Nätet är
              generationsbrytande såtillvida att föräldragenerationen som de
              flesta av oss i kammaren tillhör sällan vet vad ungdomsgenerationen
              gör på nätet. Det är inte något nytt, men Internet med alla sina
              möjligheter har naturligtvis gett just den här frågan helt nya
              dimensioner.
            </seg>
            <seg n="806577b1">
              Det är därför tillfredsställande att ta del av utskottets betänkande
              där det konstateras att det pågår en rad aktiviteter, nationella
              såväl som internationella då i ett samarbete inom EU i syfte att
              minska riskerna och för att bistå unga som har drabbats av övergrepp
              och kränkningar på och utanför nätet.
            </seg>
            <seg n="68bbf775">
              Herr talman! Låt mig ge ett par exempel på vad som görs.
            </seg>
            <seg n="9d86def1">
              Staten var med och startade umo.se, en ungdomsmottagning på nätet.
              Jag uppfattade att Sveriges Kommuner och Landsting har tagit över
              driften. Sedan den startade i november i fjol har den haft mer
              än 250 000 mer än en kvarts miljon unika besökare. Den har en
              frågetjänst som frekventeras av ett 60-tal per dag. Den har länkar
              och adressuppgifter till fysiska ungdomsmottagningar runt om i
              landet.
            </seg>
            <seg n="b5a09daa">
              EU-kommissionen lyckades så sent som för en månad sedan teckna
              avtal med ett flertal av de sociala nätverkssajterna för ett gemensamt
              regelverk för användning av Internet. Det innebär att man mellan
              samhället och de kommersiella aktörerna på nätet har kommit överens
              om regler mot nätmobbning och så kallad gromning. Det har koppling
              till den lagstiftning som Cecilia Magnusson berörde tidigare.
            </seg>
            <seg n="b98720f6">
              Herr talman! Det är bra att motionärerna har lyft upp och belyst
              de här frågeställningarna, men det är ännu bättre att vi i betänkandet
              har fått redovisat att saker och ting görs. Leif Pettersson borde
              vara nöjd med den redovisning vi har fått som på ett bra sätt
              besvarar flera av de motioner som är ställda.
            </seg>
            <seg n="ed47c4b8">
              Internet med sina olika och ständigt skiftande sajter och communityer
              är, och ska sannerligen förbli, en rörlig och föränderlig del
              av vår vardag. Nätet är bara ett av många sammanhang för kontakter
              och utbyte mellan människor. I vår ambition att skydda och stödja
              ungas användande av nätet må vi aldrig hemfalla åt att begränsa
              och censurera, utan enbart bejaka och sanktionera efterlevnad
              av de regler och lagar som reglerar umgänget människor emellan.
            </seg>
          </u>
          <note n="5b9cae6f">
            Herr talman! Jag vill med detta yrka bifall till utskottsmajoritetens
            förslag avseende betänkande KrU6.
          </note>
          <note type="speaker" n="46680504">
            Anf. 28 DAN KIHLSTRÖM (kd):
          </note>
          <u who="dan_kihlstrom_3e3877" xml:id="i-7a30c4caec5e5a44-1" n="e70645d0">
            <seg n="68c88a1b">
              Herr talman! Jag ska börja med att säga att det även i detta
              betänkande finns en rad intressanta motionsyrkanden från allmänna
              motionstiden. De är ganska jämnt fördelade. Det är tio yrkanden
              gällande ungdomspolitiken och sex yrkanden som rör trossamfundsfrågor.
              Jag ska kortfattat kommentera dessa områden.
            </seg>
            <seg n="306cb732">
              Motionerna avstyrks med hänvisning till regeringens arbete att
              skapa en samlad politik för ungdomsområdet genom den strategi
              för ungdomsfrågor som ska vara klar under kommande höst. Man kan
              säga att en översyn inom regeringen är viktig för att lyfta fram
              ungdomsfrågorna men också för att helhetstänkandet möjligen kan
              bidra till att hitta nya och bättre lösningar på området.
            </seg>
            <seg n="ad797b2c">
              Det har sagts en hel del om Internet, och när det gäller just
              Internet handlar det nu är jag inne på ungdomspolitiken både om
              ett positivt användande av Internet och om de ungas trygghet på
              nätet. Det är viktigt att prioritera stödfunktioner för ungdomar,
              och så sker också. Det har nämnts här. I betänkandet ges en utförlig
              redovisning av olika insatser som är planerade eller redan på
              gång. Det är dock viktigt att komma ihåg att vuxen- och föräldraansvaret
              inte bara gäller IRL, in real life, som är en vanlig förkortning
              på Internet, utan att ansvaret också sträcker sig till de virtuella
              domänerna. I olika kommuner anordnas till exempel föräldracirklar
              på skolor. Det kan vara ett sätt att påbörja en diskussion om
              ungas Internetanvändande.
            </seg>
            <seg n="7e00bf09">
              Datorn och Internet innebär, som jag sade, fantastiska möjligheter.
              Det handlar både om tillgången till information och kunskap men
              också om chansen att träffa nya vänner och skapa kontakter med
              människor över hela världen. Gemensamma intressen kan binda samman
              individer som lever i olika världsdelar.
            </seg>
            <seg n="3808d5de">
              Men det finns också problem, och det är ett problem att ungdomar
              lägger ut till exempel stora mängder privat information på Internet.
              Facebook, Lunarstorm och andra snabbt växande webbcommunityer
              lockar ungdomar att sprida information om sig själva. Syftet är
              ofta oskyldigt, men materialet kan återanvändas i andra sammanhang
              och av andra personer. Internetmobbning är ett växande fenomen
              som har en nära koppling till personlig information på nätet.
              Datainspektionen har i en studie nyligen visat att ungdomar är
              beredda att mer obehindrat lägga ut information om sig själva
              på nätet än i mötet med verkliga människor. Den strategi som vi
              talar om för ungdomspolitiken som väntas i höst kommer med stor
              sannolikhet att beröra dessa frågor i ganska stor omfattning.
            </seg>
            <seg n="8dde6a99">
              Jag ska också kortfattat säga något om trossamfunden. Miljöpartiet
              vill, som vi har hört, ha en översyn av fördelningsprinciperna.
              I en kristdemokratisk motion som tas upp i betänkandet lyfts också
              sjukhuskyrkans arbete fram. Samfundens verksamhet är naturligtvis
              viktig. Även sjukhuskyrkans omfattande arbete i hela landet är
              viktigt. Relationen mellan staten och samfunden ska löpa så smidigt
              som möjligt, och jag ser fram mot regeringens beredning av utredningsförslaget
              från Nämnden för statligt stöd till trossamfund. Jag tycker också
              att Mehmet Kaplan här på ett bra sätt har berört de utmaningar
              och frågor som finns på detta område, och jag utgår från att de
              kommer att belysas och diskuteras vidare. Men det är rimligt att
              regeringens beredning avvaktas.
            </seg>
            <seg n="a4f2fa88">
              Jag ska i anslutning till detta avsluta med att säga att Kulturutredningen
              skriver om trossamfundens betydelsefulla roll på kulturområdet.
              I en av böckerna kan man faktiskt läsa ett helt avsnitt om detta.
              Jag ska citera några meningar från utredningen. Inom parentes
              kan jag säga att jag tycker att det har skrivits mer nu än på
              länge om trossamfundens betydelse inom kulturlivet.
            </seg>
            <seg n="6b13b54b">
              I utredningen står till exempel följande:
            </seg>
            <seg n="5fdb9c94">
              Trossamfunden spelar en betydelsefull roll på kulturområdet.
              Svenska kyrkan är en av de största aktörerna i svenskt kulturliv.
            </seg>
            <seg n="44070c09">
              Där står även följande:
            </seg>
            <seg n="c987e933">
              Därtill bedrivs en betydande mängd amatörkulturell verksamhet
              inom ramarna för Svenska kyrkan och andra samfund. Som exempel
              kan nämnas att 113 000 personer är aktiva i Svenska kyrkans körverksamhet.
              Svenska kyrkan svarar årligen för runt 60 000 musikaliska framträdanden.
            </seg>
            <seg n="3c8f0962">
              Lite längre ned står det:
            </seg>
            <seg n="cdce94c7">
              Även andra trossamfund spelar en betydelsefull roll i svenskt
              kulturliv. Detta gäller inte minst inom de religiösa grupper som
              blivit en del av det svenska samhället tack vare invandringen.
            </seg>
            <seg n="d4db0fe8">
              Man nämner också en del studieförbund som också har koppling
              till trossamfunden.
            </seg>
            <seg n="333a002b">
              Jag är väldigt glad över dessa skrivningar och delar förstås
              Kulturutredningens syn på trossamfunden när det gäller kulturlivet.
            </seg>
          </u>
          <note type="speaker" n="92f2a9ba">
            Anf. 29 LEIF PETTERSSON (s) replik:
          </note>
          <u who="leif_pettersson_4a04f8" xml:id="i-2a5a44751632b9e7-3" n="e7ae5e6f">
            <seg n="d745df69">
              Herr talman! Det är ganska typiskt att när vi diskuterar ungdomspolitik
              diskuterar vi Internet. Vi diskuterar alla möjliga aspekter på
              Internet, vad Internet kan användas till och inte kan användas
              till, vad det inte ska användas till med mera. Det är bra. Det
              ska vi diskutera. Det är självklart.
            </seg>
            <seg n="4a7ff2f3">
              Men för mig är ungdomars överskuldsättning ett mycket större
              problem. Det är någonting konkret och någonting som vi verkligen
              måste ta tag i på ett allvarligt menat sätt. Vi kan inte helt
              och hållet blunda för det faktum att ungdomar via sms-lån via
              allehanda låneinstitut som finns i dag skaffar sig stora skulder
              som de sedan får dras med resten av livet. Vi kan inte blunda
              för detta. Vi måste göra någonting åt det.
            </seg>
            <seg n="cef87396">
              Det som vi kan göra nu är att bifalla vår reservation med anledning
              av en motion om detta. Där kräver vi att det tillsätts en samordningsman
              för att man ska få grepp om hela vidden av problemet och vad detta
              egentligen handlar om och att det också tas fram förslag på åtgärder.
            </seg>
            <seg n="7f203490">
              Det andra som man kan göra är att ge Ungdomsstyrelsen i uppdrag
              att verkligen ta tag i problemet och att verkligen göra någonting
              åt detta.
            </seg>
            <seg n="ca2bf108">
              Dan Kihlström, varför vill ni inte göra detta?
            </seg>
          </u>
          <note type="speaker" n="c25c6001">
            Anf. 30 DAN KIHLSTRÖM (kd) replik:
          </note>
          <u who="dan_kihlstrom_3e3877" xml:id="i-7a30c4caec5e5a44-2" n="e70645d0">
            <seg n="4a1d4306">
              Herr talman! I ett inlägg försöker man lyfta fram några saker
              som man vill kommentera. I betänkandet nämns två områden, nämligen
              Internet och den ekonomiska situationen för ungdomar. Jag valde
              att kommentera Internetsituationen.
            </seg>
            <seg n="a5559470">
              Precis som det står i betänkandet och som Leif Pettersson vet
              har det gjorts en rad insatser. Kronofogdemyndigheten och Konsumentverket
              har utrett frågan och lagt fram förslag.
            </seg>
            <seg n="efd27ae7">
              Regeringen håller också på med ett omfattande arbete när det
              gäller en strategi för ungdomspolitiken som ska läggas fram i
              höst. Då tycker jag att det är ganska rimligt att man också har
              med dessa frågor. Det är viktiga frågor som Leif Pettersson berör.
              Det är inte så att det ena väger tyngre än det andra, utan självklart
              är det så att ungdomars situation i dag är en mycket viktig fråga.
              Det gäller det ekonomiska området. Det kan gälla på psykiatriområdet
              hur ungdomar mår. Det gäller också ungdomars trygghet i samhället
              på olika sätt på dagarna i skolan och på kvällarna i stan och
              så vidare. Det är alltså många fler frågor än de som Leif Pettersson
              berör här. Ungdomars ekonomiska situation är en del av deras verklighet
              i dag.
            </seg>
            <seg n="3b0c9dc0">
              Alla dessa frågor är oerhört viktiga. Låt oss samla dem i en
              gemensam ungdomsstrategi som läggs fram i höst. Jag är alldeles
              övertygad om att dessa frågor också kommer att beröras.
            </seg>
          </u>
          <note type="speaker" n="bea0abef">
            Anf. 31 LEIF PETTERSSON (s) replik:
          </note>
          <u who="leif_pettersson_4a04f8" xml:id="i-2a5a44751632b9e7-4" n="e7ae5e6f">
            <seg n="429f7d4f">
              Herr talman! Nu är det dessa motioner som vi behandlar. Därför
              kommer inte frågan om ungdomars trygghet och så vidare upp just
              nu. Jag håller med om att det är viktiga frågor, och vi får se
              vad regeringen kommer fram med för förslag på dessa områden.
            </seg>
            <seg n="ef6101ec">
              Men när det nu finns en motion som på ett förtjänstfullt sätt
              belyser just frågan om överskuldsättning, varför kan vi då inte
              ta tag i detta nu? Varför kan vi inte göra någonting åt det så
              att vi kommer vidare på den vägen? Det är nämligen ett galopperande
              problem, och det blir värre och värre dag för dag. Hela tiden
              tar ungdomar fler sms-lån, och fler skumma låneinstitut får chansen
              att exploatera ungdomars allvarliga situation. Detta problem blir
              större i takt med att ungdomsarbetslösheten ökar därför att det
              är genom att ha ett jobb som man helt enkelt skulle slippa det
              här eländet.
            </seg>
            <seg n="7ce91b39">
              Jag tycker att vi ska ta tag i det här nu, men det vill tydligen
              inte Dan Kihlström och inte heller regeringen. Jag får väl ge
              mig till tåls. Vi får se vad som kommer i den beryktade ungdomspropositionen.
            </seg>
          </u>
          <note type="speaker" n="4e266d33">
            Anf. 32 DAN KIHLSTRÖM (kd) replik:
          </note>
          <u who="dan_kihlstrom_3e3877" xml:id="i-7a30c4caec5e5a44-3" n="e70645d0">
            <seg n="75c8e097">
              Fru talman! Jodå, vi har både i det här betänkandet och i förra
              betänkandet diskuterat många aktuella frågor. Men det är väl lite
              grann av oppositionens roll att driva på. Själv har jag i många
              år här verkat i opposition. Man har många konkreta förslag som
              man vill lägga fram och säger att beslut måste tas nu.
            </seg>
            <seg n="addbe24b">
              Frågan är väldigt viktig. Det kan hända att den så att säga accelererar,
              men på något sätt måste man också på det här området se till helheten
              när det gäller ungdomspolitiken.
            </seg>
            <seg n="e0f02ff8">
              Därför vill jag återigen hänvisa till det jag förut sagt, nämligen
              att den här frågan tillsammans med många andra frågor är en viktig
              del av ungdomspolitiken. Men jag är inte alldeles säker på att
              det ens tillhör vårt kompetensområde att besluta i frågan. Kanske
              vill också andra utskott vara med och diskutera frågan. Den är
              viktig, så låt oss ta med den. Den kommer att ingå som en del
              också i den strategi som regeringen till hösten presenterar.
            </seg>
          </u>
          <note n="327f11d9">
            Överläggningen var härmed avslutad.
          </note>
          <note n="ab869162">
            13 § Äldrefrågor
          </note>
          <note n="79b4cdad">
            Föredrogs
          </note>
          <note type="speaker" n="f3bccf61">
            Anf. 33 TOBIAS KRANTZ (fp):
          </note>
          <u who="tobias_krantz_51873e" xml:id="i-fb52af3ed66a91e2-0" n="3596e7ef" next="i-f3347147bf42a471-0">
            <seg n="c8639c48">
              Fru talman! Någon klok person har sagt att det sätt på vilket
              vi behandlar våra äldre säger en hel del om hur utrymmet är för
              medmänsklighet och humanitet i samhället i stort. Det tycker jag
              är tänkvärda ord.
            </seg>
            <seg n="32c85e28">
              Äldrepolitik engagerar, berör och ibland också upprör. Socialutskottet
              ska i dag debattera ett betänkande om äldrepolitik där ett antal
              motionsyrkanden från den allmänna motionstiden 2007 och 2008 behandlas.
              En rad olika områden täcks in, allt från äldrepolitikens inriktning
              till bland annat boendefrågor, utbildning, kompetens, fysisk aktivitet
              och hälsa, läkemedelshantering, psykisk ohälsa bland äldre samt
              tillsynsfrågor; jag har säkert glömt något område.
            </seg>
          </u>
          <note n="33205711">
            Samtliga motionsyrkanden i betänkandet avstyrks. Till betänkandet
            har fogats åtta reservationer och fyra särskilda yttranden.
          </note>
          <u who="tobias_krantz_51873e" xml:id="i-f3347147bf42a471-0" n="3596e7ef" prev="i-fb52af3ed66a91e2-0">
            <seg n="55b063e4">
              Med dessa ord, fru talman, ber jag att få lämna ordet till debattörerna.
            </seg>
          </u>
          <note type="speaker" n="a796e7e5">
            Anf. 34 CATHARINA BRÅKENHIELM (s):
          </note>
          <u who="catharina_brakenhielm_732159" xml:id="i-b2c3eb4f3aa275de-0" n="1ec973c7">
            <seg n="b1b076ba">
              Fru talman! Att få leva ett friskare liv är en av välfärdssamhällets
              riktigt stora framgångar. Vår livslängd har ökat. Japan och Sverige
              ligger, läste jag alldeles nyss, i topp vad gäller livslängden.
            </seg>
            <seg n="64c6d0d3">
              Vi här som har ett stort politiskt ansvar för många människor
              måste vara medvetna om och också beredda på de resurser och behov
              som är framtidens utmaningar för oss just för att få leva ett
              så bra liv som möjligt. Men i dag kan vi se att den kommunala
              äldreomsorgen hotas då kommunernas krympande resurser hotar äldreomsorgen.
              Man har mindre pengar att göra äldreomsorg för. Alla har vi faktiskt
              rätt att åldras på ett bra sätt, med bibehållen värdighet och
              med inflytande över vår vardag samt med möjlighet att leva ett
              så långt aktivt och innehållsrikt liv som möjligt.
            </seg>
            <seg n="085e7889">
              Att döma av antalet motioner är äldreomsorgen en fråga som engagerar
              många från alla partier. Förra veckan var jag tillsammans med
              andra ledamöter på en debatt om äldreomsorgen och om hur denna
              fungerar. Jag kunde då konstatera att vi upplever det väldigt
              olika, mycket beroende på var i landet vi varit och tittat på
              äldreomsorgen i en storstad eller på en mindre ort.
            </seg>
            <seg n="450c8e78">
              Jag kan trots allt sammanfatta det hela med att vi har en väldigt
              bra äldreomsorg i vårt land. Men det betyder inte att vi inte
              behöver förändra, förbättra och utveckla den. Just nu finns det
              en rad stora frågor att diskutera, framför allt att antalet platser
              i särskilt boende fortsätter att minska. Ribban ligger alldeles
              för högt i de flesta kommunerna då det gäller när man får flytta
              till ett särskilt boende. Man önskar en enhetlig bedömning över
              landet. Det skiljer alldeles för mycket mellan olika kommuner
              i fråga om biståndsbedömningen.
            </seg>
            <seg n="7ebc097f">
              Socialstyrelsen och SKL har visat att det finns stora problem
              också när det gäller de äldres läkemedelsanvändning. Riksrevisionen
              har påtalat allvarliga problem med insynen i den privat drivna
              äldreomsorgen.
            </seg>
            <seg n="614178aa">
              Äldreomsorgen står inför stora framtida utmaningar. Dessa är
              inte omöjliga att hantera, men man måste ta tag i dem nu. Pengar
              måste till och framför allt ett stort mått av nytänkande.
            </seg>
            <seg n="0f759964">
              Fler äldre, högre krav och ett generationsskifte bland personalen
              går det verkligen att klara av detta?
            </seg>
            <seg n="ea4e8384">
              Grundläggande för hur äldreomsorgen framöver ser ut kommer att
              vara vilken prioritet regeringen ger frågan. Blir det ekonomiska
              satsningar på kommunerna? Blir det satsningar på utbildning och
              på vidareutbildning av personalen?
            </seg>
            <seg n="86464320">
              Från att vård och omsorg tidigare huvudsakligen har drivits av
              kommuner och landsting finns det nu sedan en tid tillbaka en rad
              nya aktörer på området. Den här mångfalden kan faktiskt bidra
              till att verksamheten utvecklas.
            </seg>
            <seg n="2c268466">
              Systemet med offentlig upphandling av vård och omsorg har däremot
              visat sig skapa allvarliga problem problem som växt sig allt större
              allteftersom tiden gått. Vi har fått en stark koncentration till
              ett fåtal internationella koncerner som slukar de mindre aktörerna.
              Uppenbarligen är det svårt för de här mindre aktörerna och för
              landstingen att styra mot kvalitet.
            </seg>
            <seg n="4bc735cf">
              Vi ser ju i dag många exempel på att jakten på lägsta pris gått
              ut över vårdtagarna. Självklart är det möjligt, och måste vara
              möjligt, att hitta andra lösningar. Vi är faktiskt för att medborgarna
              får välja mellan olika alternativ och att det valet ersätter upphandlingen.
              Men vi vill ha ett system där landstingen, regionerna och kommunerna
              certifierar de utförare som man vill använda inom vård och omsorg
              och ställer krav på verksamheten. En sådan ordning skulle med
              all säkerhet göra att mindre personaldrivna eller idéburna aktörer
              hade större möjligheter att hävda sig.
            </seg>
            <seg n="e0bfc3dd">
              Fru talman! Regeringens förslag till lagstiftning för att styra
              bort från upphandling lagen om valfrihetssystem, LOV har tyvärr,
              tycker vi allvarliga brister och måste göras om på en del punkter.
              Det är olyckligt att det blir fri etablering för företagen. Vård
              och omsorg som finansieras med våra gemensamma medel ska styras
              efter behov, inte efter vinstkalkyler.
            </seg>
            <seg n="0f925736">
              Regeringens förslag innebär att kommuner och landsting blir tvungna
              att tillåta vårdföretag att etablera sig där de finner det mest
              lönsamt detta utan att egentligen ta hänsyn till var vården mest
              behövs.
            </seg>
            <seg n="16965688">
              Vi är också emot att man tillåter utförarna att erbjuda extra
              tilläggstjänster mot avgift i den privata omsorgen. Risken är
              stor att det blir ett sätt att dra ned på den offentligt finansierade
              servicen.
            </seg>
            <seg n="41bb88da">
              Den nya lagen riskerar att skapa ett system där offentliga och
              privata pengar blandas. Slutresultatet blir att stora serviceskillnader
              uppstår beroende på hur mycket pengar man har att handla det här
              extra för. En mycket liten basomsorg ska sedan kompletteras med
              köpta tjänster, men bara för dem som verkligen har råd. Om systemet
              med de här privatfinansierade tilläggstjänsterna även tillämpades
              på sjukvårdsområdet skulle det vara ett avgörande steg bort från
              vårt solidariska välfärdssystem.
            </seg>
            <seg n="b5456674">
              Vi vill också ha samma krav på arbetsgivarna när det gäller privata
              utförare som de krav som gäller i det offentliga. Kollektivavtal
              ska så klart gälla i all verksamhet, och personalen ska ha meddelarfrihet
              i all verksamhet. Att detta i dag är ett stort problem för de
              anställda, och i en förlängning givetvis också för patientsäkerheten,
              är solklart. Personalen får inte röja företagshemligheter, men
              man är enligt lex Sarah skyldig att anmäla allvarliga missförhållanden.
            </seg>
            <seg n="6d67f79b">
              Det finns behov av utvecklingsinsatser på flera områden för att
              stärka och bygga framtidens äldreomsorg. Fler läkare behövs och
              också fler distriktssjuksköterskor som gör hembesök hos de äldre.
              Det skulle öka tryggheten. Många gamla är sköra. De skulle slippa
              jobbiga resor till akutmottagningarna. Det är också viktigt att
              demensvården byggs ut mer och att verkligen alla som jobbar med
              dementa är utbildade för det.
            </seg>
            <seg n="21bfb376">
              Om man är äldre och man har råkat ut för en olycka och inte kan
              bo kvar hemma är det väldigt många instanser som ska kontaktas;
              det ska ordnas och fixas. Vi tycker att det då ska finnas en sammanhållande
              person som man kan vända sig till och som reder upp det hela.
            </seg>
            <seg n="dbfce2ae">
              Alla vill vi ha makt över våra egna liv. Många saker är självklarheter
              under större delen av livet som att bestämma om eller när man
              ska duscha, var eller när man ska handla eller om man vill ha
              ett glas vin till maten. Helt plötsligt är det inte alls lika
              självklart. Någon annan bestämmer det för oss när vi har blivit
              beroende av stöd.
            </seg>
            <seg n="5458b67b">
              Principen att var och en bestämmer över sin egen vardag ska vara
              vägledande inom äldreomsorgen. Möjligheten att bestämma över sitt
              eget liv kan inte vara avgörande av ålder. Att man behöver hjälp
              med en del saker betyder faktiskt inte att man inte bestämmer
              över sitt liv.
            </seg>
            <seg n="e7ee808b">
              Vi hör ganska ofta här från talarstolen att man vill att makten
              flyttas från oss politiker ned till människorna. Det har vi hört
              många gånger, och det låter väldigt fint. Men då glömmer man att
              det bara är de starkaste som tar den största biten av kakan.
            </seg>
            <seg n="c4dd5ae4">
              Hur skulle det egentligen se ut om bara de starkaste tog för
              sig? Vi politiker är till för att se till att varje skattekrona
              fördelas så jämnt och rättvist som möjligt. Det handlar om att
              ge till dem som har störst behov men som kanske inte alltid är
              starkast och kan hävda sin rätt. Det är den största skillnaden
              mellan socialdemokratisk och moderat politik.
            </seg>
          </u>
          <note n="ad482466">
            Fru talman! Jag yrkar bifall till reservation nr 1.
          </note>
          <note n="46cf1029">
            I detta anförande instämde Ann Arleklo, Christer Engelhardt,
            Lars U Granberg och Per Svedberg (alla s) samt Eva Olofsson (v)
            och Thomas Nihlén (mp).
          </note>
          <note type="speaker" n="8e3930cf">
            Anf. 35 EVA OLOFSSON (v):
          </note>
          <u who="eva_olofsson_b34e2b" xml:id="i-6ade309a071ef615-0" n="645c39f7" next="i-9607cbf0d70bf19d-0">
            <seg n="167e7c4c">
              Fru talman! Jag vill börja med att yrka bifall till reservation
              3 om HBT-frågor i äldreomsorgen och reservation 7 om psykisk ohälsa
              hos äldre.
            </seg>
            <seg n="4aa09698">
              Det finns många viktiga frågor i äldreomsorgen. Den allra viktigaste
              är att vi ska kunna åldras och veta att vi kan se fram mot en
              ålderdom i trygghet och gemenskap med god vård och omsorg när
              vi behöver den. Det handlar om att det finns tillräckligt med
              äldreboendeplatser och att det är så bra bemanning där att jag
              kan ha ett meningsfullt liv.
            </seg>
            <seg n="b596b755">
              Det handlar om att det finns tillräckligt med personal i äldreomsorgen
              så att man har tid med även sociala aktiviteter. Det handlar om
              att jag kan komma ut när jag vill och kan fortsätta med sådant
              som är viktigt för mig. Det handlar om att äldreomsorgen blir
              en attraktiv arbetsplats där människor vill jobba och jobba kvar
              och dit yngre människor, både kvinnor och män, vill söka sig och
              jobba.
            </seg>
            <seg n="580bdd51">
              Jag tänkte säga lite om de två reservationer vi har. Det gäller
              två frågor som är viktiga för oss i Vänsterpartiet och där Socialstyrelsen
              väldigt tydligt har sagt att det brister.
            </seg>
            <seg n="409c63b8">
              Att äldres psykiska ohälsa ska tas på lika stort allvar som hos
              andra åldersgrupper borde vara en självklarhet. Men så är det
              inte i dag. Kunskaperna och metoderna finns, säger Socialstyrelsen,
              men äldre har i dag inte tillgång till säker vård på området psykisk
              ohälsa.
            </seg>
            <seg n="54f2b0ee">
              Vad beror det på? Det beror bland annat på hur vi ser på åldrandet.
              Det är alldeles för slentrianmässigt. Man anser att när människor
              åldras hör det till att de inte mår så bra. Det beror också på
              att de som behöver samarbeta och jobba ihop i dag inte gör det
              på det sätt som behövs. Det gäller självklart äldreomsorgen men
              också geriatriken, som är specialist på äldres sjukdomar, och
              psykiatrin, som har kunskapen om psykisk ohälsa och psykiatriska
              sjukdomar.
            </seg>
            <seg n="4b87d0f7">
              Socialstyrelsen efterlyser en långsiktig satsning och ett samlat
              ansvar. Det gör också vi i Vänsterpartiet i vår motion. Vi vill
              att Socialstyrelsen tar fram riktlinjer för arbete mot psykisk
              ohälsa och att frågan lyfts fram i de ekonomiska satsningarna
              på äldreomsorgen. Äldre kvinnor och män ska inte behöva må dåligt
              för att det anses tillhöra åldrandet, för att det inte tas på
              allvar och för att det slentrianmässigt ges lugnande medicin i
              stället för att man gör andra insatser.
            </seg>
            <seg n="410c56e4">
              Vi har tyvärr inte sett några konkreta förslag från regeringen
              i den här frågan. Man tar heller inte upp några sådana förslag
              i betänkande, utan man avstyrker motionen.
            </seg>
            <seg n="52274c2c">
              Fru talman! Att bli behandlad som en hel människa är en förutsättning
              för att vi ska må bra. För de flesta av oss är det självklart
              att vi ska kunna berätta om vilka människor som har betytt mest
              för oss i livet, vilka människor som vi har levt med och att vi
              ska kunna visa våra känslor för dem som betyder mest för oss och
              står oss närmast också när vi har hemtjänst eller bor på äldreomsorg.
            </seg>
            <seg n="e48a9771">
              Men för de ca 80 000 homo-, bi- och transsexuella ser det inte
              ut så. Där är situationen annorlunda. Många av dem har växt upp
              och levt i ett Sverige där det var brottsligt att ha homosexuella
              relationer. De var sjukdomsstämplade, ja, det var de ända till
              år 1979 då Socialstyrelsen tog bort detta.
            </seg>
            <seg n="68bb7e9d">
              Det är för många svårt att komma ut som bög eller lesbisk på
              äldre dagar. Det ställer extra stora krav på personalen i äldreomsorgen.
              Det handlar om kunskap om HBT-frågor och människor som är homo-,
              bi- eller transsexuella och deras levnadsvillkor när det gäller
              både män respektive kvinnor. Det ställer också kravet att vara
              lyhörd. Det gäller att kunna se att väninnan som hälsar på varje
              dag inte är en väninna utan den livspartner som någon kanske har
              levt med i många år.
            </seg>
            <seg n="bee9543c">
              Det är viktigt att ta ett konkret initiativ och se till att personalen
              får utbildning inom vård- och omsorgsutbildningar. Det handlar
              om att jobba fram ett bra material och också att Socialstyrelsen
              tillsammans med Sveriges Kommuner och Landsting såg till att goda
              erfarenheter och bra jobb i de här frågorna sprids mellan kommunerna.
              Tyvärr finns det inget svar på våra motioner i betänkandet.
            </seg>
            <seg n="2abacb23">
              Fru talman! Jag har under senaste året besökt äldreomsorgen på
              många ställen i landet i Luleå, Botkyrka, Norrköping, Södertälje,
              Västervik, Umeå, Sundbyberg och inte minst i min hemstad Göteborg.
              Jag har träffat väldigt mycket engagerad personal. Jag har träffat
              äldre som många gånger har varit mycket nöjda och ibland haft
              önskemål om olika saker. Jag har träffat pensionärsorganisationer
              och fackliga organisationer.
            </seg>
            <seg n="69bc5e7b">
              På sina håll sjuder det i dag av aktivitet i äldreomsorgen. Den
              miljard som Vänsterpartiet, Socialdemokraterna och Miljöpartiet
              satsade på den så kallade Kompetensstegen med verksamhetsnära
              utveckling i äldreomsorgen 20052007 har man verkligen använt för
              att förbättra äldreomsorgen.
            </seg>
            <seg n="fbf059f7">
              De stimulanspengar som alla partier i riksdagen är överens om
              är välkomna. Men jag har under de senaste månaderna känt en allt
              större oro. Kommunernas skatteintäkter minskar i takt med finanskrisen
              och ökad arbetslöshet samtidigt som kostnaderna för socialbidragen
              stiger runt om i kommunerna.
            </seg>
            <seg n="91e8d58b">
              Konjunkturinstitutet kom i förra veckan med uppgiften att kommunerna
              och landstingen nästa år behöver 14 miljarder för att klara verksamheten.
              Den moderata ordföranden i Sveriges Kommuner och Landsting, Anders
              Knape, har skrivit brev till regeringen. Kommer inte ökade statsbidrag
              till kommuner och landsting som just nu på många ställen sitter
              och jobbar med sina budgetar skulle det först bli 30 000 färre
              jobb. Nu har skatteintäkterna minskat ännu mer. Nu talar man om
              50 000 färre heltidsjobb i landsting och kommuner.
            </seg>
            <seg n="1f2979ba">
              Kommunal rapporterar om de tysta varslen när timanställda och
              vikarier sägs upp runt om i kommuner och landsting. Deras förtroendevalda
              säger att det mest utsatta just nu är äldreomsorgen. Kommunaltjänstemännen
              säger: Vakna, regeringen! Jag håller med dem och tycker att det
              är bråttom.
            </seg>
            <seg n="362d544b">
              Just nu lägger man fram budgeterna och funderar på hur man ska
              få det att gå ihop. Man har redan fått mindre inkomster än vad
              man räknade med när man lade fram budgetarna förra året. Det är
              väldigt viktigt att vi får ett besked från regeringen om ändrad
              politik och att man vill satsa på välfärdsjobb och kvinnors arbetsmarknad
              och att de efterfrågade miljarderna kommer. Annars får vi nedskärningar
              både i hälso- och sjukvård och i kommunerna.
            </seg>
            <seg n="26f28bc3">
              Under 90-talskrisen fick de äldre och de anställda ta stöten
              men också i väldigt hög grad de anhöriga. Anhöriga har som ni
              vet ett kön. Det är tre gånger så vanligt att döttrar hjälper
              sina föräldrar som att söner gör det.
            </seg>
            <seg n="ea414136">
              På 90-talet ökade anhörigas insatser från 60 till 70 procent
              av insatserna till våra äldre utifrån den ekonomiska kris som
              rådde då. Det är viktigt att anhörigas insatser är frivilliga,
              och det är viktigt att det är frivilligt att ta emot insatser
              från en anhörig. Jag vill inte se att det sker en gång till att
              det som vi ska göra offentligt i kommuner, som ett offentligt
              åtagande, övervältras på kvinnors gratis omsorgsarbete.
            </seg>
            <seg n="da258efd">
              Man funderar lite runt om i landet på stimulanspengarna. Man
              har dragit i gång många projekt och undrar om pengarna kommer
              att finnas sedan. Vågar man anställa människor för dem? Hur gör
              man när projektpengarna man har fått tar slut? Oron blir ännu
              större nu när kommunerna går mot en dålig ekonomi.
            </seg>
            <seg n="f337529b">
              Jag kan bara påpeka det självklara som alla vet: Stimulanspengar
              och projekt har man liten nytta av när man får göra nedskärningar
              och inbesparingar i den ordinarie verksamheten.
            </seg>
            <seg n="e9e815fa">
              Det behövs ett välfärdslyft i äldreomsorgen, för fler anställda
              i hemtjänsten och på våra äldreboenden. Vi behöver fler, inte
              färre, platser på äldreboenden. Vi behöver mer tid i hemtjänsten,
              inte mindre personal och ökad stress. Vi behöver ökade resurser
              till kompetensutveckling för personalen, fler heltider och fasta
              tjänster och inte fler osäkra anställningar. Vi behöver få tillräckligt
              med pengar till kommuner och landsting. Det är äldreomsorgens
              allra viktigaste fråga i dag.
            </seg>
            <seg n="d5073460">
              Jag kan säga att jag inte blev riktigt lugnad när jag hörde Fredrik
              Reinfeldt i debatten med Mona Sahlin i går. Han pratade mycket
              om att kommunerna först måste ta sitt eget ansvar och satsa på
              de delar som är kärnverksamhet. Men jag tror att alla som är kommunalpolitiker
              vet att det som pengarna i kommunerna går till är äldreomsorg,
              förskola, skola och handikappomsorg. Andelen andra pengar är väldigt
              liten. Det besked som äldreomsorgen och kommunerna behöver är
              alltså att man slipper göra nedskärningar och besparingar och
              att det kommer ett ökat statsbidrag.
            </seg>
          </u>
          <note n="97121991">
            I detta anförande instämde Elina Linna (v), Ann Arleklo, Catharina
            Bråkenhielm, Christer Engelhardt, Lars U Granberg och Per Svedberg
            (alla s) samt Thomas Nihlén (mp).
          </note>
          <note n="950c56c4">
            Anf. 36 THOMAS NIHLÉN (mp):
          </note>
          <u who="eva_olofsson_b34e2b" xml:id="i-9607cbf0d70bf19d-0" n="645c39f7" prev="i-6ade309a071ef615-0">
            <seg n="1c8bf8d5">
              Fru talman! Till detta betänkande har Miljöpartiet fyra reservationer
              som vi naturligtvis ställer oss bakom. Men för tids vinnande yrkar
              jag bifall enbart till reservation nr 7 som handlar om psykisk
              ohälsa hos äldre.
            </seg>
            <seg n="fe879a3d">
              Jag har valt att lyfta fram två områden inom äldrepolitiken där
              vi i Miljöpartiet ser att det finns stora möjligheter till förändringar
              och förbättringar, nämligen inom vården och omsorgen samt de äldres
              boendesituation.
            </seg>
            <seg n="3e28cef2">
              Generellt sett tycker vi att det satsas alldeles för lite på
              förebyggande och hälsofrämjande arbete inom svensk hälso- och
              sjukvård. Inom vården och omsorgen för våra äldre är bristerna
              uppenbara när det gäller det förebyggande och hälsofrämjande arbetet.
            </seg>
            <seg n="696ea1f9">
              Miljöpartiet har lagt fram ett flertal motioner som behandlar
              två områden som vi tror skulle kunna bidra till en positiv utveckling
              av det hälsofrämjande arbetet inom vården av och omsorgen om våra
              äldre, nämligen djur och natur inom vården.
            </seg>
            <seg n="f16681a1">
              De senaste årens forskning har visat att djur har en mycket positiv
              inverkan på framför allt äldres sociala aktivitet. Allt fler läkare,
              psykologer och djurvårdare vittnar om de positiva effekterna av
              att ha sällskapsdjur.
            </seg>
            <seg n="1058a3aa">
              Tyvärr är det långt ifrån alltid tillåtet eller möjligt att ha
              husdjur i äldreboenden, eller att behålla sitt husdjur hemma i
              sitt eget boende när man blir äldre. Vi vill därför att våra äldreboenden
              ska utformas så att husdjur skulle kunna vara en naturlig del
              i boendet och att alla äldre inom äldreomsorgen som vill ska ha
              rätt att ha sällskapsdjur när det är praktiskt möjligt.
            </seg>
            <seg n="5d10ed89">
              Samtidigt ska naturligtvis även de äldre som bor kvar hemma kunna
              räkna med stöd och hjälp för att kunna behålla sitt husdjur. Tillgång
              till gröna miljöer har stor betydelse för vårt välbefinnande.
              Socialmedicinsk forskning visar att intresse för natur, trädgård
              och andra naturbaserade aktiviteter kan hjälpa till att bevara
              fysisk och psykisk hälsa långt upp i åren.
            </seg>
            <seg n="d72549ce">
              Trädgårdar kan också vara viktiga redskap för rehabilitering.
              Inte minst äldre personer behöver dagligen komma i kontakt med
              dagsljus, frisk luft och vardagsnära grönska för att få förutsättningar
              för både fysisk och psykisk hälsa.
            </seg>
            <seg n="607580c5">
              Fru talman! Jag ska säga några ord om bostadens betydelse för
              våra äldre. Boendesituationen är som vi ser det en viktig och
              ofta avgörande fråga för våra äldre. För att underlätta för äldre
              att fortsätta ett socialt aktivt liv och samtidigt bidra till
              en bättre hälsa och livskvalitet behövs bostäder med god tillgänglighet
              och trygghet med närhet till bra samhällsservice och tillgång
              till natur och grönska.
            </seg>
            <seg n="4792b80e">
              Vi vill utveckla diskussionerna om hur man planerar och bygger
              för ett aktivt åldrande. Familjemönster och boendevanor förändras,
              och det behövs ett mer varierat utbud av boendeformer för olika
              delar av livet. Bostäder bör inbjuda till fler möten mellan grannar
              och mellan generationer och etniska grupper för dem som så önskar.
              Vi vill satsa på fler olika bostadsformer för äldre, till exempel
              trygghetsboenden, generationsboenden, kooperativ, kollektiv och
              seniorbostäder.
            </seg>
            <seg n="6fd06be0">
              Även den som är äldre ska kunna delta i samhällsliv och kultur-
              och fritidsaktiviteter och kunna få motion och naturupplevelser.
            </seg>
            <seg n="2bc18c03">
              Fru talman! Nu tänkte jag ta upp det område där vi ser att de
              kanske största förbättringsmöjligheterna finns för att ge våra
              äldre en bättre och tryggare vård och omsorg. Det handlar om bristen
              på en rationell läkemedelsanvändning och den omfattande felaktiga
              och onödiga läkemedelsanvändning som våra äldre utsätts för.
            </seg>
            <seg n="bb95f77f">
              Vi i Miljöpartiet anser att felaktig läkemedelsanvändning är
              ett mycket stort och allvarligt samhällsekonomiskt, medicinskt
              och folkhälsopolitiskt problem. Det kan utgöra ett direkt hot
              mot en god ålderdom i dagens Sverige.
            </seg>
            <seg n="912ff4d8">
              Många äldre får tio eller fler läkemedel per dag, och var fjärde
              patient är ordinerad direkt olämpliga eller farliga läkemedel.
              Ca 20 procent av alla äldre som läggs in akut på sjukhus har drabbats
              av biverkningar av läkemedel.
            </seg>
            <seg n="760d1b48">
              Var fjärde person över 80 år tar regelbundet och under lång tid
              sömntabletter detta trots att de här läkemedlen efter några veckor
              inte ger bättre effekt än vanliga sockerpiller. Omkring 45 000
              personer över 75 år fick förra året antipsykotiska läkemedel.
              Dessa läkemedel är tänkta för psykossjukdomar, som schizofreni,
              men de allra flesta äldre som får antipsykotiska läkemedel är
              dementa. En tredjedel av alla Sveriges gamla dementa är ordinerade
              antipsykotiska läkemedel. Detta är ett allvarligt missförhållande
              eftersom forskningen visar entydiga resultat: Dementa patienter
              som får dessa läkemedel löper tre till fyra gånger större risk
              att dö eller skadas i förtid.
            </seg>
            <seg n="ac48a742">
              Problemen och riskerna med den felaktiga läkemedelsanvändningen
              hos våra äldre är ingenting nytt. Det har varit väl känt under
              flera årtionden. Socialstyrelsen har vid ett flertal tillfällen
              analyserat läkemedelsanvändningen hos våra äldre. I en rapport
              från 2005 ansåg man att det fanns allvarliga brister och missförhållanden
              och att felbehandlingar med läkemedel var vanligt förekommande
              hos våra äldre.
            </seg>
            <seg n="a532b13b">
              I den senaste rapporten från Socialstyrelsen, som kom för någon
              vecka sedan, konstaterades att felbehandlingarna har ökat, att
              antalet läkemedel per patient har ökat, att antalet D-interaktioner
              har ökat, att förskrivningen av lugnande medel och sömnläkemedel
              har ökat samt att dubbelanvändningen av läkemedel mer än fördubblats.
            </seg>
            <seg n="78ff8e4e">
              Varför har det inte skett någon förbättring utan snarare en försämring
              av den felaktiga läkemedelsbehandlingen av våra äldre trots att
              det har genomförts en hel del åtgärder för att försöka komma till
              rätta med problemet?
            </seg>
            <seg n="e30d65ad">
              Det finns naturligtvis många orsaker till detta, men jag vill
              lyfta fram ett par konkreta förslag som skulle kunna minska den
              felaktiga läkemedelsanvändningen. Vi vet att många människor i
              Sverige drabbas av problem, sjuklighet och död som orsakas av
              felaktig läkemedelsanvändning, men det saknas säkra uppgifter
              om storleksordningen på de samhällsekonomiska kostnaderna samt
              hur många som drabbas och varför.
            </seg>
            <seg n="b5bb9a6e">
              Därför har Miljöpartiet föreslagit att en kommission för läkemedelssäkerhet
              bör tillsättas för att söka svar på dessa frågor. När vi vet hur
              stort detta problem är och vad det består av kan vi också få en
              möjlighet att följa upp och utvärdera om den felaktiga läkemedelsanvändningen
              ökar eller minskar och vilken effekt de insatta åtgärderna har.
            </seg>
            <seg n="986c0afb">
              Miljöpartiet vill införa en lex Gulli. Det behöver införas en
              skyldighet för personal att anmäla om man misstänker att någon
              drabbats av felaktig läkemedelsanvändning som leder till läkemedelsvanvård.
              Även anhöriga måste kunna göra en anmälan enligt lex Gulli. Namnet
              lex Gulli anknyter till Gulli Johansson som SVT:s Uppdrag granskning
              lyfte upp i september 2008.
            </seg>
            <seg n="3ba5515c">
              Hon förlorade elva år av sitt liv på grund av biverkningar av
              läkemedel. Hennes räddning var att hon till slut var så dålig
              att hon inte längre kunde svälja sina läkemedel. Då vaknade hon
              upp och kunde fortsätta ett normalt liv. Vi får aldrig glömma
              vad som hände Gulli Johansson. Vi måste göra allt för att se till
              att inte andra drabbas av samma öde som Gulli Johansson.
            </seg>
            <seg n="9c7c50cb">
              Läkemedelsbehandling av äldre personer över 80 år saknar till
              stor del all form av vetenskaplig evidens. Eftersom kunskaper
              och evidens i stor utsträckning saknas är läkemedelsbehandling
              av våra äldre till stor del ingenting annat än ett stort experiment.
              Därför anser vi att innan man godkänner ett läkemedel som ska
              användas på äldre patienter borde det krävas mer forskning och
              att man har testat läkemedlet på äldre avseende biverkningar,
              dosering och effekter.
            </seg>
            <seg n="8b99d295">
              I läkarutbildningen ingår inte en obligatorisk del som handlar
              om det normala åldrandet, gerontologi. Geriatrik är inte längre
              obligatoriskt vid AT-tjänstgöring ute i landstingen och regionerna.
              Därför anser vi att Högskoleverket borde få i uppdrag att förändra
              läkarutbildningen så att både gerontologi och geriatrik blir obligatoriska
              i läkarutbildningen.
            </seg>
            <seg n="f76939ab">
              Fru talman! Avslutningsvis vill jag säga att fler dietister i
              äldreomsorgen skulle uppmuntra till att äta god och näringsriktig
              mat, vilket i sin tur kan bidra till bättre hälsa och livskvalitet
              samtidigt som behovet av läkemedelsbehandling skulle minska.
            </seg>
            <seg n="2af81c4b">
              Med fler psykologer och kuratorer i äldrevården kan behov och
              problem som i dag behandlas med psykofarmaka i stället mötas med
              samtal och terapi.
            </seg>
            <seg n="88a4c536">
              Miljöpartiet vill se mer förebyggande och hälsofrämjande insatser
              riktade till våra äldre, uppsökande verksamhet, egenvård, förbättrad
              bostadsplanering, gröna miljöer, fler husdjur, kultur- och fritidsverksamhet
              samt utökade möjligheter till naturbaserade aktiviteter.
            </seg>
          </u>
          <note n="8deb0700">
            I detta anförande instämde Ann Arleklo, Catharina Bråkenhielm,
            Christer Engelhardt, Lars U Granberg och Per Svedberg (alla s)
            samt Eva Olofsson (v).
          </note>
          <note type="speaker" n="d9c65d30">
            Anf. 37 KENNETH JOHANSSON (c):
          </note>
          <u who="kenneth_johansson_2e0139" xml:id="i-30a15973c7955726-0" n="9213a017" next="i-30893fd2f796d1d9-0"/>
          <note n="3c64ac80">
            Fru talman! Först vill jag yrka bifall till förslagen i utskottets
            betänkande och avslag på samtliga reservationer och motioner.
          </note>
          <u who="kenneth_johansson_2e0139" xml:id="i-30893fd2f796d1d9-0" n="9213a017" prev="i-30a15973c7955726-0">
            <seg n="d9ba6db6">
              Fru talman! Att bli äldre innebär att en del saker i livet ändras
              medan andra är sig lika. En del slutar lönearbeta och engagerar
              sig i ideellt arbete. Många äldre är i dag friska och pigga, men
              samtidigt är också ålderdomen en tid då många drabbas av sjukdomar,
              krafterna tryter och hjälpbehovet ökar. Att åldras är mycket individuellt,
              och behoven varierar. Hur vi vill ha det på ålderns höst varierar
              också beroende på att vi alla är unika, och ska så vara.
            </seg>
            <seg n="941c8a2a">
              Jag menar att alla ska ha möjlighet till en bra ålderdom, och
              Centerpartiet arbetar självfallet för detta. Människors erfarenheter
              ska tas till vara. De många anhöriga som i dag vårdar närstående
              ska synliggöras för det viktiga arbete som de utför i det tysta.
            </seg>
            <seg n="4159eea2">
              Till en bra ålderdom hör också att kunna må så bra som möjligt
              både fysiskt och psykiskt. Man ska kunna känna sig trygg, känna
              social samvaro och ha ett meningsfyllt liv. Centerpartiet vill
              att människors självbestämmande ska öka.
            </seg>
            <seg n="1c097b4c">
              Att äldre ska få bestämma över sina liv kan låta som en självklarhet,
              men så är verkligen inte fallet. Här finns det en ideologisk skillnad
              mellan allianspartiernas och vänsterpartiernas synsätt. När alliansregeringen
              genomför sin valfrihetsreform, LOV:en, från den 1 januari 2009
              och på flera sätt stimulerar övergången till valfrihetssystem
              inom äldreomsorgen säger vänsterpartierna stopp. När alliansregeringen
              inför fritt val i primärvården säger vänsterpartierna stopp. Jag
              är glad å många äldres vägnar att vi äntligen har en majoritet
              för att kunna genomföra en äldrepolitik som sätter människan i
              centrum.
            </seg>
            <seg n="9af8f5cf">
              Fru talman! Dagens betänkande är ett motionsbetänkande. Jag tycker
              att många goda idéer framförs i motioner och anföranden. Jag tycker
              att det är idéer som verkligen ska tas på allvar. Av betänkandet
              framgår också att det är mycket som behandlas i positiva skrivningar.
              Det redovisas att det har gjorts mycket under den hittillsvarande
              tiden av mandatperioden, att utredningar arbetar och presenterar
              sina förslag och att propositioner läggs fram. Jag anser att det
              finns mycket höga ambitioner hos allianspartierna att reformera
              och förbättra för våra äldre. Jag ser också att det finns stor
              samstämmighet från oppositionens sida också i många frågor.
            </seg>
            <seg n="92a566b8">
              I betänkandet sammanfattar utskottsmajoriteten en lång rad satsningar
              på äldrepolitikens område. Vi redovisar stora kvalitetssatsningar
              som har gjorts och görs.
            </seg>
            <seg n="3985dca5">
              Under 2007 satsades ca 1,9 miljarder för att höja kvaliteten
              och för att stimulera byggandet av fler bostäder för äldre. Under
              2008 och 2009 har det avsatts 1,4 miljarder respektive 500 miljoner
              vartdera året till kvalitets- och boendesatsningar.
            </seg>
            <seg n="d6d53674">
              Som jag nämnde har vi infört lagen om valfrihetssystem, LOV:en.
              Den är på plats.
            </seg>
            <seg n="fe56ff1b">
              Utöver ett ekonomiskt stöd till särskilt boende för äldre har
              en utredning med Barbro Westerholm i spetsen presenterat och lagt
              förslag om så kallade trygghetsboenden med mera.
            </seg>
            <seg n="27f0822e">
              Inom ramen för de stimulansbidrag som finns pågår nu intressanta
              utvecklingsarbeten, till exempel när det gäller förebyggande insatser,
              demensvård och kost och nutrition.
            </seg>
            <seg n="e5153de3">
              Äldreforskningen har fått en ökad satsning. Det är ett utredningsarbete.
              Yrkesutredningens förslag är nu ute på remiss. Värdigt liv i äldreomsorgen
              är ett projekt som är på gång. Ökad rättssäkerhet inom demensomsorgen
              har diskuterats länge, men nu är åtgärder nära.
            </seg>
            <seg n="5d53fa43">
              Vi har redovisat förslag som tas upp av en utredning om patientens
              ställning med fast vård- och omsorgskontakt, en vårdlots.
            </seg>
            <seg n="e12c6318">
              Vi redovisar förslag på en rad åtgärder för att öka tillgängligheten
              i vården, och det gäller inte minst åldersbetingad vård. Omregleringen
              av apoteksmarknaden gör ju att vi får ökad tillgänglighet och
              en förbättrad service som inte minst är angelägen för våra äldre.
            </seg>
            <seg n="92453c49">
              Jag skulle kunna räkna upp ytterligare många områden, till exempel
              satsningen på närstående, den sociala tillsynen som reformeras,
              frivilliginsatser, öppna jämförelser med mera.
            </seg>
            <seg n="e84ca7cf">
              Det är med andra ord en lång rad områden, fru talman, där vi
              på eget initiativ eller ibland också tillsammans över parti- och
              blockgränser kan peka på förslag och resultat som ger underlag
              för att vi ska kunna möta våra äldre med gott samvete och visa
              att det finns mycket som är på gång.
            </seg>
            <seg n="dcebd5a3">
              Fru talman! Jag ser fram emot att få fortsätta att vara med och
              utveckla och förbättra förutsättningarna för våra äldre, och dagens
              betänkande är ett steg i det arbetet.
            </seg>
            <seg n="6aab6b63">
              (Applåder)
            </seg>
          </u>
          <note type="speaker" n="7b32fd7c">
            Anf. 38 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-b2c3eb4f3aa275de-1" n="1ec973c7">
            <seg n="b2aa4975">
              Fru talman! Jag lyssnade nogsamt på Kenneths anförande här och
              skulle vilja höra vad det egentligen är man ska göra.
            </seg>
            <seg n="4573b4df">
              Något som Kenneth Johansson tryckte mycket på var detta att människors
              självbestämmande ska öka och att det är en stor skillnad mellan
              regeringen och oppositionen i den frågan. Då har jag en fråga
              till Kenneth: Vad är det som skiljer så kolossalt?
            </seg>
            <seg n="d716e49e">
              För oss, för att vara tydlig, är det inte valfrihet för den äldre
              att välja internationellt bolag, utan för oss är valfrihet att
              välja när man ska få hjälp och vad man ska få hjälp med, till
              exempel om man ska få ha sitt husdjur kvar eller om man ska få
              dricka snaps på lördagen om man har gjort det i hela sitt liv.
              Det är att sätta människan i centrum.
            </seg>
            <seg n="3e0ae1f9">
              Men vad har Kenneth Johansson och kompani gjort för att förverkliga
              detta utöver det här med att välja bolag?
            </seg>
          </u>
          <note type="speaker" n="788f4556">
            Anf. 39 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-f1d2092e07f3a34c-0" n="9213a017">
            <seg n="e2386056">
              Fru talman! Jag tycker att det var en bra fråga. Jag ska upprepa
              vad jag sagt och också komplettera.
            </seg>
            <seg n="e5d3ba53">
              För det första nämnde jag LOV:en, valfrihetsreformen nummer ett,
              som vi har drivit igenom här i riksdagen med ert motstånd. För
              det andra nämnde jag fritt vårdval. Det finns många äldre även
              inom primärvården som ges möjligheter att göra egna val i stor
              utsträckning. För det tredje kan jag tillägga att det pågår ett
              arbete för att öka mångfalden till exempel när det gäller alternativa
              driftsformer. Den enskilde ska kunna välja att få servicen via
              en kommun, via ett kooperativ eller via privat driven verksamhet.
              Allt under förutsättning att det är behovet som styr och att vi
              ska få en möjlighet att göra egna val i högre grad.
            </seg>
            <seg n="0f4d321c">
              Jag håller med om att det går att göra väldigt mycket oavsett
              vad vi har för lagstiftning i den delen. Det handlar väldigt mycket
              om att ha kreativa kommunpolitiker, att införa brukarstyrd hemtjänst
              och vi ska kunna göra de val som vi vill kunna göra utan att någon
              tjänsteman ska tala om vad vi har för behov.
            </seg>
            <seg n="11859ad2">
              Jag tror att detta tillsammans pekar på ett nytt synsätt. Det
              är vi som enskilda människor med alla våra speciella behov och
              önskemål som i större utsträckning ska få göra valen både när
              det gäller innehåll och upplåtelseformer. Det är vårt val som
              ska gälla.
            </seg>
          </u>
          <note type="speaker" n="16cc3654">
            Anf. 40 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-b2c3eb4f3aa275de-2" n="1ec973c7">
            <seg n="883335b2">
              Fru talman! Kenneth räknar upp och fortsätter egentligen på samma
              tema som i anförandet. Det handlar om att brukarna ska få välja
              olika utförare. Jag skulle vilja att du konkretiserade innehållet
              mer. Vad är det man får välja på av det jag räknade upp?
            </seg>
            <seg n="495e8cc8">
              Det som har gjorts i stället är ju att man inte får ha tilläggstjänster
              i det offentliga, utan man får bara ha det för dem som har råd
              i den verksamhet som blir privat.
            </seg>
            <seg n="f6ca230c">
              Det är samma sak med resurserna. Man behöver resurser också inom
              äldreomsorgen. I dag sänker regeringen kraftfullt alla skatter
              som man egentligen skulle kunna använda till fler händer i vården
              och alltså göra mer för de äldre. Det blir fler äldre, och vi
              har högre krav och det kommer att kosta mer pengar. Ändå sinar
              pengarna ute i kommunerna. I valrörelsen lovade man ganska stort
              och vitt att det skulle bli fler tjänster. I dag kan man läsa
              i var och varannan tidning hur mycket tjänster man får dra in
              i kommunerna i stället.
            </seg>
            <seg n="567fdbe8">
              Vad avser regeringen att göra för att det ska bli så som man
              sade i valet?
            </seg>
          </u>
          <note type="speaker" n="4e88c459">
            Anf. 41 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-f1d2092e07f3a34c-1" n="9213a017">
            <seg n="755cb5ec">
              Fru talman! Först och främst handlar det om flera saker. Det
              handlar om att vi ska kunna göra egna val när det gäller upplåtelseformer,
              alltså vilka som vi får tjänster från. Men det handlar också om
              hur den konkreta vardagen ska kunna förbättras när det gäller
              valfrihet.
            </seg>
            <seg n="1d389c2f">
              De exempel som jag gav är vad kloka kommuner som lyssnar på sina
              medborgare redan i dag infört. Dessutom ger vi förutsättningar
              för den enskilde att kunna styra via valfrihetslagstiftningen
              i kommuner som inte är så kloka.
            </seg>
            <seg n="32265ddc">
              Jag tycker att det är väldigt viktigt att vi myndigförklarar
              våra äldre och att vi ger dem, utifrån deras förutsättningar,
              det stöd som de behöver både för att göra egna val och inte minst
              för att ha kvalitet i verksamheten.
            </seg>
            <seg n="12c67db2">
              Jag vet flera kommuner som har kvalitetsupphandlingar. Man säger:
              Så här mycket pengar har vi. Vad får vi för den summan?
            </seg>
            <seg n="9bb361ad">
              På det sättet är det inte ekonomin i första hand utan kvaliteten
              som man kan jämföra, och man får ut maximalt av verksamheten.
              Det är upphandlingar som görs av både stora företag, av mindre
              företag och av kooperativ.
            </seg>
            <seg n="1d29fcf0">
              Sedan var det frågan om resurser. Ja, det krävs resurser. Alliansregeringen
              har för i år tillfört 9 miljarder kronor extra till kommun- och
              landstingssektorn. 9 miljarder kronor extra. Det är sannolikt
              att det inte räcker. Även vi tar till oss rapporter som kommer,
              och vi väntar nu på den vårbudget som är under utarbetande och
              ser vad det kan leda till.
            </seg>
          </u>
          <note type="speaker" n="f7f04151">
            Anf. 42 EVA OLOFSSON (v) replik:
          </note>
          <u who="eva_olofsson_b34e2b" xml:id="i-371f778f6d8833c4-0" n="645c39f7">
            <seg n="d597d3e9">
              Fru talman! Kenneth Johansson vill få det att framstå som att
              vi vill bestämma över alla äldre och ta ifrån dem den egna beslutanderätten,
              men det är helt fel. Jag tror snarare att det handlar om hur vi
              ser på äldre människor. Är de kunder på en äldreomsorgsmarknad,
              en hälso- och sjukvårdsmarknad, där företag ska finnas som också
              ska använda skattepengarna till vinst i egen ficka? Eller är de
              medborgare med rättigheter och med delaktighet? Jag kommer aldrig
              att använda ordet kund om en äldre människa som behöver hemtjänst
              eller äldreomsorg.
            </seg>
            <seg n="0dfc1d56">
              Jag kan ge ett konkret exempel: Om jag bor på Södermalm i Helsingfors
              och vill välja ett äldreboende i min närhet som är kommunalt så
              går inte det, vad jag har hört, för man har sett till att alla
              äldreboenden har alternativa utförare. Då får jag alltså, om jag
              vill bo på ett kommunalt äldreboende, välja att bo längre bort
              från där jag skulle vilja bo. Detta är en väldigt förenklad syn
              som Kenneth Johansson ger uttryck för.
            </seg>
            <seg n="db5e1a24">
              När det gäller den fria etableringsrätten som man ju påtvingar
              landstingen är det faktiskt så att Helsingfors har gjort det här.
              Man har flyttat resurser från förorter där människor som faktiskt
              har större ohälsa och behov av hälso- och sjukvård bor till att
              starta fler vårdcentraler i mer centrala områden. Landstingen
              i Skåne, Västra Götaland och Halland, som har varit en förebild,
              har valt att inte låta olika företag själva bestämma var de vill
              lägga sin vårdcentral, utan de har sagt att de ska kunna styra
              det. Nu har regeringen förbjudit landstingen att göra så. I de
              landstingen sitter också Kenneth Johanssons partikamrater. Det
              hade väl varit snyggt att de i alla fall fick bygga upp sina egna
              vårdvalsmodeller i landstingen, eller vad säger du, Kenneth Johansson?
            </seg>
          </u>
          <note type="speaker" n="b6a3b58f">
            Anf. 43 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-f1d2092e07f3a34c-2" n="9213a017">
            <seg n="ce09c2b4">
              Fru talman! Eva Olofsson säger att Vänsterpartiet inte vill bestämma
              över alla äldre, och sedan talar hon om att det är hon som ska
              bestämma, att det är politiken som ska bestämma. Det håller ju
              inte. Eva Olofsson säger emot sig själv direkt. Endera är det
              fråga om att den enskilda människan ska kunna fälla ett eget avgörande
              om man vill eller också är det Eva Olofsson och vi andra, som
              kanske har engagemang på olika ställen, som ska fälla det avgörandet.
              Vi ska nog hålla isär det.
            </seg>
            <seg n="a343abcc">
              Jag har inte använt ordet kund. Jag vet inte var Eva Olofsson
              har fått det ifrån. Jag brukar inte använda ordet kund. Jag pratar
              om medmänniskor och medborgare. Jag pratar om mor och far, som
              har behov av olika insatser. Jag själv och mina anhöriga har också
              behov av insatser. Vi har, tycker jag, all anledning att se oss
              som enskilda individer, och det är där själva poängen ligger för
              mig.
            </seg>
            <seg n="89c8a4eb">
              Ja, det finns en skillnad när det gäller fri etableringsrätt
              eller inte. Vi anser att det finns fördelar. Vi ser bara i Helsingforss
              läns landsting Eva Olofsson tar ju upp sjukvården och vårdcentralerna
              att det under den här mandatperioden är över tjugotalet nya vårdcentraler,
              netto, som har tillkommit och förstärkt läkarförsörjningen i både
              starka områden och områden med mer socioekonomiskt svaga boenden.
              Det tycker jag är ett tecken på att även om det även här finns
              så att säga barnsjukdomar som ska rättas till, är vi i alla fall
              på rätt väg för att lyssna på enskilda människors önskemål. Då
              brukar det bli bra.
            </seg>
          </u>
          <note type="speaker" n="9729f0c4">
            Anf. 44 EVA OLOFSSON (v) replik:
          </note>
          <u who="eva_olofsson_b34e2b" xml:id="i-371f778f6d8833c4-1" n="645c39f7">
            <seg n="670b1a16">
              Fru talman! Ja, det är ju dem man lyssnar på, de som vill ha
              nära till en vårdcentral när de får luftrörsinfektioner och influensa
              och snabbt vill komma till läkare. Men man lyssnar inte på de
              multisjuka människor som kan vara äldre eller som kanske är förtidspensionerade
              invandrare med många olika sjukdomar som tar mycket längre tid.
              Det är inte dem man har lyssnat på i Helsingfors.
            </seg>
            <seg n="11449104">
              Jag bor i en sådan där icke klok kommun, som Kenneth Johansson
              pratar om, nämligen Göteborg, som inte tänker införa lagen om
              valfrihet men som jobbar väldigt aktivt med äldres inflytande.
              Jag har varit runt i äldreomsorgen på flera håll och tittat hur
              man jobbar. Man tänker införa en modell där man aktivt kan välja
              olika insatser inom hemtjänsten. Frågan ligger hos kommunstyrelsen
              nu, tror jag, och är på gång.
            </seg>
            <seg n="6cb2d2ec">
              Man jobbar väldigt aktivt med hur man diskuterar vilken hjälp
              den äldre behöver ha när han eller hon kommer till sjukhuset,
              och man har på flera håll sagt att man ska ha som rutin att gå
              hem efter tre veckor när någon har kommit hem, för det är väldigt
              svårt för någon som ligger på sjukhus och inte vet hur han eller
              hon kommer att klara sig att där ta ställning och välja om han
              eller hon ska på äldreboende eller inte och vilket äldreboende
              i så fall. Man har sagt att man ska titta på biståndsbeslutet
              och innehållet i tjänsterna och göra det öppet så att den äldre
              kan ha eget inflytande. Man har sagt att man, när det gäller genomförandeplanerna,
              ska jobba väldigt nära ihop med den äldre, alltså om vad man ska
              göra hemma, hur man ska göra det och beträffande egna önskemål.
              Det ska också följas upp tillsammans med den äldre. Man har lyft
              upp det här med meningsfulla aktiviteter, mat och prat.
            </seg>
            <seg n="88df7289">
              Jag undrar om Kenneth Johansson vill fortsätta kalla Göteborg
              för en icke klok kommun för att man inte väljer lagen om valfrihet.
            </seg>
            <seg n="97d28e44">
              Jag tror också att vi ska vara väldigt klara över att vi kommer
              att behöva öka äldreboendeplatserna med 5070 procent de närmaste
              20 åren. Hur många äldreboendeplatser kan jag välja emellan om
              jag inte kan stå i kö och vänta? Hur många gånger kommer jag att
              flytta mellan olika äldreboenden för att jag inte trivs? Det är
              inte en verklighet som kommer att vara en verklighet när det gäller
              att kunna påverka mitt vardagsliv på äldreboendet som är valfriheten.
            </seg>
          </u>
          <note type="speaker" n="94e0fea9">
            Anf. 45 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-f1d2092e07f3a34c-3" n="9213a017">
            <seg n="84fe1c27">
              Fru talman! När det gäller besökare på vårdcentraler och liknande
              och multisjuka stämmer inte heller de exempel som Eva Olofsson
              tar här. Det har redan initialt gjorts förstärkningar när det
              gäller till exempel om man har behov av tolk. Det har också gjorts
              andra insatser för att ta hänsyn till socioekonomiska effekter.
              Det pågår också kontinuerligt ett utvärderingsarbete som bland
              annat, just för exemplet Helsingforss läns landsting, innebär
              att man jobbar för att hitta diagnosbaserade ersättningssystem
              som verkligen ska ta hänsyn till om man är multisjuk eller vad
              man har för behov som ska tillgodoses.
            </seg>
            <seg n="5812abb2">
              Det håller alltså inte, Eva Olofsson. Vi har skilda synsätt här.
            </seg>
            <seg n="158559b0">
              Jag tycker att de redovisningar som Eva Olofsson beskriver när
              det gäller hennes hemkommun är bra. Jag kan också räkna upp många
              andra kommuner. Jag kan nämna Falun med dess brukarstyrda hemtjänst
              som är väl utvecklad och ligger väl i linje med att ge människor
              ökade möjligheter att påverka sin vardag.
            </seg>
            <seg n="371ceadb">
              Jag säger inte annat än att det är kommunen själv som ska avgöra
              om man ansluter sig till LOV-lagstiftningen. Det är mycket medvetet
              upplagt så att det krävs ett kommunalt ställningstagande. Det
              är snarare göteborgarna som ska tycka till om kommunen är klok
              eller inte. Jag kan bara säga att om jag hade bott där hade det
              för mig varit självklart att driva på så att vi utöver vad som
              redan görs också skulle ges en reell möjlighet att göra egna val
              även när det gäller upplåtelseformer och liknande.
            </seg>
            <seg n="37c2326a">
              Det gäller frågan om det är vi som enskilda som ska styra över
              våra liv, eller om det är Eva Olofsson och andra. Jag föredrar
              det första.
            </seg>
          </u>
          <note type="speaker" n="7036ffdd">
            Anf. 46 MARGARETA B KJELLIN (m):
          </note>
          <u who="margareta_kjellin_8a2d28" xml:id="i-6cf92db9879f0c37-0" n="4111fae7">
            <seg n="098eea80">
              Fru talman! I dag debatterar vi ett motionsbetänkande om äldrefrågor
              med 60 motioner, åtta reservationer och fyra särskilda yttranden.
              Jag yrkar avslag på alla de här motionerna och jag yrkar bifall
              till förslaget i betänkandet, och jag ska förklara varför jag
              gör det.
            </seg>
            <seg n="fd17bda3">
              Jag vill börja med att läsa upp ett stycke ur betänkandet. Det
              står så här: Enligt vår mening behöver det byggas fler platser
              i särskilda boenden eftersom den s.k. kvarboendeprincipen på många
              håll har drivits för långt och det i dag är brist på platser i
              särskilda boenden. Vem skriver så? Jo, det gör Socialdemokraterna.
              Det är från deras reservation.
            </seg>
            <seg n="5531a660">
              Då måste jag ställa frågan: Vem bär ansvaret för att kvarboendeprincipen
              har drivits för långt? Inför valet 2002 sade dåvarande statsministern
              att det skulle komma att behövas 10 000 fler platser inom äldreomsorgen.
            </seg>
            <seg n="6f150e6c">
              Fru talman! Vad hände för någonting? Jo, under den mandatperioden,
              när Ylva Johansson var äldreminister, blev det 18 000 platser
              färre. De här förlorade platserna saknar de äldre i dag i våra
              kommuner. Kvarboendeprincipen blev det enda alternativet, och
              det blev ett boende som innebar att vara ensam hemma som blev
              det viktiga. Jag är glad att Socialdemokraterna insett misstaget
              och försöker visa det i sina motioner.
            </seg>
            <seg n="9c9ecf1e">
              Alliansregeringen såg bristen och sköt därför till 500 miljoner
              årligen för att stimulera kommunerna att bygga fler äldreboenden.
              Det tar tid att vända trender som har uppstått under en längre
              period. Samtidigt har Äldreboendedelegationen tagit fram förslag
              om framtida boendeformer för äldre. Det måste bli en större variation
              när det gäller både bostäder och service, men också när det gäller
              innehållet i vården. Jag ser framför mig trygghetsboende med vardagsservice
              eller kanske rent av rumsservice och gemenskapsutrymmen. Vi måste
              sluta tänka på särskilda boenden och kvarboende som de enda alternativen.
            </seg>
            <seg n="debec346">
              I det här motionsbetänkandet finns det också motioner om boende
              för hörselskadade, för homosexuella, för människor med andra språk
              och för människor med många andra olika behov. Och det är väl
              bra med de motionerna. Men därför är det så svårt att förstå varför
              oppositionen, samtidigt som man lägger fram de här motionerna,
              säger nej eller är tveksam till lagen om ett valfrihetssystem.
              Det är ju en lag som skapar möjligheter att välja vårdgivare med
              särskild kompetens inom just de områden där man har behov och
              som är eftersatta.
            </seg>
            <seg n="bcdf06b4">
              När jag lyssnar till Catharina Bråkenhielm och hennes syn på
              lagen om ett valfrihetssystem börjar jag fundera över om inte
              Catharina Bråkenhielm har missförstått systemet. Det handlar ju
              faktiskt inte om att välja bolag. Det handlar inte om upphandling.
              Det handlar om att man konkurrerar med kvalitet.
            </seg>
            <seg n="6c00e154">
              Priset för insatserna och kriterierna för dem som ska utföra
              insatserna fastställs av kommunen när de läggs ut. Sedan är det
              den enskilde som själv väljer. Jag kan inte tänka mig att någon
              väljer ett boende som inte ger den insats eller hemtjänst som
              täcker de behov man har. Det står också i lagen att det ska finnas
              ett icke-valsalternativ.
            </seg>
            <seg n="20227995">
              Jag förstår inte varför vänstersidan säger nej till dessa möjligheter,
              och jag förstår det ännu mindre efter att ha hört Catharina Bråkenhielm
              vitt och brett tala om vikten av att kunna styra sitt eget liv
              och att LOV egentligen är bra, men ändå inte riktigt bra så hon
              säger nej i alla fall.
            </seg>
            <seg n="9dcf8977">
              Det är oerhört värdefullt för människor att känna till kvaliteten
              på de särskilda boendena, att få veta vilken vård som bedrivs
              och vilka behov som kan tillgodoses just där. Därför har regeringen
              gett Socialstyrelsen i uppdrag att i samarbete med Sveriges Kommuner
              och Landsting utveckla ett nationellt system med öppna jämförelser
              av kvalitet, kostnader och effektivitet i kommunernas vård och
              omsorg av äldre. Också databasen Äldreguiden är under utveckling.
              Dessa frågor är viktiga för självbestämmandet.
            </seg>
            <seg n="dddeb66d">
              Efter maktskiftet 2006 har alliansregeringen arbetat med att
              öka kvaliteten inom äldreomsorgen. Regeringen har avsatt 1,4 miljarder
              årligen för att öka den kvaliteten. Här ingår allt från hembesök
              för att motverka och undanröja fallskador till dagliga aktiviteter
              för att skapa innehåll i vardagen samt läkemedelsgenomgångar för
              att undanröja den risk för felmedicinering som Thomas Nihlén tar
              upp. Thomas Nihlén är välkommen att komma med i vårt parti, för
              vi är väldigt överens åtminstone i synen på hur man ska hantera
              läkemedel. Här ingår också ökad läkarmedverkan för att få den
              medicinska kontinuiteten så att man får rätt medicinering och
              rätt behandling när man har stora medicinska behov. Vidare ingår
              nutrition bland äldre, bättre demensvård och ökad rehabilitering.
              Detta är basen för en kvalitetssäker god äldreomsorg, och det
              är också basen i Moderaternas äldrepolitik.
            </seg>
            <seg n="32b4efcc">
              Ett annat område där alliansregeringen vill öka kvaliteten är
              det som gäller bemötande och människors möjlighet att påverka
              sin vardag, möjligheten att få leva ett värdigt liv, eller, som
              jag brukar säga, att få vara levande tills man dör. Värdighetsutredningen,
              som är under beredning, har avlämnat sitt betänkande. Det kommer
              att skapa möjligheter för ett värdigt bemötande där kvaliteten
              blir oerhört viktig. En hög kvalitet inom äldreomsorgen är viktig
              för oss moderater.
            </seg>
            <seg n="8e466e76">
              Det behövs också yrkeskrav för att kunna ha en god kvalitet.
              Därför är den utredning som vi tagit fram om de kompetenskrav
              som ska ställas på äldrepersonalen oerhört värdefull och viktig.
              Man ska poängtera värdet av rätt kompetens hos personalen.
            </seg>
            <seg n="7bb9baf9">
              Valfrihetssystemet och LOV har inte enbart betydelse för de äldre.
              Det har också betydelse för att personalen ska kunna välja vilken
              arbetsgivare man vill ha eller rent av kunna starta eget. Man
              har hittills på många ställen varit begränsad till en arbetsgivare
              vilket ger små möjligheter att påverka sin vardag, och vi vet
              att när man kan påverka sin vardag kan man också öka kvaliteten
              i det man gör. Kvalitet utgår från kunskap.
            </seg>
            <seg n="cc23b485">
              Vi behöver säkerställa tillsynen. Det kommer förslag om en ny
              tillsynslag där tillsynen samordnas mellan hälso- och sjukvården
              och socialtjänsten. Det är där man utvärderar kvaliteten i tillsynen.
            </seg>
            <seg n="f3baec71">
              Fru talman! Jag har citerat från oppositionens reservationer
              och räknat upp alla de insatser som regeringen har gjort. Jag
              har också räknat upp alla de förändringar som skett sedan 2006.
              Det är viktigt att göra det för att visa att de motioner som oppositionen
              väckt egentligen är tillgodosedda. Eftersom det inte finns mer
              än åtta reservationer undrar jag om det inte i själva verket är
              så att oppositionen är nöjd med den politik vi för inom äldreomsorgen,
              den politik de själva inte hade kraft att genomföra men som vi
              nu genomför.
            </seg>
            <seg n="09c807d7">
              Eftersom alliansregeringen har genomfört, genomför och kommer
              att genomföra en rad kvalitetsförbättringar är det väldigt lätt
              att yrka avslag på samtliga motioner och bifall till regeringens
              politik.
            </seg>
          </u>
          <note n="9dca4db7">
            I detta anförande instämde Maria Kornevik Jakobsson (c).
          </note>
          <note type="speaker" n="f49bbc93">
            Anf. 47 EVA OLOFSSON (v) replik:
          </note>
          <u who="eva_olofsson_b34e2b" xml:id="i-6ade309a071ef615-1" n="645c39f7" next="i-9607cbf0d70bf19d-1">
            <seg n="55a0ce22">
              Fru talman! Det hade varit betydligt fler reservationer om vi
              inte hade plockat undan dem som vi lagt fram under flera år. Att
              det inte finns fler reservationer är nog inget uttryck för att
              vi skulle stödja alliansregeringens politik. Det finns dock saker
              som vi är överens om. Vi är överens om att satsa de 1,4 miljarderna.
            </seg>
          </u>
          <note n="c7fae912">
            Jag vill påminna om att den satsningen började göras före valet
            då det tillfördes 600 miljoner. Äldreboendedelegationen tillsattes
            av Ylva Johansson. Jag var själv med i den. Anita Gradin var dess
            första ordförande, och efter valet blev Barbro Westerholm ordförande.
            Också investeringsstödet fanns med i den utvecklingsplan som antogs
            före regeringsbytet liksom diskussionen om att tillsätta en utredning
            om yrkes- och kompetenskrav i äldreomsorgen.
          </note>
          <u who="eva_olofsson_b34e2b" xml:id="i-9607cbf0d70bf19d-1" n="645c39f7" prev="i-6ade309a071ef615-1">
            <seg n="e82ab727">
              Den politik vi är överens om är egentligen den som alliansregeringen
              tagit över från den nationella utvecklingsplanen som s, v och
              mp förhandlade fram och antog i maj 2006. Vi är förstås glada
              för att man jobbar vidare med en del av de frågorna.
            </seg>
            <seg n="967c3ba2">
              Jag skulle vilja ställa en konkret fråga till Margareta B Kjellin.
              Jag var i Umeå där de skulle införa LOV. Efter att ha varit på
              kurs med SKL diskuterade de enligt följande: Vi vill att kvinnor
              det är mest kvinnor i äldreomsorgen ska ha möjlighet att jobba
              heltid i vår kommun. Nu ska vi införa lagen om valfrihet. Om vi
              ställer samma krav på de företag som ska starta kommer småföretag
              inte att kunna utföra arbetet, utan det kommer att göras av de
              stora vårdbolagen. Om vi ställer alltför tuffa kvalitetskrav kommer
              småföretagen inte att kunna klara dem, utan de stora företagen
              tar över. Hur ska vi göra?
            </seg>
            <seg n="c831876c">
              Därmed har man gjort välfärden och äldreomsorgen till en småföretagsverksamhet
              i stället för en bra arbetsplats med kontinuitet och heltidsanställd
              personal, som är bra för äldreomsorgen. Det är viktigt att kvinnor
              ska kunna jobba heltid och försörja sig på sin lön. Hur vill Margareta
              B Kjellin göra?
            </seg>
          </u>
          <note type="speaker" n="29842f0f">
            Anf. 48 MARGARETA B KJELLIN (m) replik:
          </note>
          <u who="margareta_kjellin_8a2d28" xml:id="i-6cf92db9879f0c37-1" n="4111fae7">
            <seg n="eb0eec1b">
              Fru talman! Eva Olofsson lyckas göra frågor om kvalitet i äldreomsorgen
              till näringspolitiska frågor, vilket jag tycker är märkligt. Jag
              tycker att det är bra att kvinnor inom äldreomsorgen får möjlighet
              att starta eget. De har varit helt bundna till endast en arbetsgivare,
              eller möjligtvis till två om de varit beredda att jobba inom landsting.
              Det har handlat om kommuner och landsting.
            </seg>
            <seg n="66e68182">
              Det allra viktigaste med lagen om ett valfrihetssystem handlar
              om pensionären, den som behöver hjälp och ska ha möjlighet att
              välja. De undersköterskor som startar eget under LOV kommer att
              skapa möjligheter att kunna försörja sig på sitt arbete. Det är
              jag fullständigt övertygad om.
            </seg>
            <seg n="8b341447">
              Jag skulle inte vilja säga att kommunerna är de bästa arbetsgivarna
              genom att se till att alla kan arbeta heltid. Eva Olofsson vet
              lika väl som jag att det inte ser ut så i verkligheten. Jag tror
              därför att LOV skapar möjligheter för kvinnor att kunna försörja
              sig på sitt jobb, och framför allt skapar den en god kvalitet
              för de äldre. Det är därför vi inför den.
            </seg>
          </u>
          <note type="speaker" n="4c04aaa9">
            Anf. 49 EVA OLOFSSON (v) replik:
          </note>
          <u who="eva_olofsson_b34e2b" xml:id="i-371f778f6d8833c4-2" n="645c39f7">
            <seg n="0e0a8820">
              Fru talman! Jag skulle nog vilja säga att det inte finns något
              som garanterar en god kvalitet för de äldre, allra minst om man
              inte vågar ställa kvalitetskrav för att man är rädd för att inte
              få med de små företagen.
            </seg>
            <seg n="9605ed64">
              Många kommuner har faktiskt ökat andelen heltider. De jobbar
              målmedvetet med det och försöker minska tillfälliga anställningar.
              Det gör de för att det är bra för äldreomsorgen, för kontinuiteten.
              Det är bra för äldreomsorgen om människor kan försörja sig på
              sin lön, kan fortsätta att jobba där. Då blir det mycket bättre
              kvalitet än om det bara är ett tillfälligt jobb som man går igenom
              för att man inte kan leva på det utan måste söka sig vidare till
              andra ställen.
            </seg>
            <seg n="32be14ac">
              Man talar om dem som ska starta egna småföretag, men frågan är
              vilka som ska jobba i dessa småföretag, där det inte alltid finns
              kollektivavtal. När man startar ett eget företag och inte vet
              hur många hemtjänstärenden man får vågar man inte heltidsanställa
              och fastanställa personal. Om någon får ont i ryggen och inte
              kan jobba tillräckligt blir den personen genast uppsagd eftersom
              det inte finns möjligheter för dessa små företag att skapa andra
              arbetsuppgifter.
            </seg>
            <seg n="b2ee9dc2">
              Jag tycker att man borde fundera mycket mer på de kvinnor som
              ska jobba i de här småföretagen. I stället pratar man bara om
              dem som vill starta eget.
            </seg>
            <seg n="df3f6780">
              Jag tycker att det är rent horribelt att det inte ställs krav
              på kollektivavtal och att man inte har meddelarfriheten, som innebär
              att man faktiskt har rätt att, utan att arbetsgivaren får efterforska
              och utan att man riskerar att få sparken, gå ut och tala om ifall
              man ser grejer som man inte tycker fungerar bra.
            </seg>
            <seg n="13f146ed">
              Jag är väldigt rädd för en motsatt utveckling, en utveckling
              där kvinnors jobb blir mer av tillfälliga jobb, mer av deltider.
            </seg>
            <seg n="0b19190e">
              Jag har varit på några privata boenden och pratat mycket med
              kommunalare. Hur får man den här vinsten från skattepengarna?
              Vad gör man så att säga effektivare gentemot det kommunala? Jo,
              det jag har sett är att man jobbar med deltider och slimmade organisationer.
              Det är vad man gör. Det är där man får pengarna till Attendo Care.
            </seg>
          </u>
          <note type="speaker" n="c6f9d97d">
            Anf. 50 MARGARETA B KJELLIN (m) replik:
          </note>
          <u who="margareta_kjellin_8a2d28" xml:id="i-6cf92db9879f0c37-2" n="4111fae7">
            <seg n="97a8109c">
              Fru talman! Den kommun som inte vågar ställa kvalitetskrav när
              det gäller LOV tror jag inte heller ställer kvalitetskrav på sin
              egen äldreomsorg. Om man gör det är man ju van vid att ha de här
              kvalitetskraven, och jag kan inte tänka mig att någon är beredd
              att ge avkall på och ställa mindre kvalitetskrav på andra utförare
              än man gör på den egna omsorgen.
            </seg>
            <seg n="399d28b2">
              En av de stora bristerna, tror jag, inom kommunal äldreomsorg
              är att man är för dålig på att ställa de egna kvalitetskraven,
              och jag tror att det här är en bra läxa för att kunna lära sig
              att ställa kvalitetskrav.
            </seg>
            <seg n="a90d91cd">
              Jag ska berätta för Eva Olofsson om min mamma som bodde i utkanten
              av Uppsala och hade hemtjänst. Det fungerade inte särskilt bra.
              Personalen som arbetade där kände inte att de hade möjligheter
              att göra ett bra jobb, så de ville starta eget. Det var två undersköterskor
              inom hemtjänsten.
            </seg>
            <seg n="4673fb1f">
              Nej, sade man i Uppsala kommun, det går inte an. Ni får inte
              köra eget. Då får ni sparken.
            </seg>
            <seg n="df4cba19">
              De tog det. De gick. De startade eget. Skillnaden var att mamma
              fick betala lite mer, ganska mycket mer, vilket var dyrbart för
              henne. Hon hade bara garantipension, så vi fick hjälpa henne.
              Detta gjorde vi för att hon skulle få den omsorg som hon var beredd
              att betala för att ha, för den kunde inte kommunen ge.
            </seg>
            <seg n="8da8c4d6">
              De här två kvinnorna startade ett eget företag. De fick pensionärerna
              i lilla Skyttorp i utkanten av Uppsala att vara en del av ett
              framtida LOV. De hade med den lagen kunnat göra ett väldigt bra
              jobb. Nu valde man att göra detta ändå. Så jag är inte orolig.
              Jag tror att kvinnorna kommer att hitta sin försörjning och att
              de kommer att ha en god kvalitet på den äldreomsorg de bedriver.
            </seg>
          </u>
          <note type="speaker" n="94559b59">
            Anf. 51 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-b2c3eb4f3aa275de-3" n="1ec973c7">
            <seg n="9a479ced">
              Fru talman! När jag lyssnar på Margareta B Kjellin hör jag en
              mycket klassisk moderat politik.
            </seg>
            <seg n="30621a49">
              Man har en lång inledning och talar om hur dåliga vi var på vår
              tid, och man pratar om ansvarsfrågan och så vidare. Men det handlar
              väl om framtidens politik? De motioner som är väckta av både opposition
              och majoritet syftar ju på framtiden. Det gäller vilken politik
              vi vill ha i morgon och framåt, inte vad som har varit.
            </seg>
            <seg n="f83cbd8d">
              Margareta B Kjellin talade om att det fattades 18 000 platser
              i särskilt boende på vår tid. Det saknas 18 000 platser i dag.
              Alltså har ingenting hänt under den moderata regeringens två år
              vid makten. Det är lite tråkigt, tycker jag.
            </seg>
            <seg n="07c3082a">
              Sedan säger du att du inte alls kan förstå att vårt parti inte
              stöder LOV, som jag ser som en näringspolitisk fråga från den
              moderata regeringen. Det handlar om fler företag. Alla ska vara
              företagare. Det är klart viktigare än hur de som finns i de här
              företagen, både anställda och boende, har det.
            </seg>
            <seg n="0b0f22e1">
              Man pratar om att valfriheten är jätteviktig. Men jag har fortfarande
              inte fått svar på vilken valfrihet det är man prioriterar. Det
              är ju valfriheten mellan bolag.
            </seg>
            <seg n="fb4722f7">
              Jag tycker att valfriheten ska gälla innehållet. Hur ofta byts
              det personal? Hur många människor får jag möta i min vardag? Kan
              jag få hjälp med det ena eller det andra? Det är det som är valfriheten,
              inte vilka multinationella bolag jag väljer mellan. Det här är
              oerhört viktigt.
            </seg>
            <seg n="550b968d">
              Jag vill säga till Margareta B Kjellin att anledningen till att
              vi inte stöder detta är att det finns flera viktiga punkter som
              inte är uppfyllda i dagens LOV. Det handlar inte om att man inte
              ska få välja, utan det handlar om helt andra saker som jag ska
              återkomma till i nästa replik.
            </seg>
          </u>
          <note type="speaker" n="60b46638">
            Anf. 52 MARGARETA B KJELLIN (m) replik:
          </note>
          <u who="margareta_kjellin_8a2d28" xml:id="i-6cf92db9879f0c37-3" n="4111fae7">
            <seg n="fd239ccb">
              Fru talman! Två år det går faktiskt inte så fort att bygga äldreboenden.
              Men vi vet att stimulansmedlen är eftersökta och går åt. Självklart
              behövs det fler boenden. Det är bara så tråkigt att det som hände
              mellan 2002 och 2006 kommer att sätta spår ute i kommunerna länge.
            </seg>
            <seg n="45efefa7">
              Sedan handlade det om innehållet i vården. Vilka insatser som
              man får från kommunal hemtjänst är ju i dag grundat på en behovsbedömning.
              Jag kan inte se någon skillnad när det gäller det i framtiden.
            </seg>
            <seg n="3205588e">
              En av fördelarna med LOV är att man, när man har valt sin egen,
              kanske på ett bättre sätt kan påverka när, hur, var och i vilken
              form insatserna ska ske, allt utifrån vad man har fått för biståndsbedömning.
            </seg>
            <seg n="5596330b">
              Jag kan ju inte tro att Socialdemokraterna säger att biståndsbedömningen
              ska bli fri i det här avseendet, att man ska kunna få precis vad
              man vill. För både du och jag, Catharina Bråkenhielm, vet att
              det inte ser ut så i verkligheten.
            </seg>
            <seg n="307ecfd4">
              Förra veckan var jag tillsammans med en kvinna i min hemkommun
              hos kommunalrådet med ansvar för äldreomsorgen. Vi gick igenom
              en pärm från 2005 som hon hade om vad hennes mamma hade varit
              utsatt för i den kommunala omsorgen. Samtliga av oss som satt
              och lyssnade på berättelsen hade tårar i ögonen innan hon var
              färdig.
            </seg>
            <seg n="a9747a68">
              Hade det varit ett par personer som hade startat enligt LOV hade
              de inte uppfyllt de kvalitetskriterier som man förutsätter ska
              finnas. De hade inte kunnat vara kvar på sitt arbete och fått
              missköta äldre på det vis som den kommunala äldreomsorgen kan
              göra. Det är en klar fördel att vi kan få en bättre kontroll.
            </seg>
          </u>
          <note type="speaker" n="0e82aed8">
            Anf. 53 CATHARINA BRÅKENHIELM (s) replik:
          </note>
          <u who="catharina_brakenhielm_732159" xml:id="i-b2c3eb4f3aa275de-4" n="1ec973c7">
            <seg n="5a8c120d">
              Fru talman! Margareta B Kjellin säger att det satte spår ute
              i kommunerna när vi byggde äldreboenden eller byggde om 20022006.
            </seg>
            <seg n="e654b182">
              Ja, det gjorde det. Det är jag jätteglad för, för under den perioden
              byggde vi bort de här flerbäddsrummen. Vi byggde om till något
              väldigt bra, så att man hade sitt eget, sina egna möbler, sin
              egen toalett, sin egen dusch. Man kunde behålla sin värdighet
              och integritet. Man behövde inte köras ut i korridorerna och springa
              med bäcken och sådant inför andra. Vi gjorde något väldigt bra.
            </seg>
            <seg n="9729878c">
              När man byggde om befintliga boenden tog man naturligtvis yta.
              För det är mer praktiskt, om man ska se det rent ekonomiskt, att
              ha sex stycken i en sal än att en person har en egen lägenhet
              på äldreboendet. Det var på bekostnad av det.
            </seg>
            <seg n="5978b845">
              När det gäller LOV är de absolut viktigaste punkterna följande:
              Det är inget krav på meddelandefrihet. Man har inte krav på kollektivavtal,
              och man särskiljer så att tilläggstjänster bara kan erbjudas i
              den privata vården.
            </seg>
            <seg n="2c94f139">
              Det är tre ganska stora och tunga punkter som gör att vi absolut
              inte kan tänka oss att säga ja till den. Detta är dessutom konkurrenshämmande,
              vilket Moderaterna annars brukar höja fanorna för.
            </seg>
            <seg n="dd0b033c">
              En annan sak som jag vill fråga Margareta B Kjellin gäller djur
              i vården. Där skulle jag vilja ha ett bra svar det andra har vi
              ju debatterat ganska mycket.
            </seg>
            <seg n="1aa697b9">
              Vad görs för att man ska kunna få ha djur i äldreboenden? I dag
              prioriterar man personalens behov framför djurens. Och när jag
              åker runt ser jag att det finns djur på en del ställen och att
              reglerna är oerhört olika.
            </seg>
            <seg n="6c71e981">
              På ett ställe som jag var på sist bodde en katt. Man fick inte
              ens ta från den stora budgeten för att köpa kattmat. Det finns
              inga riktiga regler. Och när någon i personalen blir allergisk
              åker hunden eller katten ut, trots att man vet att djur kan innebära
              att man kan sänka medicineringen kraftfullt för många av dem som
              bor där.
            </seg>
            <seg n="91918036">
              Jag skulle också vilja lägga in en passus om detta med att man
              säger nutrition.
            </seg>
          </u>
          <note type="speaker" n="9f547ac1">
            Anf. 54 MARGARETA B KJELLIN (m) replik:
          </note>
          <u who="margareta_kjellin_8a2d28" xml:id="i-6cf92db9879f0c37-4" n="4111fae7">
            <seg n="566a5783">
              Fru talman! Det talades om att man byggde bort och förändrade
              flerfamiljsrum. Ja, det startade med en folkpartistisk riksdagsledamot
              och partiledare som sade: eget rum inom långvården. Det var 19921994.
              Sedan byggde man särskilda boenden under 90-talet.
            </seg>
            <seg n="7a08c73a">
              Men det som hände 20022006 handlade inte om att man byggde bort
              flerbäddsrum. Det handlade om att man tog bort rum.
            </seg>
            <seg n="14ca7489">
              Man tog bort boenden, ingenting annat.
            </seg>
            <seg n="e0527344">
              LOV och lex Sarah finns, och man är skyldig att anmäla felbehandlingar.
              Så är det. Det är ingen skillnad. Faktiskt kan man också avtala
              om meddelarfriheten.
            </seg>
            <seg n="02c6f3ce">
              När det gäller tilläggstjänster i dag inom hemtjänsten det har
              vi också diskuterat förut kan du på väldigt många ställen inte
              få storstädning, fönsterputs och annat. Du köper det i dag också.
              Man har inget annat val. Har man inte en anhörig som kan sköta
              det får man det inte tillgodosett av kommunen. Alltså måste man
              köpa tilläggstjänsterna i dag, och där har kommunen ställts utanför.
              Det tycker jag är helt okej.
            </seg>
            <seg n="34c30b8c">
              När det gäller djur i vården kan jag berätta en annan historia.
              När min mamma skulle fylla 98 flyttade hon äntligen in på ett
              äldreboende. Då hade hon katten med sig, den katt som sov hos
              henne varje kväll. Man hade problem på det äldreboendet, för en
              i personalen var allergisk. Mamma levde inte så länge. Jag vet
              inte hur det hade gått. Varje gång hon var inne hos mamma fick
              hon ha munskydd och annat och ta läkemedel för att kunna klara
              det.
            </seg>
            <seg n="4f0f2fd9">
              Men jag tycker att här handlar det om ett kommunalt självstyre.
              Jag tycker att det vore lite skräp av kommunen om den inte kunde
              se till att åtminstone ett av äldreboendena såg till att man kunde
              ha sina husdjur med sig. På andra ställen är det möjligt. Vi ska
              vårda det kommunala självstyret.
            </seg>
          </u>
          <note type="speaker" n="211e0f30">
            Anf. 55 BARBRO WESTERHOLM (fp):
          </note>
          <u who="barbro_westerholm_364eaf" xml:id="i-c64def82d5c570f3-0" n="e85aa329">
            <seg n="f00136de">
              Fru talman! När jag blev ordförande för Sveriges Pensionärsförbund
              för tio år sedan fick jag ofta frågan: Vågar jag bli gammal? Det
              ledde till att vi skrev en bok med den titeln om allt som behövde
              göras för att vi skulle kunna svara ja på den frågan. När jag
              läser vad vi då skrev behövde göras mot det som i dag görs och
              som finns i propositioner blir faktiskt svaret ja, från ett nej
              för tio år sedan till ett ja i år.
            </seg>
            <seg n="8f379cc5">
              När utomstående tar del av den här debatten tror jag att de finner
              att det är väldigt lite skillnad mellan de sju partiernas målsättningar
              när det gäller vad vi ska erbjuda äldre människor i olika avseenden.
              Jag tror att det ger en trygghet ute i samhället att målen är
              gemensamma. Däremot när det handlar om vägen dit ser vi olika
              på saken.
            </seg>
            <seg n="b464324b">
              En sak som har lyfts fram här är självbestämmande. Det är oerhört
              viktigt att man får vara någon hela livet ut och få tala om hur
              man vill ha det. Det är något som vi lyfte fram väldigt tydligt
              som en röd tråd i Äldreboendedelegationens skrift Bo bra hela
              livet .
            </seg>
            <seg n="7738af9b">
              Bostäder har lyfts fram här i debatten. Miljöpartiet var inte
              med i den här utredningen, men jag finner att Thomas Nihlén säger
              ja till alla våra förslag. Jättebra!
            </seg>
            <seg n="0e6d656b">
              Vi ser att det behövs fler vård- och omsorgsboenden, som vi kallar
              de särskilda boendena, för där bor människor som är väldigt sjuka,
              med demens eller med multisjuklighet. Det är klart att det blir
              tufft att tillgodose detta om vi inte gör andra saker.
            </seg>
            <seg n="d9d62dd0">
              Vi behöver bygga trygghetsboenden, därför att de siffror vi presenterade
              i utredningen visar att vi då ordentligt kan minska behovet av
              särskilt boende, vård- och omsorgsboende. Det har kommit mera
              forskning sedan vi skrev betänkandet som går i samma riktning.
              Kan man bevara aktiviteten hos äldre, om de får hålla i gång,
              minskas behovet av just vård- och omsorgsboende.
            </seg>
            <seg n="7449a5b6">
              Det var en debatt i lördags på ABF om kultur och hälsa där det
              här kom fram som nya rön. Det tycker jag är väldigt bra. Då har
              vi fått ytterligare belägg för att det ska byggas trygghetsboenden.
            </seg>
            <seg n="39eaa4c5">
              Och det börjar byggas. Det planeras. Jag har aldrig varit med
              i en utredning där man i kommunerna innan remissbehandlingen är
              klar, innan det ligger proposition på bordet, börjar ta tag i
              frågan. Det har byggts, och det planeras och byggs. Jag är handelsresande
              i äldreboenden för närvarande och är ute i många kommuner och
              ser till min glädje hur man tar fatt i den här frågan.
            </seg>
            <seg n="3724c652">
              Men vi behöver också förebygga ohälsa bland äldre. Där är Folkhälsoinstitutet
              oerhört aktivt. Jag hörde en representant från dem på en boendekonferens
              så sent som i går. Hon tog hela programmet, det som har efterlysts
              här i riksdagen. Men det är redan på gång.
            </seg>
            <seg n="e9b93a4f">
              Det som står högst upp på listan där och som är allra viktigast
              för att man ska må bra är att känna att man är behövd. Det är
              också visat genom forskning, både internationell och svensk sådan.
            </seg>
            <seg n="84dac250">
              Hur åstadkommer vi den känslan? Det är naturligtvis genom att
              äldre får finnas kvar på arbetsmarknaden och att ideellt arbete
              stimuleras. Peter Örn har kommit med en utredning om hur den ideella
              sektorn kan samverka med den offentliga. Det är något som man
              absolut måste ta vara på.
            </seg>
            <seg n="564fb7c8">
              Vi var inne på djuren i äldreomsorgen. Det tog vi upp i vår utredning,
              och det breder ut sig. Det är hundar, katter och sällskapsgrisar.
              Det senaste jag såg på Tre Stiftelser i Göteborg var kinesiska
              höns med fjädrar ända ut på klorna, och de är väldigt kärvänliga.
              De bodde i ett hönshus mitt på en gård, och de lade mycket ägg
              som äldre gick och plockade där.
            </seg>
            <seg n="226693d3">
              Arbetsmiljöverket sade att djur sprider infektioner. När vi tittar
              närmare på det är det snarare människor som sprider infektioner
              om man lagar maten dåligt. Allergierna då? Javisst, det finns
              människor med allergier. Men i de kommuner där jag har varit och
              på de boenden jag har varit de är många där det finns djur säger
              personalen att det blir ett arbetsmiljöproblem om man tar bort
              djuren i vården. Då blir människor med demens så mycket oroligare.
              När vi fick katter och när vi fick de andra djuren blev det mycket
              lugnare, säger man.
            </seg>
            <seg n="5c70e0df">
              Sedan vill jag ta upp två frågor som inte berörs så hemskt mycket
              här. Det ena är våld och övergrepp mot äldre. Jag hoppas att det
              kommer in i Värdighetsutredningen. Det är inte bara mäns våld
              mot äldre det handlar om. Det är barn som förgriper sig på föräldrar.
              Det är i nära relationer det allvarligaste problemet ligger.
            </seg>
            <seg n="c8da8c06">
              Sedan är det ett helt annat problem. Då kommer vi in på utbildningssidan.
              Det är våld och övergrepp inom omsorgen. I tidningarna läser vi
              om våld och övergrepp där vårdgivare förgriper sig på vårdtagare,
              men man skriver inte om när vårdtagare förgriper sig på personal.
            </seg>
            <seg n="c91c5987">
              Det finns en studie som visar att 40 procent av personalen i
              äldreomsorgen har blivit bitna, klösta och slagna och till och
              med utsatta för sexuella övergrepp. Risksituationen är på morgonen
              när den äldre ska stiga upp och duscha och när man ska byta blöja.
              Det finns erfarenhet av hur man kan hantera de här situationerna,
              men det fordrar utbildning och tid.
            </seg>
            <seg n="d5919a25">
              Funktionshinder och äldre är också en fråga som vi nog måste
              lyfta fram bättre. Så sent som för två veckor sedan var det ett
              stort EU-möte där man tog fram att lagstiftningen i länderna går
              i stuprör med äldrepolitiken för sig och politiken för funktionshindrade
              för sig. Det behöver krokas ihop när det gäller äldre så att vi
              gör rätt saker. Men det får vi säkert återkomma till.
            </seg>
            <seg n="53490064">
              Med de här kommentarerna yrkar jag bifall till förslaget i betänkandet.
            </seg>
          </u>
          <note type="speaker" n="8a04c584">
            Anf. 56 EVA OLOFSSON (v) replik:
          </note>
          <u who="eva_olofsson_b34e2b" xml:id="i-371f778f6d8833c4-3" n="645c39f7">
            <seg n="59093201">
              Fru talman! Jag delar mycket av Barbro Westerholms åsikter och
              tycker att många av de frågor hon lyfter upp är väldigt viktiga.
              Vi satt i Äldreboendedelegationen ihop, och vi är överens om många
              av de satsningar som behövs på trygghetsboende och på fler vård-
              och omsorgsboenden, men det vi inte riktigt är överens om är ifall
              alla kommuner ska vara ålagda att ha trygghetsboende eller om
              det ska vara frivilligt.
            </seg>
            <seg n="17c51cb5">
              Det var dock därför inte jag gick upp nu, utan jag skulle vilja
              höra med Barbro Westerholm utifrån att vi har skrivit en motion
              om homo-, bi- och transsexuellas situation i äldreomsorgen. Barbro
              Westerholm har också skrivit en motion, ihop med Birgitta Ohlsson.
              I det här betänkandet försökte jag hitta något svar på dessa motioner,
              som ju är avslagna, och det enda jag hittade var att man, efter
              några rader om rätten till äldreomsorg på det egna modersmålet
              vilket är en väldigt viktig fråga, skriver att detta kan lösas
              genom LOV. Man skriver även: Även andra önskemål om behov av äldreomsorg
              med viss inriktning ska kunna lösas på detta sätt.
            </seg>
            <seg n="7c514cc2">
              Det är den enda kommentaren till våra motioner om att på ett
              helt annat sätt lyfta upp homo-, bi- och transsexuella kvinnors
              och mäns situation i äldreomsorgen som jag kan se i det här betänkandet,
              och jag vill höra vad Barbro Westerholm anser behöver göras för
              att förbättra situationen här.
            </seg>
          </u>
          <note type="speaker" n="96f98c03">
            Anf. 57 BARBRO WESTERHOLM (fp) replik:
          </note>
          <u who="barbro_westerholm_364eaf" xml:id="i-c64def82d5c570f3-1" n="e85aa329">
            <seg n="bd441c7a">
              Fru talman! Det behöver göras en rad saker, men vi behöver inte
              göra allt genom tillkännagivanden här i riksdagen när vi ser att
              saker och ting händer ändå. Socialstyrelsen prioriterar nu äldrefrågor.
              Jag vet att Socialstyrelsen inbegriper HBT-frågorna här, och då
              är det i det vida perspektivet med kunskapshöjande insatser för
              personal.
            </seg>
            <seg n="a9fa6795">
              Om vi går till boendena har vi lyft fram det i det här gemensamma
              betänkandet, så det remissbehandlas nu i Regeringskansliet. Här
              kan jag tillägga att i Helsingfors är det nu på väg ett äldreboende
              för just HBT-personer. Det berättade Ewa Samuelsson, som har hand
              om äldrefrågorna i Helsingfors, så sent som i går.
            </seg>
            <seg n="187d4d11">
              Här kommer det alltså att ske saker utan att vi behöver hålla
              på med tillkännagivanden.
            </seg>
            <seg n="f4d77040">
              Ska det vara frivilligt eller ett tvång för kommunerna att inrätta
              trygghetsboenden? En majoritet dit alliansen hör är övertygad
              om att det här ska ske på frivillig väg, eftersom det ser så olika
              ut i landet med olika behov i olika kommuner.
            </seg>
            <seg n="76011cd4">
              Dessutom är det så att om man för in detta som ett tvång så blir
              det under socialtjänstlagen, och vilken biståndsbedömare skulle
              jag vilja ha som ska avgöra om jag är tillräckligt orolig och
              ångestladdad för att komma i fråga för ett sådant boende?
            </seg>
          </u>
          <note type="speaker" n="ac00ca8d">
            Anf. 58 EVA OLOFSSON (v) replik:
          </note>
          <u who="eva_olofsson_b34e2b" xml:id="i-371f778f6d8833c4-4" n="645c39f7">
            <seg n="a01c2bce">
              Fru talman! Precis som man kan göra en lag om frivilligt åtagande
              om trygghetsboende kan man göra en där man inte biståndsbedömer,
              men där kommunerna ska se till att det finns en variant av trygghetsboende.
              Det hade vi redan uppe. Vi vill inte ha biståndsbedömning på detta.
            </seg>
            <seg n="94d9e1ab">
              Det jag tänkte ta upp angående motionerna om HBT är att Socialstyrelsen
              har kommit med en rapport och pekat på att det behöver göras mycket
              mer i kommunerna. Det gäller inte bara att skaffa ett boende,
              för många kommer kanske inte att vilja bo där, utan det gäller
              att personalen får utbildning och kunskap så att de på ett bra
              sätt kan bemöta människor som är homo- eller bisexuella. Även
              personal som är det ska kunna vara öppna med sin sexuella läggning
              och med hela den person de är när de jobbar inom äldreomsorgen.
            </seg>
            <seg n="803130cb">
              Socialstyrelsen skriver att en av de viktigaste frågorna är att
              inte osynliggöra människor som är homo-, bi- och transsexuella,
              men jag ser inget bättre exempel på osynliggörande än att skriva:
              Även andra önskemål om behov av äldreomsorg med en viss inriktning
              skulle kunna lösas på detta sätt.
            </seg>
            <seg n="82203cf3">
              Det är den enda kommentar alliansen har när det gäller de här
              motionerna. Det tycker jag i allra högsta grad är ett osynliggörande.
            </seg>
            <seg n="c7fed3f0">
              Jag vill gärna ta upp en annan fråga också, och det är det här
              med psykisk ohälsa hos äldre. Socialstyrelsen talar om att långsiktiga
              samlade insatser behövs för detta. När jag tittar i svaret på
              motionen och den här frågan skriver man ungefär så här: Det går
              stimulanspengar till förebyggande och uppsökande verksamhet, och
              vi satsar på meningsfull sysselsättning.
            </seg>
            <seg n="212669a0">
              Punkt slut, som om detta löser problemen med äldre människors
              psykiska ohälsa: att man får lugnande mediciner, att man inte
              tar det på allvar, att man inte får andra insatser.
            </seg>
            <seg n="ba74e338">
              Jag vill ha en kommentar från Barbro Westerholm om vad allianspartierna
              vill göra.
            </seg>
          </u>
          <note type="speaker" n="d664a29a">
            Anf. 59 BARBRO WESTERHOLM (fp) replik:
          </note>
          <u who="barbro_westerholm_364eaf" xml:id="i-c64def82d5c570f3-2" n="e85aa329">
            <seg n="487dc877">
              Fru talman! Detta är ett motionsbetänkande, och där har man hållit
              texten ganska kortfattad. Bakom dessa ord ligger naturligtvis
              mycket mer. Det kanske kan vara svårt att associera när man sitter
              i opposition vad som ligger bakom de texter som kommer i Värdighetsgarantiutredningen
              och i en rad andra förslag som är på väg till riksdagen. Det kommer
              ni att se när det kommer i form av propositioner.
            </seg>
            <seg n="8a526124">
              Det är också så att Socialstyrelsen har kommit med steg ett i
              vad som behöver göras. När nu Socialstyrelsen alltså prioriterar
              äldrefrågorna kommer steg två som man vidtar gentemot kommunerna
              vars självbestämmande i de här frågorna vi ändå måste respektera,
              eftersom det ser så olika ut på olika ställen.
            </seg>
            <seg n="0e090027">
              Det är min kommentar till detta.
            </seg>
          </u>
          <note type="speaker" n="adca5293">
            Anf. 60 CHATRINE PÅLSSON AHLGREN (kd):
          </note>
          <u who="margareta_palsson_3b46dd" xml:id="i-9fa762e7a89cacba-0" n="fede0acd">
            <seg n="987382bc">
              Fru talman! Det är intressant att sitta och lyssna. Det finns
              fördelar med att vara sist på talarlistan man hinner lyssna in
              debatten och diskussionen.
            </seg>
            <seg n="c01e1ebe">
              Ibland tycker jag att det är, som man brukar säga, en strid om
              påvens skägg. Det finns väldigt mycket som den nuvarande oppositionen
              nu är överens med oss om, och det är vi jätteglada för. Det är
              bara synd att det skulle behöva ta så lång tid innan alliansregeringen
              fick börja jobba med dessa värdefrågor som det handlar om. När
              socialisterna och det socialdemokratiska blocket styrde gick det
              inte att snacka om detta, inte ens ute i de socialiserade kommunerna.
              Skulle äldre plötsligt få bestämma någonting själva?
            </seg>
            <seg n="dc7dcd0b">
              Jag har varit med så länge i politiken så jag vet, fru talman,
              när socialnämnden tog beslut om vad hemtjänstpersonalen fick göra
              och inte göra. Man brydde sig blankt intet om vad den äldre ville.
              Omyndigförklaringen kom kanske inte när man fyllde 65 år, men
              bra nära. Då skulle plötsligt kommunen bestämma över mig, och
              det är ju fruktansvärt fel. Inget annat kan vara mer felaktigt.
            </seg>
            <seg n="98211b5a">
              Vad som är på gång nu och som också oppositionen har anammat
              jag är jätteglad för detta är ett tankeskifte inom synen på våra
              äldre, på oss äldre. Gamla blir vi allihop om vi får leva, och
              det vill vi ju. Jag är jätteglad för det, för detta är en människovärdesfråga.
            </seg>
            <seg n="ae12838c">
              Jag vill utmana Catharina Bråkenhielm som nästan alltid säger
              att människan ska vara i centrum. Jag ser det faktiskt inte riktigt
              så. Tänk er alla att äldrevården, en arbetsterapeut, en sjukgymnast,
              en sjuksköterska och en geriatriker sitter runt en person som
              står i centrum. Är man inte utsatt då, när alla runt en pratar
              om en? Jag vill att den äldre ska finnas med i ringen som en aktör
              och verkligen vara med och fatta besluten och tala om hur de ska
              fattas. Vi kanske tycker likadant om detta, men i så fall är det
              viktigt att vi också talar om att vi inte vill ha en person stående
              mitt i som man beslutar om.
            </seg>
            <seg n="ebb1f9c8">
              Sedan är det alltid intressant, fru talman, att lyssna på oppositionens
              argument beträffande all form av nytänkande i mångfaldens Sverige.
              Plötsligt säger man: Jamen då kommer ju alla att etablera sig
              på Östermalm, på Södermalm och i Norrtälje. Sedan målar man ut
              något riktigt otäckt och obehagligt. Men jag hör aldrig er säga:
              Vi kan väl inte ha fri etablering av butiker, för tänk om alla
              etablerar sig på Östermalm.
            </seg>
            <seg n="6cf4f79f">
              Vi vet ju att det inte är någon som etablerar sig om det inte
              finns någon marknad. Jag kan inte se att varenda butik skulle
              ligga på Östermalm här i Helsingfors. Det skulle inte funka. Likadant
              är det med LOV. Tänk att få lov, det tycker jag är ett jättebra
              ord. Det är klart att man inte etablerar sig på en plats där samma
              funktioner redan finns. Det säger sig självt, då får man ju stänga
              igen. Jag förstår inte varför ni är rädda.
            </seg>
            <seg n="27cdf9e8">
              Mina allianskolleger har alla på ett föredömligt sätt tagit upp
              de här frågorna så jag ska försöka att inte säga samma saker igen.
              Jag tror att det var Margareta B Kjellin som när det gäller tilläggstjänster
              sade precis det jag hade en anteckning om. De går ju inte att
              få i dag. De stackars människor som inte har några närstående
              och inte heller har några grannar som kan hjälpa sig har ju ingen
              som helst möjlighet att få de här tjänsterna. Jo, möjligtvis när
              regeringen har skapat avdrag för liknande hushållstjänster, som
              vi också har fått höra mycket fy, ack och ve om, men i övrigt
              finns det ingen möjlighet.
            </seg>
            <seg n="5b0c418f">
              Jag säger snarare: Vad bra att en människa äntligen ska kunna
              teckna tilläggstjänster för att må väl! Den färska bullen som
              Agda kanske har haft i hela sitt liv kan man nu se till att få
              betala för och få någon som hjälper en, om nu inte hemtjänstpersonalen
              kan göra det.
            </seg>
            <seg n="9053c3ed">
              Mer pengar till kommuner och landsting! Jag ska säga ärligt och
              uppriktigt att jag jobbar så gott jag kan för att det i budgeten
              ska bli mer pengar till kommuner och landsting. Ändå ska jag säga
              att jag träffade ett par kommunpolitiker förra veckan som sade:
              Vi behöver inte mer pengar till kommuner och landsting. Vi måste
              lära oss att använda dem på ett klokare sätt.
            </seg>
            <seg n="1b9fd593">
              Så säger inte alla, det vet jag mycket väl.
            </seg>
            <seg n="049fef0f">
              Jag ska avsluta med att prata om djuren. De som känner mig väldigt
              väl vet att jag snarare är rädd för katter och hundar som jag
              inte känner. Skulle jag vara på ett äldreboende och det kom fram
              en katt som hoppade upp i min säng skulle jag nog bli hysterisk.
              Då kanske jag skulle få medicin för det, vad vet jag, om det inte
              finns tillräckligt med personal. Men Barbros förslag om höns tycker
              jag låter rätt så bra. Sådana skulle jag kunna tänka mig.
            </seg>
            <seg n="1578cb4e">
              Det jag också vill säga här är att vi måste ha respekt för den
              äldres trygghet. Det är ingen trygghet om man är rädd för djuren.
              Tryggheten måste ju finnas i att det när jag blir äldre är mina
              behov som ska styra.
            </seg>
            <seg n="344fc424">
              Jag var på ett annat ställe där de hade en hund som var med på
              arbetsschemat. Hunden tjänstgjorde. När han var ledig kom det
              en annan hund därför att de ingick i personalstyrkan. Det var
              också fräscht.
            </seg>
            <seg n="d9cc3e1f">
              Avslutningsvis ska jag säga att jag vill fortsätta att arbeta
              för att kommunerna själva får bestämma. Ta bort en massa regler
              och låt kommunerna själva och personalen tillsammans med pensionären
              få bestämma vad som är bäst.
            </seg>
            <seg n="4b5ec7d2">
              Förlåt, fru talman, att jag syndade mot den talartid jag hade
              anmält, men det har fler än jag gjort i dag. Jag yrkar bifall
              till förslagen i betänkandet och avslag på samtliga reservationer.
            </seg>
          </u>
          <note n="327f11d9">
            Överläggningen var härmed avslutad.
          </note>
          <note n="9a9f8b45">
            14 § Handikappfrågor
          </note>
          <note n="79b4cdad">
            Föredrogs
          </note>
          <note type="speaker" n="3db052dd">
            Anf. 61 MARIA KORNEVIK JAKOBSSON (c):
          </note>
          <u who="leif_jakobsson_04dbae" xml:id="i-102cab3c5c4ffc83-0" n="1927c182" next="i-5dd5517d6f43d4b2-0">
            <seg n="b122b093">
              Fru talman! Vi har nu någon timme framför oss där handikappfrågorna
              ska stå i fokus. Det är med glädje jag kan konstatera att viljan
              att förändra och förbättra inom det här området är stor. Det är
              nog allmänt känt att om människor både får ta del av och bidra
              med något så blir det en mångfald som inte bara gynnar den enskilde,
              utan hela samhället får ta del av det.
            </seg>
          </u>
          <note n="5319cf18">
            Utskottet behandlar i betänkandet 20 motionsyrkanden från den
            allmänna motionstiden 2007 och 18 motionsyrkanden från den allmänna
            motionstiden 2008, alltså 38 motioner. I betänkandet finns fem
            reservationer och tre särskilda yttranden.
          </note>
          <u who="leif_jakobsson_04dbae" xml:id="i-5dd5517d6f43d4b2-0" n="1927c182" prev="i-102cab3c5c4ffc83-0">
            <seg n="ab5a1c69">
              Med det, fru talman, ser jag fram emot en givande debatt.
            </seg>
          </u>
          <note type="speaker" n="5828c1a1">
            Anf. 62 LARS U GRANBERG (s):
          </note>
          <u who="lars_u_granberg_5603e1" xml:id="i-7293ba71eb156479-0" n="962cb846">
            <seg n="b5c2ae62">
              Fru talman! En av de stora frågorna inom området handikappolitik
              är hur och när vi når ett tillgängligt samhälle för alla. Det
              behövs målsättningar som är byggda på jämlikhet och full delaktighet
              i vårt samhälle.
            </seg>
            <seg n="40b340f4">
              I det betänkande vi nu debatterar skriver utskottet att mycket
              händer på tillgänglighetsområdet. Vi siktar, vi bestämmer oss
              och vi skjuter på ett rörligt mål. Det är ett rörligt mål som
              kan bedömas helt olika. Vi väljer att bedöma det utifrån vårt
              perspektiv. Brukarna kanske har ett helt annat perspektiv. Jag
              tycker ändå att vi skulle kunna vara överens om att mycket återstår
              att göra för att nå målet.
            </seg>
            <seg n="62626d88">
              Regeringens politik, eller avsaknad av politisk vilja, gör att
              flera nu riskerar att gå från funktionsnedsatt till funktionshindrad.
              Vad menar jag då med det? Den politiska viljan kan ju avläsas
              på olika politiska områden. För några veckor sedan hade jag en
              debatt med kommunikationsminister Åsa Torstensson om kassaservice
              i glesbygd. Jag tog upp ett fall. Det var en blind man uppe i
              Svanstein som hela sitt liv har klarat sig själv. Han har kunnat
              bo själv och har skött sina räkningar själv. Ett politiskt beslut
              utan den politiska viljan att använda tillgänglighetsglasögonen
              förändrade hans liv från att vara funktionsnedsatt till att bli
              funktionshindrad.
            </seg>
            <seg n="56d992ab">
              Vad är det som gör att regeringens politik kan leda till de konsekvenserna?
              Tittar man på jobbskatteavdraget kan man säga att det är ett val
              att inte satsa på den här målgruppen och se till att den får en
              säkrare plats på arbetsmarknaden. Man kan säga att det är ett
              val av incitament till gruppen friska som är inne på arbetsmarknaden
              i stället för ett val av incitament till gruppen funktionsnedsatta
              eller funktionshindrade som inte har tagit sig in på arbetsmarknaden.
            </seg>
            <seg n="2002c8c6">
              I vår politik ser vi till en av de kanske största bristerna som
              finns i tillgänglighetsanpassningen, boendet. En satsning nu under
              kristider på omställning av miljonprogram, för att se till att
              få dem anpassade för människor med funktionsnedsättning, är ett
              viktigt steg för att nå ett tillgängligt samhälle för alla.
            </seg>
            <seg n="c5b368dd">
              Det som förvånar mig är kanske den nyhetsmässigt stora händelsen
              när statsrådet Maria Larsson klev fram och sade att nu hade hon
              gjort en stor satsning tillsammans med SKL. Frågan för mig är
              vad den satsningen är. Vilka steg framåt tar man?
            </seg>
            <seg n="018f4730">
              Det man kan läsa ut är att det satsas på att få en del tågstationer
              tillgänglighetsanpassade. Jättebra, men fortfarande saknas väldigt
              mycket.
            </seg>
            <seg n="df08ed95">
              Socialstyrelsens rapport kom för någon dag sedan. Det kom ett
              pressmeddelande från dem. Rapporten visar att en stor andel av
              dem som i dag får ekonomiskt bistånd 35 procent av den gruppen
              bär på någon sorts funktionsnedsättning. Framför allt innehåller
              den gruppen personer med psykiska funktionsnedsättningar. I dag
              faller den gruppen igenom samhällets skyddsnät, och för att överleva
              tvingas de att leva på ekonomiskt bistånd eller att förlita sig
              på hjälp från anhöriga och vänner. Så säger Håkan Ceder från Socialstyrelsen.
            </seg>
            <seg n="ed06bfd4">
              Gårdagens debatt på tv gav inga direkta svar till de kommuner
              och landsting som nu har brist på pengar och resurser. Försörjningsstöden
              ökar. Av dem utgör gruppen personer med funktionsnedsättning,
              funktionshindrade, 35 procent. De tar sig inte ut på svensk arbetsmarknad.
              De är inte fria. Det är inte enbart fråga om en funktionsnedsättning.
            </seg>
            <seg n="92c4da31">
              Fredrik Reinfeldt gav inget svar till kommunerna i fråga om mer
              resurser till försörjningsstödet i gårdagens debatt. Det gjorde
              han inte heller när han besökte Norrbotten.
            </seg>
            <seg n="25b2028b">
              Fredrik Reinfeldt gav heller inget svar på frågan om risken att
              tappa de välfärdsarbetare som gör livet tillgängligt för många
              människor med funktionsnedsättning i dag.
            </seg>
            <seg n="d34a86b3">
              Fredrik Reinfeldt nämnde ordet kärnverksamhet. Frågan som jag
              kan ställa till mina meddebattörer från allianssidan är vad kärnverksamhet
              är om inte vettig tillgänglighetsanpassning, satsning så att en
              blind människa kan bo själv och inte bli funktionshindrad och
              vara tvungen att anlita hjälp för att kunna leva. Vad är kärnverksamhet
              i en kommun om inte en väl fungerande handikappomsorg?
            </seg>
            <seg n="a85ba45d">
              Mycket av motståndet som finns mot tillgänglighetsanpassning
              i vårt samhälle bygger på normer och attityder. Jag kan också
              uppleva att vi under lång tid har varit helt överens. Men hur
              man råder bot på fenomenet leder trots att vi är överens om problembeskrivningen
              till olika slutsatser eller inga slutsatser alls.
            </seg>
            <seg n="94d8c4ec">
              I går hade vi möjlighet att lyssna på representanter från Handisam.
              Där framkom med all tydlighet att regeringen inte valt att be
              om en fullständig omvärldsanalys om vad som görs på incitamentssidan
              runt om i vår nära omgivning. Varför inte? Varför inte välja att
              ta in goda kunskaper om hur man jobbar mot norm och attityd i
              samhället? Tyskland har valt en modell där man har lyckats bra
              med att införa incitamentsprogram för gruppen med sämre syn och
              blinda och fått in dem på arbetsmarknaden. Italien har en modell.
              Amerika har en annan modell. Möjligheterna att titta och lära
              finns.
            </seg>
            <seg n="9b6003cd">
              Den solidariska välfärdsmodell som vi har haft, inte bara i Sverige
              utan också i de skandinaviska länderna, har stått sig stark tills
              nu. Men nu plötsligt upplever vi att vi är på väg i en annan riktning.
              Medan andra börjar se upp till hur vi har löst problemen i vårt
              land Tyskland, Italien och Amerika ändrar vi på vår inriktning.
              Vi har en möjlighet. Därför vill jag uppmana regeringen och er
              som tillhör regeringsmajoriteten att begära in en omvärldsanalys
              och fundera över incitamentsprogrammen. Kalla det för vad det
              handlar om. Kvotera om så skulle behövas.
            </seg>
            <seg n="6cbc69ee">
              Möjligheten att nå målet om tillgänglighet beror på tillgången
              till hjälpmedel i individens vardag. Vi har under en tid kunnat
              följa hur hjälpmedelsvolymerna konstant har ökat kraftigt och
              hur kostnaderna har ökat. Med det för ögonen ställer vi socialdemokrater
              krav på att regeringen också formulerar en nationell strategi
              för hur det växande behovet av hjälpmedel ska mötas. Det här är
              grunden för att få tillgängliga arbetsplatser. Det är grunden
              för att döva människor ska kunna umgås på samma sätt som vi gör
              i konversationer över en kaffekopp vid en kaffeautomat.
            </seg>
            <seg n="b609ee0d">
              Behovet av personliga ombud är också ett område som är eftersatt.
              Här bör regeringen också återkomma med förslag som gör att vi
              får mer fart i det arbetet. Det är en viktig del i tillgänglighetsanpassningen
              av ett samhälle där människor som är i behov av ett personligt
              ombud saknar ett sådant. Därför behöver arbetet stärkas för att
              komma till rätta med det.
            </seg>
            <seg n="b05c711f">
              I betänkandet finns två särskilda yrkanden. Jag vill lyfta fram
              ett av dem. Det handlar om vikten av att regeringen och riksdagen
              bör se över problemen med alltför många myndighetskontakter för
              gruppen personer med funktionsnedsättning. Låt mig ta upp mina
              egna erfarenheter. Jag är förälder till två barn med funktionsnedsättning.
              Jag vet vad som krävs av människor, anhöriga eller personer med
              funktionsnedsättning, i kontakterna med myndigheterna. Jag kan
              föra min egen talan här i riksdagens talarstol, men för mig eller
              den kvinna som föder sitt första barn och i samband med förlossningen
              får veta att barnet har en funktionsnedsättning kan en skilsmässa
              ske. Det är ganska vanligt förekommande när det handlar om människor
              som får barn med funktionsnedsättning. Den kvinnan ska vara stark
              nog att möta myndigheter på samma villkor som jag. Där inser man
              orimligheten, och förhoppningsvis inser man behovet av ett förenklingsarbete
              på området.
            </seg>
            <seg n="229cf97c">
              Det är viktigt att kunna känna sig fri i samhället i stället
              för hindrad av det samhälle man bor i. Det måste vara lika viktigt
              med förenklingsarbete för människor med särskilda behov och deras
              myndighetskontakter som det förenklingsarbete som drivs för friska
              företag. Ett samordnings- och förenklingsarbete måste till.
            </seg>
            <seg n="95158918">
              Fru talman! Jag vill avslutningsvis ta upp frågan om LSS. Det
              är svårt att inte göra det. Det gäller väntan på ett nytt LSS-förslag.
            </seg>
            <seg n="e3fb6717">
              Jag satt med i utredningen som kom att leda fram till en förnyad
              LSS-reform. Utredningen innehåller nya reformer och nya insatser.
              Framför allt är förslaget en besparing på gruppen som har rätt
              till assistans. Det var i en tid med högkonjunktur som vi lade
              fram det förslaget. Nu råder lågkonjunktur, och kommunerna går
              på knäna. Om tröskeln höjs för människor att få personlig assistans
              ska vi veta att dessa människor måste vända sig till socialtjänsten
              och socialtjänstreformens arbete. Mitt medskick är enbart att
              se till att finansieringsprincipen får råda fullt ut och att de
              människorna inte hamnar hos socialtjänsterna i kommunerna, som
              redan nu går på knäna. Vi hör skriket efter resursförstärkningar
              till kommunerna.
            </seg>
            <seg n="e812344c">
              Huvudfrågan, fru talman, är: När kommer regeringen med besked
              om hur man tänker gå vidare med tillgänglighetsarbetet efter 2010?
            </seg>
          </u>
          <note n="688f7a23">
            Jag yrkar bifall till reservation 1.
          </note>
          <note n="0fa7b3ea">
            I detta anförande instämde Ann Arleklo, Catharina Bråkenhielm,
            Christer Engelhardt och Per Svedberg (alla s), samt Elina Linna
            (v) och Thomas Nihlén (mp).
          </note>
          <note type="speaker" n="f9070a02">
            Anf. 63 ELINA LINNA (v):
          </note>
          <u who="elina_linna_aed53b" xml:id="i-2a6a608c60ad53ef-0" n="642c5932" next="i-bb83b862e66701d8-0">
            <seg n="7519e933">
              Fru talman! Det betänkande som vi diskuterar bygger på motioner,
              och väldigt många av motionerna har behandlats med förenklad behandling.
              Det kommer därför att vara väldigt många frågor som hänger kvar
              när det gäller regeringens insatser och regeringens förslag i
              handikappolitiken. Som Lars U Granberg avslutade sitt anförande
              med finns det många frågor där vi väntar att regeringen kommer
              med förslag till svar.
            </seg>
            <seg n="fdff1f7c">
              Fru talman! När det gäller det här betänkandet har Vänsterpartiet
              två egna reservationer och två tillsammans med s och mp. Självklart
              står jag bakom våra samtliga reservationer, men för tids vinnande
              yrkar jag bifall till reservation nr 1.
            </seg>
            <seg n="c5ea73fc">
              I mitt anförande kommer jag att närmare beskriva de två egna
              reservationerna. Men först ska jag säga några ord om tillgänglighet.
            </seg>
            <seg n="9afff50a">
              Som bekant närmar vi oss året 2010, det år då vi ska ha ett samhälle
              tillgängligt för alla. Det lovar den nationella handlingsplanen
              för handikappolitiken, beslutad här i kammaren för snart tio år
              sedan. Både regeringen och vi riksdagsledamöter vet att vi inte
              kommer att nå upp till målet. Vi i oppositionen väntar att regeringen
              nu skyndsamt ska redovisa hur man tänker gå vidare för att kunna
              uppnå de uppsatta målen.
            </seg>
            <seg n="d32d30e1">
              Fru talman! Hösten 1997 berättade en undersköterska med namnet
              Sarah Wägnert för massmedierna om de missförhållanden som boende
              på ett äldreboende i Solna utsattes för, detta efter att chefer
              och politiker inte hade lyssnat på personalen när de tidigare
              påtalat problemen.
            </seg>
            <seg n="c3694d8f">
              Denna händelse ledde till lagen med namnet lex Sarah, som innebär
              att var och en som är verksam inom omsorger om äldre personer
              eller personer med funktionsnedsättning enligt socialtjänstlagen
              eller var och en som fullgör uppgifter enligt lagen om stöd och
              service för vissa funktionshindrade, LSS, ska vaka över att enskilda
              får god omvårdnad, gott stöd och god service samt lever under
              trygga förhållanden och ska anmäla allvarliga missförhållanden
              som gäller någon enskild. Dessa skyldigheter gäller både i kommunal
              och i privat verksamhet. Det ska finnas rutiner på arbetsplatserna
              av vilka det framgår till vem och hur en anmälan ska göras.
            </seg>
            <seg n="032f3efb">
              Allt är bra så långt, men sedan följer enligt Vänsterpartiets
              mening den svaga länken, nämligen att anmälan ska göras till närmaste
              chef. Vänsterpartiet menar att anmälningarna borde gå till en
              helt fristående och opartisk person. I vår motion föreslår vi
              att denna utomstående opartiska person skulle vara länskonsulenten.
            </seg>
            <seg n="7da7920e">
              För några veckor sedan råkade jag träffa Sarah Wägnert, som nu
              arbetar som undersköterska på Mälarsjukhuset i Eskilstuna. Vi
              diskuterade lagen och problematiken med anmälan till chefen, för
              att jag skulle kunna berätta för mina kolleger i socialutskottet
              att också Sarah Wägnert är av den åsikten att anmälan ska gå till
              en fristående, opartisk person.
            </seg>
            <seg n="1c8b4480">
              Fru talman! Vänsterpartiet har i betänkandet en annan reservation
              där vi föreslår att Socialstyrelsen ska få uppdraget att klargöra
              att stammare har rätt till hjälpmedel och att dessa hjälpmedel
              ingår i landstingens ansvar. Ca 1 procent av alla vuxna stammar.
              Det är fyra gånger vanligare att killar stammar än att tjejer
              gör det. Kunskapen om stamning som funktionsnedsättning är liten
              hos allmänheten. Det finns många fördomar om stamning. Det är
              inte ovanligt att omgivningen tror att den stammande personen
              är blyg eller kommer att växa ifrån stamningen.
            </seg>
            <seg n="b7274634">
              Vänsterpartiet anser att samhället har ett ansvar för att hjälpa
              personer som stammar. Det finns tekniska hjälpmedel som kan erbjudas
              genom landstingens hjälpmedelscentraler, men i dag är det bara
              två landsting som har sådana hjälpmedel i sitt utbud, fastän det
              är landstingens uppgift att erbjuda hjälpmedel. Vi anser att det
              är en viktig fråga att tillgången till hjälpmedel för stammare
              garanteras över hela landet. Det är därför vi föreslår att Socialstyrelsen
              får detta uppdrag.
            </seg>
            <seg n="8dc2bb72">
              Majoriteten i socialutskottet blundar för verkligheten och hänvisar
              frågan om hjälpmedel och andra åtgärder till stöd för personer
              som stammar till sjukvårdshuvudmännen. Det är beklagligt att majoriteten
              inte inser att endast få av landets stammare får tillgång till
              hjälpmedel som datorprogram och speciella hörapparater, hjälpmedel
              som skulle bidra till att stammare får förutsättningar för ett
              bättre liv.
            </seg>
          </u>
          <note n="df959698">
            Fru talman! Jag avslutar med att upprepa mitt yrkande om bifall
            till reservation nr 1.
          </note>
          <note n="05102f4a">
            I detta anförande instämde Eva Olofsson (v), Ann Arleklo, Catharina
            Bråkenhielm, Christer Engelhardt, Lars U Granberg och Per Svedberg
            (alla s) samt Thomas Nihlén (mp).
          </note>
          <note n="183d22ba">
            Anf. 64 THOMAS NIHLÉN (mp):
          </note>
          <u who="elina_linna_aed53b" xml:id="i-bb83b862e66701d8-0" n="642c5932" prev="i-2a6a608c60ad53ef-0">
            <seg n="42873a39">
              Fru talman! Till detta betänkande har Miljöpartiet tre reservationer
              som vi naturligtvis står bakom, men för tids vinnande yrkar jag
              bifall enbart till reservation nr 1, som handlar om ökad tillgänglighet
              för funktionshindrade.
            </seg>
            <seg n="94ce23c6">
              I det här betänkandet behandlas många motioner som tar upp viktiga
              och angelägna förslag till åtgärder inom handikappområdet.
            </seg>
            <seg n="6d84b70b">
              Ungefär var tionde medborgare i landet har någon form av funktionshinder.
              Då vårt samhälle på många sätt är organiserat för människor utan
              funktionshinder innebär det att ett stort antal människor dagligen
              möter hinder när de vill leva ett oberoende och jämlikt liv i
              gemenskap med andra. Det behövs ett medvetet och långsiktigt arbete
              för att undanröja dessa hinder.
            </seg>
            <seg n="4ca62cfe">
              Vinsterna med att anpassa samhället så att personer med funktionshinder
              får ökade möjligheter att delta är många. Ett samhälle som visar
              att det har plats för alla människor blir ett samhälle där det
              är lätt att bry sig om varandra.
            </seg>
            <seg n="855325c2">
              Miljöpartiet vill bygga vidare på vägen till jämlikhet och egenmakt
              för alla funktionshindrade.
            </seg>
            <seg n="7027da6f">
              Att arbetet med ökad tillgänglighet måste skyndas på är alla
              eniga om, men vi tycker att det går för långsamt. Vi menar att
              det är dags att skynda på detta genom att låta bristande tillgänglighet
              enligt lagen utgöra diskriminering. Det är en stor brist att man
              i den nya diskrimineringslagen valde att inte ta upp detta.
            </seg>
            <seg n="e790e3f1">
              Att samhället är tillgängligt är en av de allra mest centrala
              frågorna för människor med funktionsnedsättning. Det blir extra
              tydligt med den terminologi man använder sig av i FN-konventionen
              om mänskliga rättigheter, som Sverige nu har ratificerat. Där
              beskrivs funktionsnedsättning som nedsättning av fysisk, psykisk
              eller intellektuell funktionsförmåga, medan funktionshinder beskriver
              den begränsning som en funktionsnedsättning innebär för en person
              i relation till omgivningen. Man kan uttrycka det som att man
              blir funktionshindrad när tillgängligheten brister.
            </seg>
            <seg n="2023af70">
              Miljöpartiet anser därför att en av de i särklass viktigaste
              åtgärder som regeringen snarast bör vidta på detta område är att
              återkomma till riksdagen med ett lagförslag som klargör att bristande
              tillgänglighet ska utgöra diskriminering. Detta skulle utan tvekan
              skynda på utvecklingen.
            </seg>
            <seg n="1a07a3e9">
              Diskrimineringskommittén lade fram ett sådant förslag. Vi delar
              deras bedömning att arbetsgivare och andra som omfattas av lagens
              förbud mot diskriminering inte ska få missgynna en person med
              funktionsnedsättning genom att underlåta att vidta skäliga åtgärder
              för tillgänglighet. Att göra detta ska klassas som diskriminering.
            </seg>
            <seg n="d2e0dd87">
              Regeringen anser att frågan om tillgänglighet bör utredas ytterligare.
              Vi menar att Diskrimineringskommitténs betänkande får anses innebära
              att frågan är tillräckligt utredd och att det var högst olyckligt
              att frågan inte togs in i den nya diskrimineringslagen. Vi anser
              inte att frågan behöver utredas ytterligare utan att regeringen
              skyndsamt bör återkomma till riksdagen med ett förslag till ändring
              av diskrimineringslagen.
            </seg>
            <seg n="346b1ea2">
              Handikappombudsmannen har konstaterat att bristande tillgänglighet
              är en av de största orsakerna till att funktionshindrade diskrimineras.
              Sveriges samlade handikapprörelse har i åratal påtalat behovet
              av en diskrimineringslag som inkluderar bristande tillgänglighet.
            </seg>
            <seg n="66f924ef">
              Miljöpartiet vill vara en stark kraft i samhället som bejakar
              mångfald, humanitet och solidaritet. Det handlar i grunden inte
              om vilka insatser människor med funktionshinder ska ha rätt till
              eller om vilken service staten ska ha råd att ge dem. Det handlar
              om hur relationen mellan staten och medborgarna ska förändras
              för att vi ska uppnå social rättvisa för alla.
            </seg>
            <seg n="ec7663ca">
              I medborgarskapet ingår den självklara rätten att leva och delta
              på samma villkor som alla andra. Personer med funktionshinder
              är medborgare med rättigheter och skyldigheter som alla andra
              i samhället.
            </seg>
            <seg n="60f7daef">
              Fru talman! Avslutningsvis vill jag ta upp frågan om personliga
              ombud, som vi anser är en mycket välriktad och viktig reform som
              vi både vill stärka, men också se en delvis förändrad konstruktion
              av.
            </seg>
            <seg n="015895cd">
              Reformen som har sitt ursprung i psykiatrireformen är välriktad
              genom att den kommer människor med psykisk funktionsnedsättning
              direkt till del. Ombuden hjälper människor att få tillgång till
              den hjälp de har rätt att få, från kommunen, landstinget och olika
              stödenheter. Ombuden arbetar nära den som de är ombud för och
              helt på dennes villkor.
            </seg>
            <seg n="5b19fc8d">
              Reformen har byggts ut successivt till allt fler kommuner under
              de senaste åren. Det finns dock kommuner som valt att dra ned
              på verksamheten, och det finns också kommuner som inte har några
              ombud alls.
            </seg>
            <seg n="9111186b">
              Vi anser att det behöver utgå full statlig finansiering för de
              personliga ombuden. Att ombud inrättas över hela landet så att
              de som behöver får tillgång till dem bör ses som en statlig angelägenhet.
              Man kan se de personliga ombuden som en anpassad konstruktion
              av den samhälleliga ombudsmannafunktionen, som ju i alla andra
              sammanhang finansieras med statliga medel. Det kan ses som en
              rättssäkerhetsfråga för en grupp människor som annars har påtagligt
              svårt att få sina rättigheter tillgodosedda.
            </seg>
            <seg n="e523de45">
              I dagsläget utgår visserligen statsbidrag per heltidsanställt
              ombud som kommunerna ansöker om hos länsstyrelsen. Men bidraget
              täcker ungefärligt endast tre fjärdedelar av den faktiska kostnaden.
              I en del kommuner har man lagt ut verksamheten på brukarorganisationer,
              vilket vi tycker har stora fördelar.
            </seg>
            <seg n="da2ca0bf">
              Vi föreslår att man förändrar konstruktionen så att de personliga
              ombuden kopplas till brukarorganisationerna i stället för till
              kommunerna. Fördelar med förändrat huvudmannaskap är att man bygger
              bort det indirekta beroendeförhållande som i dag är inbyggt i
              konstruktionen. Det är svårt att stå fri i sin kritik gentemot
              sin egen arbetsgivare. Att stå oberoende som personligt ombud
              ser vi som en viktig förutsättning för att ha ett verkligt brukarperspektiv
              och kunna agera utifrån det. Genom att de personliga ombuden kopplas
              till brukarorganisationerna säkrar vi en sådan utveckling.
            </seg>
          </u>
          <note n="44bd5753">
            I detta anförande instämde Ann Arleklo, Christer Engelhardt och
            Lars U Granberg (alla s) samt Elina Linna (v).
          </note>
          <note type="speaker" n="8f4e1ebf">
            Anf. 65 MARIANNE KIERKEMANN (m):
          </note>
          <u who="marianne_kierkemann_28d164" xml:id="i-2791d2e40396dc7f-0" n="0bd89448">
            <seg n="d42b2fce">
              Fru talman! Det betänkande som vi i dag ska debattera behandlar
              38 motionsyrkanden, och jag vill yrka avslag på samtliga motioner
              mot bakgrund av pågående arbete på området.
            </seg>
            <seg n="f2fffb46">
              Det är med stolthet jag kan konstatera att den regering jag företräder
              tar handikappfrågorna på stort allvar. Vår grundinställning är
              att Sverige ska vara ett öppet och modernt samhälle som bejakar
              de olikheter och den mångfald som finns och att människor ska
              ges möjligheter att själva påverka de beslut som rör deras egna
              liv.
            </seg>
            <seg n="89922f80">
              Det handikappolitiska arbetet ska särskilt inriktas mot att identifiera
              och undanröja hinder för full delaktighet i samhället, som vi
              har hört flera personer här prata om, för människor med funktionshinder,
              att förebygga och bekämpa diskriminering av personer med funktionshinder
              och att ge alla med funktionshinder förutsättningar för självständighet
              och självbestämmande.
            </seg>
            <seg n="9d504aa9">
              Att vara funktionshindrad behöver inte vara ett problem om samhället
              anpassas och görs tillgängligt för alla. Därför tillsatte regeringen
              som en del i tillgänglighetssatsningen i oktober 2007 en statssekreterargrupp
              med uppgift att utarbeta en strategi för hur målen rörande tillgänglighet
              ska nås fram till 2010. Strategin fokuserar på tre områden: att
              intensifiera arbetet med att undanröja enkelt avhjälpta hinder
              i lokaler dit allmänheten har tillträde, att skapa en tillgänglig
              kollektivtrafik och att skapa en tillgänglig statsförvaltning.
            </seg>
            <seg n="0d57338e">
              En förutsättning för att kunna åtgärda bristande tillgänglighet
              är att man har kartlagt vilka bristerna är och att man följer
              upp om de åtgärder som har vidtagits räcker. 14 myndigheter däribland
              Arbetsförmedlingen, Banverket, Boverket, Skolverket och Socialstyrelsen,
              som har särskilt ansvar för att genomföra handikappolitiken i
              sin sektor, och Handisam, Myndigheten för handikappolitisk samordning,
              som strukturerar samordnar och driver på arbetet.
            </seg>
            <seg n="3af54cf2">
              Som ett led i arbetet har Boverket i budgetpropositionen tillförts
              6 miljoner för 2009 och lika mycket för 2010 för arbetet med enkelt
              avhjälpta hinder. Dessutom har regeringen och Sveriges Kommuner
              och Landsting inlett ett samarbete för att intensifiera tillgänglighetsarbetet.
            </seg>
            <seg n="e848e1c8">
              Brister i tillgängligheten drabbar inte bara funktionshindrade
              utan alla som av andra skäl, till exempel ålder, har svårt att
              röra sig. Detta är också en viktig aspekt, då antalet äldre äldre
              ökar dramatiskt de kommande åren och därmed kostnaden för till
              exempel färdtjänst. Frågan om bristande tillgänglighet för personer
              med funktionshinder ska ses som en form av diskriminering utreds
              för närvarande.
            </seg>
            <seg n="39fa0e9f">
              Fler i arbete är ett av denna regerings viktigaste mål. Detta
              gäller självklart även funktionshindrade, som med stöd av arbetshjälpmedel
              ska få möjlighet att komma ut i arbetslivet.
            </seg>
            <seg n="afc40150">
              Ett av målen är en tillgänglig kollektivtrafik. Det är viktigt
              att kollektivtrafiken är användbar för alla människor i samhället.
              Även personer med funktionsnedsättning ska kunna ta sig till och
              från skola, arbete och vänner med allmänna transportmedel. För
              att påskynda detta arbete avsätter regeringen 150 miljoner ytterligare
              under åren 2009 och 2010 för att tillgänglighetsanpassa den statliga
              infrastrukturen.
            </seg>
            <seg n="609ea943">
              Banverket och Vägverket fick 2006 i uppdrag att arbeta fram ett
              nationellt handlingsprogram för hur kollektivtrafiken ska kunna
              bli tillgänglig för alla. Dessutom har regeringen tillsatt en
              utredning som ska se över hur passagerarrättigheterna i kollektivtrafiken
              ska stärkas.
            </seg>
            <seg n="ada02deb">
              När det gäller tillgängliga myndigheter bör statliga myndigheter
              föregå med gott exempel. De har därför fått i ansvar att göra
              sina lokaler, sin verksamhet och sin information tillgänglig för
              personer med funktionshinder. Till exempel ska de lokala servicekontoren
              utformas så att de är tillgängliga för alla.
            </seg>
            <seg n="294c6d38">
              Vänsteroppositionen skriver i en reservation att de utvärderingar
              som har gjorts visar att mycket är gjort för att målen ska nås
              men att också mycket återstår.
            </seg>
            <seg n="d667bf41">
              Redan år 2000 beslutade riksdagen om en handlingsplan för handikappolitiken
              med målet att Sverige ska vara tillgängligt för personer med funktionsnedsättning
              2010, och jag kan konstatera att mer har gjorts på två år av den
              nya alliansregeringen än vad som gjordes på sex år av den gamla
              vänsterregeringen.
            </seg>
            <seg n="2ad8da4e">
              Tekniska hjälpmedel är en oerhört viktig del i möjligheterna
              att klara sig själv. Det försöksprojekt som pågår i tre landsting,
              där man fritt kan välja hjälpmedel, är definitivt ett steg i rätt
              riktning mot större självbestämmande i vardagen.
            </seg>
            <seg n="2b5d224c">
              Det slår mig när jag läser vänsteroppositionens motioner och
              reservationer att det är så enkelt att ställa krav och anklaga
              regeringen för att den inte gör tillräckligt utan att ägna en
              tanke åt eller skämmas det minsta över att man inte genomförde
              alla dessa viktiga åtgärder när man själv satt vid makten och
              hade alla möjligheter att genomföra förbättringar.
            </seg>
            <seg n="65f09a63">
              Fru talman! Alliansregeringen har fått ta över ansvaret här som
              på så många andra områden för vänsterregeringens tillkortakommanden,
              och vi kommer att göra allt vi kan för att uppnå målet om ett
              samhälle tillgängligt för alla.
            </seg>
          </u>
          <note type="speaker" n="077d957d">
            Anf. 66 LARS U GRANBERG (s) replik:
          </note>
          <u who="lars_u_granberg_5603e1" xml:id="i-7293ba71eb156479-1" n="962cb846">
            <seg n="7988eee4">
              Fru talman! Först till huvudfrågorna: När får vi ett besked av
              regeringen, som själv gör bedömningen att man inte kommer att
              hinna klart med tillgänglighetsanpassningen till 2010, om vad
              som behöver göras mer?
            </seg>
            <seg n="a1dee225">
              Stolt det kan man säkert vara. Sedan kommer harangen att ni har
              hunnit göra mer på två år än vad den tidigare regeringen gjorde.
              I går träffade vi representanter för Handisam som var väldigt
              tydliga med att det är väldigt rörliga mål. Men Kierkemann är
              tydlig: Under två års tid har man tagit jättestora kliv mot detta
              rörliga mål. Det är ett rörligt mål beroende på med vems ögon
              som ser på hur tillgänglighetsanpassningen har gått framåt i samhället.
              Kierkemann är säker, hon vet, att man har gjort rätt och att man
              har gjort mycket.
            </seg>
            <seg n="4451a52c">
              Angående sysselsättningen var regeringen uppvaktad av den samlade
              handikapprörelsen i Sverige när ni drev igenom förvärvsavdraget.
              I det läget ställde de handikappade krav på att använda pengarna
              för att minska utanförskapet genom att skapa incitament för att
              personer med funktionsnedsättning ska får en säkrare plats på
              arbetsmarknaden. Vad var det regeringen valde? Incitamentet att
              gynna de friska, gynna dem som är inne på arbetsmarknaden och
              har en säker plats.
            </seg>
            <seg n="1c7e71bd">
              Man kan vara stolt, men jag förstår mig inte riktigt på den stoltheten.
            </seg>
            <seg n="347df7f8">
              Huvudfrågan är: När får vi besked av regeringen om hur arbetet
              går vidare efter 2010?
            </seg>
          </u>
          <note type="speaker" n="371bcaaa">
            Anf. 67 MARIANNE KIERKEMANN (m) replik:
          </note>
          <u who="marianne_kierkemann_28d164" xml:id="i-2791d2e40396dc7f-1" n="0bd89448">
            <seg n="fabaa605">
              Fru talman! Besked om att vi inte kommer att uppnå målen till
              2010 har regeringen redan lämnat. Man har konstaterat att så kommer
              det att bli. Vad är det som återstår? Ja, där har Handisam ett
              stort ansvar att se över och göra utredningar. Vad man då ska
              göra beror lite grann på vilka delar som återstår. Som jag sade
              tidigare har framför allt de statliga myndigheterna ett stort
              ansvar för detta. Det pågår ett intensivt arbete på väldigt många
              olika håll för att nå målen. Vi kommer som sagt att göra allt
              vi kan för att nå målen.
            </seg>
            <seg n="c0cedf97">
              Det är jätteenkelt att kritisera, men det har hänt väldigt mycket
              de senaste två åren. Vi har haft två år på oss, och beslutet fattades
              2000. Det är alltså snart tio år sedan. Den förra regeringen hade
              sex år på sig och hade möjligheter att göra väldigt mycket. Men
              det har gått i slow motion. Det tycker jag är värt att påpeka.
            </seg>
            <seg n="822a3cd2">
              Vad gäller förvärvsavdragen och att man valde att satsa på de
              friska var anledningen till det att vi ville ha så många som möjligt
              i arbete. För att det skulle löna sig bättre att arbeta än att
              gå på bidrag gjorde man den här prioriteringen. Det har visat
              sig att nästan 200 000 personer kom i arbete, och därmed blev
              det väldigt mycket mer pengar till statskassan, som man kan satsa
              på sådana åtgärder som handikappanpassning.
            </seg>
          </u>
          <note type="speaker" n="068161b0">
            Anf. 68 LARS U GRANBERG (s) replik:
          </note>
          <u who="lars_u_granberg_5603e1" xml:id="i-7293ba71eb156479-2" n="962cb846">
            <seg n="bea1f523">
              Fru talman! Då fick vi ett svar. Handisams omvärldsanalys ska
              ligga till grund för regeringens framtida politik när det gäller
              tillgänglighetsanpassningen av samhället. Det är intressant läsning;
              jag har hunnit gå igenom den ganska ordentligt sedan vi fick den
              i går i utskottet. Kierkemann fick kanske ett exemplar också,
              eller åtminstone fick hon ett i dag.
            </seg>
            <seg n="71411638">
              När det gäller privatiseringar kan man göra det konstaterandet
              att om regeringen hade tagit omvärldsanalysen till sig kanske
              man skulle ha gjort en annan bedömning i den politik som man har
              skyndat fram under den här tvåårstiden. Handisam höjer ett varningens
              finger för steg som kan leda till ett undanträngande av tillgänglighetsanpassningen.
            </seg>
            <seg n="5e30cde9">
              Analysen är jätteintressant läsning, Kierkemann, ta till dig
              den. Jag hoppas att regeringen tar till sig den för att undvika
              alla de fallgropar som belyses i rapporten. Jag är inte riktigt
              säker på att det är det som jag trots allt söker efter. Jag hoppas
              att regeringen tar till sig vad Handisam säger.
            </seg>
          </u>
          <note type="speaker" n="0b4169c9">
            Anf. 69 MARIANNE KIERKEMANN (m) replik:
          </note>
          <u who="marianne_kierkemann_28d164" xml:id="i-2791d2e40396dc7f-2" n="0bd89448">
            <seg n="cdf5d8f3">
              Fru talman! Det fanns inga omvärldsanalyser kvar när jag kom
              fram, så jag har inte sett den. Vi skulle få den på mejl, men
              jag har inte fått det heller.
            </seg>
          </u>
          <note type="speaker" n="7c087642">
            Anf. 70 ELINA LINNA (v) replik:
          </note>
          <u who="elina_linna_aed53b" xml:id="i-00955bc51fb0f18e-0" n="642c5932">
            <seg n="c50dd3d3">
              Fru talman! Marianne Kierkemann tycker att vi i oppositionen
              ska skämmas. Jag undrar om Marianne Kierkemann inte är stolt över
              den handikappolitik som har förts i Sverige fram till de två senaste
              åren. Vi har gjort otroligt stora framsteg i handikappfrågorna.
              Det är inte de två senaste åren som är något revolutionerande
              inom handikappolitiken.
            </seg>
            <seg n="ee44d209">
              Man säger om tillgängligheten att enkelt avhjälpta hinder ska
              vara borta före utgången av 2010. I valrörelsen 2006 hade alla
              partier, och speciellt allianspartierna, väldigt hög svansföring.
              Man skulle se till att de enkelt avhjälpta hindren skulle bort
              och att tillgänglighet för alla skulle uppnås. Nu vet regeringen
              lika väl som vi i oppositionen att det inte kommer att ske.
            </seg>
            <seg n="a6fe783a">
              Därför tycker jag att det vore väldigt intressant att höra hur
              Marianne Kierkemann utifrån regeringens perspektiv tänker hjälpa
              till för att i alla fall nå mer än vad det i dag ser ut att bli.
              Som det sagts här hade vi Handisam i socialutskottet i går, och
              man menade att det behövs attitydförändringar, det behövs rättighetsperspektiv
              i lagstiftning och tydligare styrning i regleringsbreven. Jag
              vill lägga till att det behövs pengar. Marianne Kierkemann talar
              om 6 miljoner. Vänsterpartiet har i årets budget 200 miljoner
              för tillgänglighetsåtgärder.
            </seg>
          </u>
          <note type="speaker" n="3d7c2096">
            Anf. 71 MARIANNE KIERKEMANN (m) replik:
          </note>
          <u who="marianne_kierkemann_28d164" xml:id="i-2791d2e40396dc7f-3" n="0bd89448">
            <seg n="31abb2d7">
              Fru talman! Handisams analys fick jag som sagt inte eftersom
              den var slut när jag kom fram. Men jag svarade tidigare på Lars
              U Granbergs fråga om när vi kommer att kunna nå målen. Jag har
              svarat: Nej, vi kommer inte att nå målen. Innan man sitter i regeringsställning
              vet man inte hur det ser ut rent konkret.
            </seg>
            <seg n="11e01083">
              Ibland ser det värre ut än vad man trodde innan, och så var väl
              fallet i den här frågan.
            </seg>
            <seg n="7e413c88">
              Jag kan inte, förrän man har gjort ytterligare en avstämning
              efter den här, säga var de största problemen ligger. Men jag har
              räknat upp ett antal olika områden där regeringen har satt press
              på myndigheter och intensifierat samarbetet för att nå de här
              målen, vilket jag tycker är otroligt viktigt. Och jag vill säga
              att jag är oerhört stolt över den handikappolitik som bedrivs,
              men det finns väldigt mycket ytterligare att göra.
            </seg>
          </u>
          <note type="speaker" n="4dac1c63">
            Anf. 72 ELINA LINNA (v) replik:
          </note>
          <u who="elina_linna_aed53b" xml:id="i-00955bc51fb0f18e-1" n="642c5932">
            <seg n="0f009bd8">
              Fru talman! Det finns mycket att göra, och det behövs också pengar
              för att vi ska kunna nå upp till exempelvis tillgänglighetsmålen.
            </seg>
            <seg n="dc9e682d">
              Boverkets rapport om uppföljning visar att det behövs en tydlig
              ekonomisk stimulans om vi ska nå upp till målen. Boverkets rapport,
              som handlade om 2007 och kom 2008, visade också att kommunerna
              har bristande ekonomiska resurser. De klarar inte att avhjälpa
              hinder på grund av bristande ekonomiska resurser. Och vi vet att
              det i dag är fler och fler kommuner som har bristande ekonomiska
              resurser.
            </seg>
            <seg n="d60f36b6">
              Då har jag en fråga till Marianne Kierkemann. Regeringen verkar
              vara rätt så hårdnackad motståndare till att ge kommunerna bättre
              ekonomiska förutsättningar att klara av att till exempel nå upp
              till målen om tillgänglighet. Finns det inte någon öppning som
              Marianne Kierkemann kan se för att ge mer pengar? Jag tycker att
              det är nästan oförskämt att tala om att tillgänglighetssatsningen
              med 6 miljoner skulle hjälpa. Det räcker inte någonstans. 200
              miljoner har Vänsterpartiet räknat med, och det tror jag är rätt
              så lågt.
            </seg>
            <seg n="a23f08e9">
              Har regeringen tänkt ge mer pengar till kommunerna?
            </seg>
          </u>
          <note type="speaker" n="5205c5b5">
            Anf. 73 MARIANNE KIERKEMANN (m) replik:
          </note>
          <u who="marianne_kierkemann_28d164" xml:id="i-2791d2e40396dc7f-4" n="0bd89448">
            <seg n="f85cec7d">
              Fru talman! När det gäller kommunerna och bristande resurser
              är det väl så att de flesta kommuner alltid har bristande resurser.
              Vad det beror på kan man fundera över. Det finns de kommuner som
              har låg kommunalskatt och en väldigt god service till sina medborgare,
              och det finns de som har hög kommunalskatt och en ganska dålig
              service till sina kommunmedborgare. Vad det beror på kan man som
              sagt fundera på.
            </seg>
            <seg n="c0da63f3">
              Elina Linna frågar om regeringen tänker ge mer pengar till kommunerna
              just nu. Vi är i en finansiell situation i Sverige, liksom i övriga
              världen, som ställer oerhört höga krav på hur mycket pengar som
              ska ut till massor av olika verksamheter. Vänsterpartiet och Socialdemokraterna
              har ju haft outsinliga resurser att ösa ur till både det ena och
              det andra. Att Vänsterpartiet har 200 miljoner förvånar mig inte
              ett ögonblick. Men resurserna ska ju räcka till alla olika delar.
            </seg>
            <seg n="7f6d69f1">
              Vi lägger 9 miljarder i år och 12 miljarder nästa år i extra
              förstärkning till kommunerna. Jag tycker att det är ganska mycket
              pengar i förhållande till de 6 miljonerna som man kan fnysa åt.
              Det är ändå ett speciellt bidrag till en speciell verksamhet för
              att göra någonting för den här tillgänglighetssatsningen.
            </seg>
          </u>
          <note type="speaker" n="3f153e0b">
            Anf. 74 GUNNEL WALLIN (c):
          </note>
          <u who="gunnel_wallin_63728e" xml:id="i-ebe81b8779d3c331-0" n="0b0f55f2" next="i-50f66deefac74d77-0"/>
          <note n="c9ec02b8">
            Fru talman! Jag yrkar först och främst bifall till socialutskottets
            förslag i betänkandet om handikappfrågor och avslår motionsyrkandena.
          </note>
          <u who="gunnel_wallin_63728e" xml:id="i-50f66deefac74d77-0" n="0b0f55f2" prev="i-ebe81b8779d3c331-0">
            <seg n="15fc9141">
              Jag har nu suttit här ganska länge under debatten och har gjort
              ett överslag av hur många i salen som har funktionsnedsättningar,
              och det var 13 av 15. Jag tänker på dem som bär glasögon.
            </seg>
            <seg n="876dfcfe">
              Tillgänglighet till den fysiska miljön, till information och
              till kommunikation på olika sätt är tre punkter som är viktiga
              förutsättningar för självbestämmande och självförverkligande för
              alla, men alldeles särskilt för dem som är funktionshindrade på
              något sätt.
            </seg>
            <seg n="f1cbb0cf">
              I den nationella handlingsplanen Från patient till medborgare
              slås fast att handikappolitiken ska verka sektorsövergripande,
              och den ska vara integrerad inom alla politikområden. Det tycker
              jag är fantastiskt. Man har länge pratat om att man ska samverka
              mellan olika myndigheter, och nu helt plötsligt är det ett direktiv.
              Det är just då, tror jag, som man kan nå målet. Varje sektor i
              samhället, alla 14, har ansvar och uppdrag att göra samhället
              tillgängligt för alla.
            </seg>
            <seg n="2fd9f271">
              Jag har tidigare haft en sejour i denna kammare och är nu åter
              här sedan en kort tid tillbaka. Jag kan konstatera att vissa motioner
              lever än. Det är ändå ett antal år sedan jag var här senast. Det
              som slår mig nu när jag ser förslaget i betänkandet är att nu
              tar man tag i det här, att nu händer det saker och ting.
            </seg>
            <seg n="e565fdbb">
              Alla aktörer måste involveras. Det är glädjande att så många
              nationella handikapporganisationer har medverkat med ett stort
              engagemang, för det är just i en sådan dialog som man får fram
              hur vardagen ser ut och hur den kan göras bättre. Det finns massor
              av goda idéer som kommer fram i denna dialog.
            </seg>
            <seg n="e20f7d5c">
              Myndigheten som har ansvar för detta är, som vi hört här tidigare,
              Handisam som inrättades år 2006. De ska vara pådrivare. De ska
              kartlägga hur kommuner och landsting arbetar med tillgänglighetsdatabaser.
              De ska tillsammans med Boverket lämna en redovisning den 1 juli
              i år. Vi har skrivit under FN-konventionen om mänskliga rättigheter
              för dem med funktionsnedsättningar och ska leva upp till den,
              och man arbetar mot det målet. Boverket och Sveriges Kommuner
              och Landsting driver också en informationssatsning för att enkelt
              avhjälpa hinder. Här har bland annat nämnts arbetet för en tillgänglig
              kollektivtrafik och tillgänglig statsförvaltning. Vi fick i går
              vid mötet i socialutskottet rapporter från Handisam om hur långt
              det har kommit. Och även länsstyrelserna har ett arbete att utföra
              som Handisam ska kolla upp.
            </seg>
            <seg n="706bbb54">
              När man lyssnar på information, som vi gjorde i socialutskottet
              i går, är det ganska intressant hur man uppfattar den. Om vi alla
              i socialutskottet som lyssnade skulle skriva en berättelse om
              hur vi hade tagit till oss informationen, skulle det bli ganska
              många olika versioner, för man hör bara det man vill höra.
            </seg>
            <seg n="866d51c3">
              Jag hörde att myndigheterna har tagit till sig uppdraget och
              att 70 procent av dem har skapat handlingsplaner och arbetar efter
              dem. De fysiska hindren har man först tagit tag i. Men man har
              även kommit en bra bit när det gäller kommunikationsmöjligheterna.
              De kommer starkt, sade personen som var i socialutskottet i går.
              Han sade också att de är medvetna om att målsättningen är rörlig
              och fylls på kontinuerligt. Man vet ju själv att visst kan man
              skapa nya behov. Det kommer ständigt nya behov, och då får man
              fylla på och prioritera utifrån det.
            </seg>
            <seg n="7c4fdc22">
              Vi ser med tillförsikt fram mot 2010, då arbetet ska redovisas.
              Jag är också säker på att det finns mer att göra. Jag kan ta ett
              exempel på vad som hände i kollektivtrafiken i Skåne. Rullstolsburna
              ungdomar klarade inte att ta sig upp på tåget och fick inte hjälp.
            </seg>
            <seg n="d0269be3">
              Alla vi även om några har funktionshinder i form av dålig syn
              kan visa hänsyn och inte tränga sig in och fylla tåget, utan se
              till att hjälpa andra upp på tåget och skapa utrymme. Vi vet alla
              hur trångt det är på de skånska tågen.
            </seg>
            <seg n="001477aa">
              Att visa hänsyn mot varandra betyder väldigt mycket.
            </seg>
            <seg n="e86a3b12">
              För var och en i arbetslaget är det otroligt viktigt för självkänslan
              att efter sin förmåga ha en uppgift, att ha sysselsättning, att
              ha arbete helt eller delvis.
            </seg>
            <seg n="3283002a">
              Jag arbetar i brukarorganisationerna i fontänrörelsen med psykiskt
              långtidssjuka. Med tanke på det som Lars U Granberg tog upp i
              sitt anförande vill jag säga att det är viktigt att man kompletterar
              med brukarorganisationerna.
            </seg>
            <seg n="117e2bc0">
              Personligt ombud nämns. De gör jättestora jobb. Vi inom fontänhusen
              gör också stora jobb.
            </seg>
            <seg n="fba0b63f">
              Vi har ca 75 medlemmar i det minsta fontänhuset, i Båstad där
              jag är ordförande. I verksamhetsberättelsen från förra året kan
              man se att elva kommit i arbete med lön, fyra hade arbetstränat,
              tre hade brutit sin sjukskrivning och sjukersättning och sex hade
              arbetat ideellt utanför huset. Det blir 24 personer.
            </seg>
            <seg n="d3dc54bd">
              Detta skedde med hjälp av småföretagare på orten. Det fungerar
              jättebra. Det är fantastiskt att se hur dessa människor när de
              kommer tillbaka till huset och berättar om detta strålar av självkänsla.
            </seg>
            <seg n="610da6cd">
              LSS-kommittén, med Kenneth som ordförande, bereds ju. Därför
              behandlar vi inte de ärendena i dag. Det har vi kommit överens
              om i utskottet.
            </seg>
            <seg n="cda2b5ec">
              Frågan om hundar har tagits upp. Det handlar om ledarhundar som
              gör ett fantastiskt arbete. Här är en jättestor möjlighet. Det
              är vi överens om. Det är väl något bra att arbeta vidare med.
              Alliansen har lyssnat på de olika företrädarna. Det pågår ett
              försöksarbete.
            </seg>
            <seg n="5fbb6cc8">
              Med tanke på den förra debatten om äldre finns det flera områden
              där man kan använda sig av djur.
            </seg>
            <seg n="55259e8d">
              Så har vi frågan om hjälpmedel. Jag glömmer inte de motioner
              som fanns tidigare om hörhjälpmedel, glasögon och så vidare. Om
              man vill göra något enligt hälso- och sjukvårdslagen är det sjukvårdshuvudmännen
              som har ansvar för det.
            </seg>
            <seg n="a7aa00e2">
              I Skåneregionen har man tagit tag i frågan om hörhjälpmedel.
              Alla som vill kommer att få hörhjälpmedel. Det känns jättebra.
              Det är landstingens uppgift.
            </seg>
            <seg n="45dc2ff5">
              Massor av saker är gjorda. Det finns fler kvar att göra. En apparat
              har satt i gång med alla tillsammans där vi också måste vara förebilder.
            </seg>
            <seg n="b2a61833">
              Jag tycker att alliansen och folkhälsominister Maria Larsson
              verkligen har fått fart på detta för att nå målen inom handikappolitiken,
              men det finns mer att göra och allt kostar inte.
            </seg>
            <seg n="bbe512b6">
              Alla måste bidra. Vi måste ge möjlighet till viss valfrihet.
              Tillsammans kan vi åstadkomma ett lysande resultat.
            </seg>
          </u>
          <note type="speaker" n="ce15a3f4">
            Anf. 75 LARS U GRANBERG (s) replik:
          </note>
          <u who="lars_u_granberg_5603e1" xml:id="i-7293ba71eb156479-3" n="962cb846">
            <seg n="a3e0a623">
              Fru talman! Gunnel Wallin nämnde Handisam som en viktig part
              i arbetet med att få ett tillgänglighetsanpassat samhälle.
            </seg>
            <seg n="2ca41756">
              Gunnel tillhör ju Centerpartiet och vi har hört hur Centerpartiet
              vurmar för lagen om valfrihet och andra typer av valfrihetsmodeller.
            </seg>
            <seg n="2d8e2a3a">
              Lyssnade man på Handisams åsikter om hur det kan påverka tillgänglighet
              för människor med funktionsnedsättning innan man genomförde den
              lagstiftningen?
            </seg>
          </u>
          <note type="speaker" n="f04994e1">
            Anf. 76 GUNNEL WALLIN (c) replik:
          </note>
          <u who="gunnel_wallin_63728e" xml:id="i-11dfaf15142d31b4-0" n="0b0f55f2">
            <seg n="8e5d4434">
              Fru talman! Som jag sade lyssnar man med olika öron. Jag använde
              mina öron och lyssnade. Jag tycker att man har kommit en bra bit
              på väg. Utifrån den kunskap jag har efter min korta tid i socialutskottet
              tycker jag faktiskt att man har kommit en bra bit. Man har fått
              grepp om frågan och en helhetssyn. Det tycker jag är väldigt viktigt.
            </seg>
            <seg n="d68f2964">
              Jag sade också att det kommer att finnas saker kvar att göra.
              Det kommer det alltid att finnas, men vi är en bra bit på väg.
            </seg>
          </u>
          <note type="speaker" n="d0750b61">
            Anf. 77 LARS U GRANBERG (s) replik:
          </note>
          <u who="lars_u_granberg_5603e1" xml:id="i-7293ba71eb156479-4" n="962cb846">
            <seg n="fb32cb5a">
              Fru talman! Det råder ingen tvekan om att mycket görs. Det är
              vi överens om, men vi är inte överens om att väldigt mycket återstår
              att göra.
            </seg>
            <seg n="c932eda0">
              Lagen om valfrihetssystem har varit en stor fråga för Centerpartiet
              som har drivit på kraftigt. Det är underligt om man inte har tittat
              på vad Handisam säger:
            </seg>
            <seg n="0d83ccb6">
              Konsekvensen med sådana system är att en risk är att valmöjligheterna
              blir färre om personer med funktionsnedsättning inte har reella
              möjligheter att göra sina val på samma villkor som övriga medborgare.
            </seg>
            <seg n="25c43052">
              Så skriver Handisam.
            </seg>
            <seg n="94029d19">
              Vidare säger man: Eftersom en del personer med funktionsnedsättning
              behöver stöd i att komma in på arbetsmarknaden kan det ökade individuella
              ansvaret försvåra möjligheten att få en anställning.
            </seg>
            <seg n="20694143">
              Man tittar på kravställningar i större perspektiv än lagen om
              valfrihetssystem.
            </seg>
            <seg n="90bfc486">
              Det jag vill säga är att man ju kan föra en politik så att pendeln
              slår väldigt kraftigt. En del gånger beskylls vi för att vara
              de som bara värnar det offentliga, vilket är fullständigt fel.
              Man kan också se att pendeln har slagit väldigt kraftigt från
              det nuvarande regeringsunderlaget till att enbart handla om valfrihetssystem
              och valfrihet.
            </seg>
            <seg n="3c73a032">
              Man lyssnar inte ens på Handisam som har en specifik uppgift
              att sköta, nämligen att signalera om det finns risker. När man
              är ivrig påhejare av valfrihetssystem tycker jag att man borde
              ha lyssnat på Handisam i det här fallet.
            </seg>
          </u>
          <note type="speaker" n="a588da7b">
            Anf. 78 GUNNEL WALLIN (c) replik:
          </note>
          <u who="gunnel_wallin_63728e" xml:id="i-11dfaf15142d31b4-1" n="0b0f55f2">
            <seg n="0e57b847">
              Fru talman! Vi kan ta frågan om arbetsmarknaden och det exempel
              som jag gav som jag väl känner till när det gäller brukarorganisationernas
              möjlighet att hjälpa de psykiskt långtidssjuka och funktionshindrade
              till arbete. Den lösning som vi hade lyckats med i fontänhuset
              i Båstad till en mycket liten kostnad och ett stort socialt engagemang
              från småföretagarna tycker jag är en prestation värd att lyfta
              upp. Det har regeringen faktiskt gjort. Regeringen har inom psykiatrin
              satsat mer pengar på fontänhusen och personliga ombud.
            </seg>
            <seg n="d90e60e0">
              Det som lyfts upp som viktigt är att det är på individens villkor
              och inte på organisationens. Det är individen och individens valfrihet
              som är viktig.
            </seg>
          </u>
          <note type="speaker" n="4287c265">
            Anf. 79 TOBIAS KRANTZ (fp):
          </note>
          <u who="tobias_krantz_51873e" xml:id="i-2437828660c453a9-0" n="3596e7ef">
            <seg n="75bf6342">
              Fru talman! För något år sedan hade jag förmånen att besöka dagverksamheten
              Pussel i Vetlanda i mitt hemlän, Jönköpings län. Det är en dagverksamhet
              för företrädesvis unga människor med förståndshandikapp.
            </seg>
            <seg n="9ef841a4">
              Jag kommer aldrig att glömma glädjen i blicken hos de unga människor
              som fanns på den här dagverksamheten över att tillhöra ett arbetsgäng,
              att tillhöra ett sammanhang, att tillhöra en gemenskap. Jag skulle
              önska att fler unga och äldre människor med den här typen av handikapp
              fick den möjligheten.
            </seg>
            <seg n="5cfa818c">
              Jag kommer heller aldrig att glömma det starka engagemang som
              fanns hos personalen som brann för sin uppgift och brann för sitt
              kall att se till att människorna på dagverksamheten skulle få
              en så bra och dräglig tillvaro och ett så meningsfullt liv som
              möjligt.
            </seg>
            <seg n="3587d9e5">
              Jag nämner detta för att det i mångt och mycket sammanfattar
              min drivkraft när det gäller handikappolitiken. Det är därför
              jag är aktiv och brinner för att vi måste se till att människor
              med funktionshinder, fysiska eller psykiska, ska få ett så drägligt
              liv som över huvud taget är möjligt.
            </seg>
            <seg n="16ad1794">
              Det är drivkraften i mitt socialliberala engagemang. Det är drivkraften
              i att försöka få fler människor att komma bort från det som vi
              i Folkpartiet har kallat det glömda Sverige och ut i offentligheten
              ljus och bli en del av det samhälle som vi andra finns i.
            </seg>
            <seg n="6f0dae94">
              En viktig symbol för en offensiv svensk handikappolitik har under
              många år varit LSS, alltså lagen om stöd och service. Denna lagstiftning
              genomfördes i början av 1990-talet under den förra borgerliga
              regeringen och på initiativ av den dåvarande socialministern Bengt
              Westerberg. Detta var en väldigt viktig frihetsreform i vardagen
              för de människor som har mycket stora behov av stöd från samhället
              för att de ska kunna leva ett så drägligt och bra liv som möjligt.
            </seg>
            <seg n="1fb70275">
              Detta är en frihetsreform som var ifrågasatt när den genomfördes.
              Den fick på sina håll mycket kritik. Det är också en reform som
              under den tid som den har funnits många gånger har utsatts för
              ett intensivt krypskytte, inte offentligt men från inte minst
              många socialdemokratiska kommunpolitiker.
            </seg>
            <seg n="22bdd386">
              Nu har LSS-kommittén kommit med ett betänkande där det råder
              en enighet över alla partigränser om att det nu ska vara en nationell
              rättighetslagstiftning. Jag tycker att det är bra att alla partier
              nu kan enas om detta, men så har det inte alltid låtit. Jag vill
              bara påminna om det, och jag är glad över att vi har kommit så
              pass långt.
            </seg>
            <seg n="1a5dac4d">
              LSS-kommittén har lagt fram ett antal förslag till reformer som
              nu bereds i Regeringskansliet. Jag hoppas att det kommer att bli
              ett positivt utfall av detta.
            </seg>
            <seg n="811cabd5">
              Jag vill från Folkpartiets sida deklarera att vi naturligtvis
              är beredda att genomföra reformer för att se till att denna reform
              blir ekonomiskt och mänskligt hållbar i ett längre perspektiv.
              Men vi kommer aldrig att rucka på grunderna i den svenska assistansreformen
              som handlar just om att skapa ökad frihet och ökade möjligheter
              för funktionshindrade, framför allt de allra svårast funktionshindrade.
            </seg>
            <seg n="ee822286">
              Fru talman! Regeringen för en mycket offensiv handikappolitik.
              Sverige har tillträtt FN-konventionen om rättigheter för personer
              med funktionshinder. Regeringen har tillsammans med Sveriges Kommuner
              och Landsting tagit fram en strategi om hur man ska kunna få bort
              enkelt avhjälpta hinder.
            </seg>
            <seg n="e90be90b">
              Vi gör en satsning på fritt val av hjälpmedel inom handikappomsorgen.
              Vi satsar resurser på fontänhusen som faktiskt har visat sig ha
              en mycket effektiv verksamhet när det gäller att se till att människor
              faktiskt kommer tillbaka i arbete.
            </seg>
            <seg n="83da2def">
              Vi satsar på ökad sysselsättning för människor med funktionshinder.
              Av Handisams beskrivning, som vi fick en föredragning av i socialutskottet
              häromdagen, framgår att det sker rätt många spännande och viktiga
              åtgärder inom det handikappolitiska området just nu.
            </seg>
            <seg n="8be22023">
              Det har förts en dialog mellan regeringen och den ideella sektorn
              om hur man ska kunna utveckla samarbetet mellan det offentliga
              och den ideella sektorn.
            </seg>
            <seg n="090edcfc">
              Vi har också vidtagit ett antal åtgärder för att se till att
              människor som är handikappade och funktionshindrade ska kunna
              komma in på arbetsmarknaden. Låt mig bara få påminna om nystartsjobb
              och nyfriskjobb. Lars U Granberg sade tidigare att vi inte gör
              någonting för att handikappade ska komma in på arbetsmarknaden.
              Det är precis det som vi gör. Vi gör i stort sett ingenting annat
              än att försöka se till att de som står längst bort från arbetsmarknaden
              kommer in på arbetsmarknaden. Det är annat än på er tid. Då kastades
              de ut i ett permanent utanförskap.
            </seg>
            <seg n="9727a73f">
              Vi ser också till att de människor som under många år har tvingats
              leva på förtidspension nu får en chans att komma tillbaka. Vi
              har sett till att människor som lever på förtidspension får möjlighet
              att behålla sin förtidspension slipper bli av med den samtidigt
              som de arbetar. Det är en otroligt efterlängtad reform för många
              människor som har hamnat i denna svåra situation. Detta är någonting
              som har varit mycket efterfrågat och mycket uppskattat.
            </seg>
            <seg n="0fa765d3">
              Vi gör en massiv satsning på att också människor med funktionshinder
              på olika sätt ska kunna få ta del av arbetsmarknaden. Oavsett
              hur mycket det handlar om även om det gäller bara en timme i veckan
              ska dessa människor ha chansen att komma ut på arbetsmarknaden.
              Arbetslinjen ska gälla också för människor med funktionshinder.
            </seg>
            <seg n="8c432ec4">
              Fru talman! Det är tuffa ekonomiska tider nu i Sverige och i
              omvärlden. Det är tuffa ekonomiska tider för människor, för företag,
              för kommuner, för landsting och för staten. I tuffa ekonomiska
              tider gäller det att fundera på vilka prioriteringar man har.
              I tuffa ekonomiska tider gäller det att hålla i pengarna, att
              vara ansvarsfull och att prioritera. Det gäller att ha hårda nypor
              för att värna mjuka värden. Då duger det inte att som oppositionen
              sprätta i väg pengar än hit och än dit. Ena dagen är det mångmiljardbelopp
              för att täcka löpande förluster i den svenska bilindustrin, andra
              dagen är det höjd a-kassa, tredje dagen är det höjda pensioner.
              Detta duger inte om man vill föra en ansvarsfull ekonomisk politik.
              På i stort sett alla utgiftsområden vill oppositionen ha ökade
              utgifter. Detta håller inte. Varje vecka och varje dag kommer
              oppositionen med nya förslag på ständigt ökade utgifter på i stort
              sett alla utgiftsområden.
            </seg>
            <seg n="c337f225">
              Oppositionens pressmeddelandepolitik är inte seriös. Om man inte
              klarar av att prioritera drabbas kärnan i den svenska välfärden.
              Med Socialdemokraternas politik riskerar man att behöva ta pengar
              från den svenska välfärden för att de ska kunna hamna i amerikanska
              bildirektörers privata fickor.
            </seg>
            <seg n="e63cc590">
              Elina Linna från Vänsterpartiet sade tidigare att hon vill att
              200 miljoner kronor ska satsas på ökad tillgänglighet för funktionshindrade.
              Jag misstror inte alls den ambitionen. Men var finns dessa pengar,
              Elina Linna, i ert budgetalternativ?
            </seg>
            <seg n="1f7af3b8">
              Om man går igenom Vänsterpartiets budgetalternativ är det ökade
              utgifter på i stort sett alla områden. I huvudsak ska dessa utgifter
              finansieras via massiva skattehöjningar i 60-, 70- eller 80-miljardersklassen.
              Det är så ni vill finansiera era utgiftsökningar på i stort sett
              alla utgiftsområden.
            </seg>
            <seg n="ecf8a3dd">
              Strax före jul kom Elina Linnas partiledare Lars Ohly på att
              det kanske inte är så smart och begåvat att mitt i en brinnande
              lågkonjunktur kraftigt höja skatterna för låg- och medelinkomsttagare.
              Det drar nämligen in massvis med köpkraft som leder till att den
              ekonomiska recession som vi har i dag kraftigt förvärras. Då sade
              Lars Ohly att det kanske inte vore så klokt att gå vidare med
              dessa massiva skattehöjningar. Vips, där försvann den satsning
              på tillgänglighet som Elina Linna vill göra. Vips, där försvann
              de satsningar på höjda garantipensioner som Vänsterpartiet också
              vill genomföra. Vänsterpartiets ekonomiska politik är inte seriös.
              Den är ett ekonomiskt moras.
            </seg>
            <seg n="bbc120eb">
              Med tanke på den samverkan som Socialdemokraterna nu har med
              Vänsterpartiet drabbas också Socialdemokraternas ekonomiska politik
              av en stor trovärdighetskris.
            </seg>
            <seg n="77c67eba">
              Fru talman! Oppositionen bygger luftslott med låtsaspengar, och
              det är den svenska välfärden som får betala priset.
            </seg>
            <seg n="f319a4a2">
              När det är tuffa ekonomiska tider sätts den politiska viljan
              på prov. Vi från Folkpartiets sida kommer aldrig att förtröttas
              i kampen för det glömda Sverige.
            </seg>
          </u>
          <note n="2ad76cba">
            Jag yrkar bifall till förslaget i betänkandet och avslag på samtliga
            motioner och reservationer.
          </note>
          <note type="speaker" n="80a1efc7">
            Anf. 80 LARS U GRANBERG (s) replik:
          </note>
          <u who="lars_u_granberg_5603e1" xml:id="i-7293ba71eb156479-5" n="962cb846">
            <seg n="3dad0181">
              Fru talman! Tobias Krantz börjar så bra med utgångspunkt i det
              socialliberala Folkpartiet. Under Bengt Westerbergs ledning genomförde
              man LSS. Ingen har varit mot det. Vi i den socialdemokratiska
              riksdagsgruppen har aldrig varit mot det.
            </seg>
            <seg n="f847562a">
              Sedan gick Tobias Krantz vidare och blev den folkpartist som
              han är i dag. Borta är ansvarstagandet när det handlar om socialförsäkringssystem.
              Borta är den sociala känslan när det handlar om att klämma åt
              människor.
            </seg>
            <seg n="edfc6938">
              Tobias Krantz talar om att sprätta i väg pengar. Det är ett intressant
              fenomen. När Tobias Krantz och alliansregeringen tog över var
              det plus 70 miljarder kronor i de offentliga finanserna. Därifrån
              och fram till i dag har ni tappat 130 miljarder kronor i de offentliga
              finanserna. Var är dessa pengar? Har de satsats på tillgänglighet?
              Har de satsats på att stärka de människor som står långt från
              arbetsmarknaden? Eller är det ett incitamentsprogram till oss
              människor som har haft kraft och ork att få in foten på arbetsmarknaden?
              Nej, det handlar om förvärvsavdrag för friska människor i stället
              för att man tittar på vad andra länder gör. En fråga handlade
              om vilka incitamentsprogram som andra länder gör på området.
            </seg>
            <seg n="d3fd3796">
              Jag har en fråga till Tobias Krantz. Jag var med på en debatt
              med Nyamko Sabuni uppe i Norrbotten. Hon uttryckte då att politiker
              inte har med mångfaldsarbetet att göra. Delar Tobias Krantz den
              syn som hans egen mångfaldsminister har, att politiken inte har
              någonting med mångfaldsarbetet att göra?
            </seg>
          </u>
          <note type="speaker" n="9c832a33">
            Anf. 81 TOBIAS KRANTZ (fp) replik:
          </note>
          <u who="tobias_krantz_51873e" xml:id="i-2437828660c453a9-1" n="3596e7ef">
            <seg n="9d2a6318">
              Fru talman! Jag vet inte om jag ska skratta eller gråta över
              detta inlägg om Socialdemokraternas syn på den ekonomiska politiken.
              Har Lars U Granberg missat att det finns en global finanskris?
              Har Lars U Granberg missat att det är en kraftig lågkonjunktur
              som nu drabbar inte bara Sverige utan stora delar av den industrialiserade
              världen och stora delar av världen över huvud taget? Har det gått
              Lars U Granberg förbi? Har det gått Lars U Granberg förbi hur
              det socialdemokratiska budgetalternativet ser ut? På varje utgiftsområde
              föreslår Socialdemokraterna ökade utgifter. Vad skulle det leda
              till, Lars U Granberg?
            </seg>
            <seg n="734cc9cd">
              Regeringen för en ekonomisk politik som går ut på att nu när
              det är dåliga ekonomiska tider måste regeringen underbalansera
              budgeten. Ja, det kommer att vara underskott i statens finanser.
              Men titta runt om i världen, Lars U Granberg! Så gör alla länder
              som för en politik för att motverka lågkonjunkturen, oavsett om
              de har höger- eller vänsterregeringar.
            </seg>
            <seg n="9c88b6b7">
              Hur ser då Socialdemokraternas ekonomiska politik ut? Jo, på
              varje område har man ökade utgifter. Med Socialdemokraternas politik
              skulle budgetunderskotten växa och bli gigantiska. Det skulle
              slå mot räntorna och den svenska välfärden. Det är sanningen om
              Socialdemokraternas ekonomiska politik.
            </seg>
            <seg n="3cff80cc">
              Dessutom har man slagit följe med Vänsterpartiet som inte direkt
              har någon tradition av ekonomisk ansvarsfullhet. Det kastar en
              lång och mörk skugga över Socialdemokraternas förmåga att driva
              ekonomisk politik i Sverige.
            </seg>
            <seg n="5c6c9aa6">
              Mitt starka intresse för att vi ska hålla ordning i de offentliga
              finanserna bottnar i mitt engagemang för de svaga grupperna, de
              grupper som inte klarar sig utan samhällets stöd. De rika och
              friska klarar sig alltid, oavsett hur ekonomin ser ut. Men kör
              vi statsfinanserna och de offentliga finanserna i botten drabbas
              den svenska välfärden och bland annat de handikappade. Därför
              brinner jag för att vi måste se till att vi får en ansvarsfull
              ekonomisk politik. Det borde också Lars U Granberg göra.
            </seg>
          </u>
          <note type="speaker" n="19df1be8">
            Anf. 82 LARS U GRANBERG (s) replik:
          </note>
          <u who="lars_u_granberg_5603e1" xml:id="i-7293ba71eb156479-6" n="962cb846">
            <seg n="a3767908">
              Fru talman! Jag har varit riksdagsledamot sedan 1994 och har
              därför ganska god erfarenhet av att städa upp efter en borgerlig
              regering. Då gjorde vi det tillsammans med Vänsterpartiet, och
              jag tror att vi fixar det den här gången också. Var inte orolig
              för det, Tobias Krantz!
            </seg>
            <seg n="c4b2fb2b">
              Ni har tappat 130 miljarder kronor i de offentliga finanserna,
              men fortsatt håller ni fast vid en lågskattepolitik. Kan Tobias
              Krantz förklara för mig på vilket sätt lägre skatt för människor
              som förvärvsarbetar och för människor som har stora villor gynnar
              funktionshindrade? Er så kallade utanförskapspolitik för att få
              in människor på arbetsmarknaden har ju misslyckats. Arbetslösheten
              för gruppen funktionsnedsatta har inte blivit lägre under det
              borgerliga styret utan snarare tvärtom.
            </seg>
            <seg n="a01f2dc1">
              Var finns drivkraften och incitamenten? Jag saknar socialliberala
              tankar och dem som stod upp för en trygg socialförsäkring. De
              funktionshindrade finns också i a-kassesystemet och sjukförsäkringssystemet
              med mera. Dessa system har ni socialliberaler som tidigare stod
              upp för dem varit med och monterat ned.
            </seg>
            <seg n="b2c4a81c">
              Var lugn, Tobias Krantz! Vi har rett upp efter er förut och vi
              kommer med all säkerhet att göra det igen.
            </seg>
          </u>
          <note type="speaker" n="2aed39fc">
            Anf. 83 TOBIAS KRANTZ (fp) replik:
          </note>
          <u who="tobias_krantz_51873e" xml:id="i-2437828660c453a9-2" n="3596e7ef">
            <seg n="c35d0aa3">
              Fru talman! Jag vill påminna Lars U Granberg om att enligt många
              bedömningar skapade regeringens ekonomiska politik före krisen
              en internationell finanskris och en global lågkonjunktur som inget
              land dessvärre undgår ett par hundratusen jobb. Konjunkturinstitutet,
              som verkligen inte är någon propagandaapparat för regeringen,
              konstaterade att kanske en tredjedel av dessa jobb aldrig hade
              kommit till om inte regeringen lagt om den ekonomiska kursen i
              politiken, bland annat genom att införa jobbavdraget. Det ledde
              till fler jobb.
            </seg>
            <seg n="e22eab43">
              Jag är tacksam för att vi har dessa jobb nu när vi går in i denna
              djupa lågkonjunktur. Utan dem hade våra statsfinanser sett ännu
              bistrare ut.
            </seg>
            <seg n="4d7ef7e2">
              Det är inte sant som Lars U Granberg säger att vi inte gör något
              för de människor som är funktionshindrade, handikappade och står
              långt från arbetsmarknaden. Det är precis tvärtom. Vi har infört
              nyfriskjobb och nystartsjobb. Vi ser till att de som lever på
              förtidspension slipper få sin förtidspension ifrågasatt och i
              stället får tjäna pengar utan att få pengarna indragna. Detta
              har vi genomfört, Lars U Granberg. Det gjordes inte under den
              socialdemokratiska regeringens tid.
            </seg>
            <seg n="24794a99">
              Vi står upp för trygga socialförsäkringar och en trygg välfärd.
              Det handlar dock inte bara om vackra ord. Det måste också hänga
              samman i en klok ekonomisk politik. Problemet med Socialdemokraternas
              politik i dag är att det är många vackra ord och löften, långa
              utgiftslistor och önskelistor samt ständiga paket som krävs dag
              efter dag. Det finns dock ingen ekonomisk uppbackning och inget
              ekonomiskt sammanhang för dessa löften, och därför faller detta
              platt till marken.
            </seg>
            <seg n="ee304ad2">
              Till syvende och sist, Lars U Granberg, är det den svenska välfärden
              som får betala priset för det socialdemokratiska partiets ansvarslöshet.
              Det är sanningen.
            </seg>
            <seg n="6aab6b63">
              (Applåder)
            </seg>
          </u>
          <note type="speaker" n="1dbcfeb5">
            Anf. 84 ELINA LINNA (v) replik:
          </note>
          <u who="elina_linna_aed53b" xml:id="i-00955bc51fb0f18e-2" n="642c5932">
            <seg n="206e0725">
              Fru talman! Jag begärde ordet innan Tobias Krantz frågade mig
              var vi får de 200 miljonerna från. Tobias Krantz vet att vi inte
              skulle ha sänkt skatterna. 80 miljarder försvann när regeringen
              sänkte skatterna. Förmögenhetsskatten togs bort och klassklyftorna
              ökar. Regeringens politik leder till nedmontering av den svenska
              välfärdsmodellen.
            </seg>
            <seg n="fb26f46b">
              Finansutskottet kommer efter oss och jag begärde inte ordet för
              att föra en ekonomisk-politisk debatt.
            </seg>
            <seg n="d6e75e36">
              Jag begärde ordet för att Tobias Krantz talade om att regeringen
              satsar på fontänhusen. Jag uppfattade det som att Gunnel Wallin
              också menade att regeringen satsar på fontänhusen. Jag sitter
              i styrelsen i fontänhuset i min hemkommun. Där diskuterar vi ofta
              regeringens satsning. Det är riktigt att regeringen talar om fontänhusen
              och att den verksamheten verkligen är värd att stötta. Men vad
              är det för satsningar regeringen har gjort konkret, Tobias Krantz?
              Hur mycket pengar har man gett till fontänhusrörelsen?
            </seg>
          </u>
          <note type="speaker" n="c3547882">
            Anf. 85 TOBIAS KRANTZ (fp) replik:
          </note>
          <u who="tobias_krantz_51873e" xml:id="i-2437828660c453a9-3" n="3596e7ef">
            <seg n="c98f6789">
              Fru talman! Regeringen har anslagit pengar till fontänhusen.
              Exakt hur mycket pengar kan Elina Linna läsa i den senaste budgeten.
              Jag tror dock att Elina Linna har rätt i att det inte är riktigt
              klart hur och enligt vilka principer pengarna ska fördelas. På
              den punkten kan Elina Linna ha rätt. Det finns dock pengar avsatta
              i budgeten för att stödja fontänhusens viktiga verksamhet.
            </seg>
            <seg n="e5fd7ca1">
              Elina Linna säger att hon inte vill föra en ekonomisk-politisk
              debatt. Det kan jag kanske förstå. Man kan dock inte göra det
              så enkelt för sig och bara säga att det får finansutskottet ta,
              för ekonomisk politik, social politik och välfärdspolitik hänger
              ihop. Man kan inte bara satsa pengar på ett område och att ta
              dem någonstans ifrån, utan man måste våga se politiken i sitt
              sammanhang.
            </seg>
            <seg n="076a773c">
              Vänsterpartiet har tidigare föreslagit massiva skattehöjningar
              på kanske 80 miljarder kronor för att täcka in ett antal nya utgifter.
              Det kan exempelvis vara höjda garantipensioner eller ökade tillgänglighetssatsningar.
            </seg>
            <seg n="37d96dd3">
              Lars Ohly deklarerade strax före jul att det inte är så klokt
              att mitt i en brinnande lågkonjunktur genomföra en kraftig skattechock
              eftersom det slår kraftigt mot låg- och medelinkomsttagarna och
              mot efterfrågan när vi redan har tuffa ekonomiska tider.
            </seg>
            <seg n="b7350c42">
              Om skattehöjningar på 80 miljarder inte längre gäller, var finns
              då pengarna till den här angelägna satsningen som både Elina Linna
              och jag vill ha? Den frågan måste Elina Linna kunna svara på i
              en debatt som handlar om tillgänglighet och stöd till funktionshindrade,
              annars blir debatten meningslös.
            </seg>
            <seg n="cbcc7a29">
              Hur blir det med tillgänglighetssatsningen på 200 miljoner kronor
              om alla de skattehöjningar som skulle finansiera era utgiftsökningar
              inte längre gäller?
            </seg>
          </u>
          <note type="speaker" n="289015aa">
            Anf. 86 ELINA LINNA (v) replik:
          </note>
          <u who="elina_linna_aed53b" xml:id="i-00955bc51fb0f18e-3" n="642c5932">
            <seg n="7a5f0194">
              Fru talman! Det handlar om prioriteringar. Vänsterpartiet prioriterar
              pengar för att nå tillgänglighetsmålen. Vi tänker inte prioritera
              pengar för att subventionera till exempel hushållsnära tjänster
              för medel- och höginkomsttagare som gott och väl kan betala dessa
              tjänster vitt så att de som utför tjänsterna kan betala skatt
              och ge oss mer pengar till välfärdstjänsterna. Också personer
              med funktionsnedsättning skulle få större möjligheter. Till exempel
              skulle organisationerna kunna få större ekonomiskt stöd från staten.
            </seg>
            <seg n="240aebc5">
              Jag vill fortsätta tala om fontänhusen eftersom detta är en handikappolitisk
              debatt. Fontänhusen är en viktig verksamhet när vi talar om personer
              med psykisk funktionsnedsättning.
            </seg>
            <seg n="576440c7">
              Jag vill berätta för Tobias Krantz att det finns oro och osäkerhet
              inför vad regeringen vill med sina satsningar på fontänhusen.
              Jag är tacksam om Tobias Krantz kan klargöra här och nu hur regeringen
              egentligen tänker verkställa de satsningar som man talar om.
            </seg>
          </u>
          <note type="speaker" n="3fe44be3">
            Anf. 87 TOBIAS KRANTZ (fp) replik:
          </note>
          <u who="tobias_krantz_51873e" xml:id="i-2437828660c453a9-4" n="3596e7ef">
            <seg n="1f0d3e14">
              Fru talman! Det verkar som om vi ändå är överens om att regeringen
              gör rätt så kraftfulla satsningar på fontänhusen. Jag uppfattar
              Elina Linna som att hon håller med om det.
            </seg>
            <seg n="b3dec851">
              Vi ska naturligtvis se till att skingra den osäkerhet och den
              oro, om det nu finns en sådan, inför exakt hur de här pengarna
              ska fördelas och enligt vilka principer det ska gå till. Jag tror
              att det finns skäl för regeringen att återkomma i den frågan,
              och det kommer regeringen också att göra.
            </seg>
            <seg n="0eca4d60">
              Men jag är glad över att vi nu är överens om att regeringen faktiskt
              gör kraftiga satsningar på fontänhusen. Precis som Elina Linna
              säger gör fontänhusen en fantastisk insats, och har så gjort under
              många år. Jag tycker inte att de har fått den uppmärksamhet och
              erkänsla som de förtjänar för det arbete de har gjort.
            </seg>
            <seg n="41efc45b">
              Men jag tycker också att Elina Linna försöker smita ifrån frågan
              om finansiering. Jag ber om ursäkt, fru talman, för att jag biter
              mig fast vid den frågan. Vi måste ju se till att politiken hänger
              ihop. Jag kan förstå att Elina Linna säger att ni inte gillar
              de skattesänkningar som regeringen har genomfört för låg- och
              medelinkomsttagare. Låt oss säga att man från början har sagt
              att man ska ta tillbaka det här och höja skatterna med 6080 miljarder
              kronor och att det ska användas till att finansiera angelägna
              satsningar exempelvis när det gäller tillgängligheten. Sedan kanske
              man kommer på att det nog inte var så smart att mitt i brinnande
              lågkonjunktur höja skatterna för dem som tjänar minst därför att
              det inte är bra ur konjunktursynpunkt. Då försvinner finansieringen
              för de viktiga och angelägna satsningar som naturligtvis behöver
              genomföras; det jag håller med om. Men den ekonomiska politiken
              och socialpolitiken måste hänga ihop. Man kan inte bara stå i
              talarstolen i den socialpolitiska debatten och säga att alla ska
              få mer pengar när man inte har någon finansiering för det när
              man diskuterar det i den ekonomiska politiken när finansutskottet
              har debatt. Politiken måste hänga ihop.
            </seg>
          </u>
          <note type="speaker" n="22f3e39f">
            Anf. 88 CHATRINE PÅLSSON AHLGREN (kd):
          </note>
          <u who="margareta_palsson_3b46dd" xml:id="i-9fa762e7a89cacba-1" n="fede0acd">
            <seg n="38019ce2">
              Fru talman! Kära vänner! Också detta är en synnerligen viktig
              debatt. Även om det är enbart motioner som föranleder debatten
              är det en viktig debatt för alla personer som är särskilt berörda
              av handikappolitiken.
            </seg>
            <seg n="dbece459">
              Jag är glad för att den här regeringen har sett handikappolitiken
              som ett stort och vitt område där man nu aktivt arbetar med olika
              departement. Jag tror att den tiden är slut då vi kan sätta olika
              politiska frågor i fack och säga: Det sköter den, det sköter de
              och det sköter de.
            </seg>
            <seg n="fe5c1035">
              Vi måste tillsammans samarbeta för att uppnå de mål vi har. Det
              är därför jag vill säga att Maria Larsson, vår minister som har
              ansvar för det här området, är en eldsjäl när det gäller att få
              saker och ting uträttade. Jag vet att det arbetas i olika departement.
              Samtidigt har flera av mina kolleger här sagt att också kommuner
              och landsting numera arbetar tillsammans. Man skrev en artikel
              i höstas där man skrev under att man nu ser till att enkelt avhjälpa
              hinder och att det verkligen händer någonting. Det känns bra för
              mig.
            </seg>
            <seg n="e10ad673">
              Det känns också bra att Boverket och SKL under 2009 och 2010
              genomför en informationssatsning i landets kommuner och landsting
              om detta. Det tycker jag känns jättebra!
            </seg>
            <seg n="4da4b26c">
              Fru talman! Jag skulle önska att ett samhälle planerades på ett
              sätt så att alla kan trivas. Då behöver vi inte heller ha någon
              övrig anpassning, i varje fall inte särskilt ofta. Både byggherrar
              och alla vi andra borde tänka inifrån på hur vi skulle kunna bygga
              för att göra det hela tillgängligt för oss alla.
            </seg>
            <seg n="9d86a775">
              Herr talman! Även om vi inte har bestående funktionshinder, mer
              än glasögon, onda fötter och grejer, kan vi av och till bli funktionshindrade
              under några månader. Jag fick för min del en mycket elakartad
              fotfraktur när min äldste son var fem veckor. Jag hamnade då i
              en mycket besvärlig situation med ett gipsat ben, kryckkäppar
              och allt under sex sju veckor. Då såg jag hur svårt det var. Det
              var ganska nyttigt för mig trots att jag som sjuksköterska hade
              god insikt om att saker och ting blir annorlunda när man får en
              funktionsnedsättning. Men jag såg också då att det på en del ställen
              gick alldeles utmärkt med kryckkäpparna. På andra ställen var
              det omöjligt att klara sig. Det är klart att alla människor någon
              gång kommer att uppleva att man inte kan hoppa bock som man gjorde
              i skolan, utan att det finns andra verkligheter hos oss människor.
            </seg>
            <seg n="0e3e191e">
              Hur eller på vilket djupgående sätt en person känner sig funktionshindrad
              beror också på hur vi planerar vårt samhälle. Förra året hade
              jag möjlighet att besöka Nice några dagar helt privat. Jag blev
              så förvånad och frapperad av denna stad, närheten till paradiset
              i vattnet och alltihop. Men det fanns en sak som jag aldrig förr
              hade sett. Längst ned vid stranden fanns en central uppbyggd med
              små röda plastbilar jag kallar dem så. Detta hade man byggt för
              funktionshindrade människor som var rullstolsburna. De kom dit
              i sina badkläder och fick hjälp med bilen att åka ut i vattnet
              och bada precis som alla vi andra.
            </seg>
            <seg n="ac6a6015">
              Jag är tvärsäker på att det inte var något politiskt beslut som
              låg bakom, utan det var någon som hade en vision, en tanke och
              en bredd att kunna se att man här kunde ge möjlighet även för
              dem som inte själva kan gå ut i havet att göra det.
            </seg>
            <seg n="30d50cc7">
              När det gäller detta nytänkande och denna kreativitet för att
              förbättra en situation för våra funktionshindrade tror jag att
              vi med opinionsbildning, information och breda ansatser kan göra
              mycket mer för att se till att idéerna kommer fram.
            </seg>
            <seg n="434380ed">
              Därför skulle jag, herr talman som jag önskar välkommen hit;
              vi har ju setts förut i dag vilja önska oss alla, kommuner och
              landsting, Boverket, de olika departementen och alla andra entreprenörer
              lycka till mot samma mål. Vi ska inte uppträda som konkurrenter
              till varandra utan som komplement till varandra, där vi vill göra
              samma sak och gå mot samma mål men använda de roller som vi har.
              Jag yrkar bifall till utskottets förslag i betänkandet.
            </seg>
          </u>
          <note n="327f11d9">
            Överläggningen var härmed avslutad.
          </note>
          <note n="f643d33f">
            15 § Kommunala frågor
          </note>
          <note n="79b4cdad">
            Föredrogs
          </note>
          <note type="speaker" n="f85eeea2">
            Anf. 89 ANN-CHARLOTTE HAMMAR JOHNSSON (m):
          </note>
          <u who="peter_johnsson_75487f" xml:id="i-bcf5cc64c3607567-0" n="f624c3f8" next="i-8fb2e33d521e80b8-0"/>
          <note n="84da7634">
            Herr talman! Betänkande FiU22 är ett motionsbetänkande. I betänkandet
            behandlas motioner om kommunala frågor från den allmänna motionstiden
            2008. Motionerna rör kommunal ekonomisk utjämning, statlig LSS-peng
            och avgifter. Ett antal motioner handlar om avknoppning och avyttrande
            av kommunala tillgångar en fråga som anknyter till kommunallagen
            och EG-rätten. Till sist finns det motionsyrkanden som rör resursfördelning
            i välfärdsverksamheterna och villkor för offentliga respektive
            privata utförare i de kommunala tjänsterna såsom skola, vård och
            omsorg.
          </note>
          <u who="peter_johnsson_75487f" xml:id="i-8fb2e33d521e80b8-0" n="f624c3f8" prev="i-bcf5cc64c3607567-0">
            <seg n="f7fa2b96">
              Herr talman! Tidigare har det här i talarstolen i ett par omgångar
              från finansutskottet talats om pengar till kommunerna. Nu går
              vi in på verksamheterna. I betänkandet finns en motivreservation
              från Socialdemokraterna, Vänsterpartiet och Miljöpartiet. Det
              finns också en gemensam reservation. Därutöver finns det en enskild
              reservation från Miljöpartiet och en gemensam reservation från
              Socialdemokraterna och Miljöpartiet.
            </seg>
          </u>
          <note type="speaker" n="00b8fef7">
            Anf. 90 SONIA KARLSSON (s):
          </note>
          <u who="sonia_karlsson_80d40a" xml:id="i-64605b5066c5f9ff-0" n="d07d9cc5">
            <seg n="3cfdc0d5">
              Herr talman! Jag vill börja med att yrka bifall till reservationerna
              1 och 2 som vi har gemensamt med Vänsterpartiet och Miljöpartiet.
            </seg>
            <seg n="c5688712">
              Dagens betänkande handlar, precis som Ann-Charlotte Hammar Johnsson
              sade här, om viktiga kommunala frågor. Det gäller kommunalekonomisk
              utjämning och välfärdens verksamheter.
            </seg>
            <seg n="f5af2b56">
              I torsdags i förra veckan hade finansutskottet en offentlig utfrågning
              om kommunernas ekonomi. Den redovisning vi fick visar att vi är
              på väg mot en välfärdskris. Konjunkturinstitutet bedömde att det
              kan vara 25 000 jobb som hotas i vården, omsorgen och förskolan
              när nu kommunernas ekonomi blir sämre.
            </seg>
            <seg n="ea3e8c72">
              Sveriges Kommuner och Landsting hänvisade till sämre skatteunderlag
              och ökande socialbidrag och menade att det är mycket angeläget
              att statsbidragen ökar. Annars är risken stor att anställda inom
              vården och omsorgen sägs upp. Dessutom framfördes att de kommuner
              som verkar få det svårast är mindre kommuner i glesbygd. Detta
              understryker vikten av att vi har ett kommunalt utjämningssystem
              som kan fördela landets tillväxt på ett rättvist och solidariskt
              sätt så att alla invånare i Sverige kan få en bra skola, vård
              och omsorg.
            </seg>
            <seg n="e1ba83b4">
              Vi socialdemokrater har tillsammans med våra samarbetspartier
              Vänsterpartiet och Miljöpartiet under lång tid fört fram behovet
              av ytterligare resurser till kommunsektorn för att motverka risken
              för uppsägning av personal i skolan, vården och omsorgen. Tyvärr
              har våra framställningar avslagits trots att behovet av ytterligare
              resurser blir tydligare dag för dag.
            </seg>
            <seg n="691c4255">
              Nu ser vi att också kommuner och landsting börjar varsla om uppsägning
              av personal. Det behövs minst 5 miljarder redan i år för att sätta
              stopp för de uppsägningar som nu väller in. Vi har också sagt
              att det behövs minst 5 miljarder nästa år. Med de prognoser som
              nu kommer kan det krävas mer för att klara kvaliteten i välfärden.
            </seg>
            <seg n="9eb4b160">
              Regeringen och majoriteten skjuter hela tiden denna fråga framför
              sig, man är passiv och overksam, kanske längre fram är mantrat,
              bara inte nu!
            </seg>
            <seg n="718165c4">
              Men, herr talman, det är nu som kommuner och landsting behöver
              besked. Just nu behandlas boksluten ute i kommunerna. Tyvärr visar
              flera kommuner underskott för 2008. Kommunsektorn ser lägre skatteintäkter
              kommande år, och beskeden till styrelser och nämnder är i många
              kommuner och landsting att man nu måste börja spara och dra ned
              på verksamhet för att resurserna minskar. Risken är stor att kommunsektorn
              bidrar till att fördjupa lågkonjunkturen om ingenting görs.
            </seg>
            <seg n="8355de3a">
              Därför behöver nu besked lämnas angående höjning av statsbidragen
              för att inte jobben i skolan, vården och omsorgen ska hotas. Det
              krävs mer resurser, men det krävs också framtidshopp för den viktiga
              välfärdssektorn. De behöver planeringsförutsättningar så att de
              vet vad som gäller.
            </seg>
            <seg n="5f507aa9">
              Herr talman! I betänkandet behandlas några motioner, av moderata
              riksdagsledamöter, där man vill göra stora förändringar i det
              kommunala utjämningssystemet. Tyvärr måste jag konstatera att
              också utskottsmajoritetens skrivningar gör mig orolig för vilka
              förändringsförslag som kan komma från den helt nyligen tillsatta
              parlamentariska utredningen som ska utvärdera hela systemet för
              kommunalekonomisk utjämning.
            </seg>
            <seg n="53de67f7">
              Motionärerna bortser ifrån att det kommunala utjämningssystemet,
              som har som mål att skapa likvärdiga ekonomiska förutsättningar
              för alla kommuner och landsting att kunna erbjuda sina invånare
              en bra vård, omsorg och utbildning, är mycket viktigt för kommunsektorn.
              Utan solidaritet i omfördelningen av resurser mellan kommunerna
              kan hela Sverige inte leva på samma villkor.
            </seg>
            <seg n="ea9f8c95">
              Genom en långtgående utjämning garanteras alla kommuner och landsting
              lika stora beskattningsbara inkomster per invånare oavsett storleken
              på det egna skatteunderlaget. Genom inkomstutjämningen får också
              alla kommuner och landsting del av den samlade ekonomiska tillväxten
              i landet. En välfungerande inkomstutjämning, där samtliga kommuner
              och landsting solidariskt medverkar, ger därmed ett positivt bidrag
              till att vitalisera den kommunala självstyrelsen.
            </seg>
            <seg n="672e1309">
              Det är också särskilt viktigt att kostnadsutjämningen så långt
              möjligt kompenserar för strukturella skillnader och utjämnar välfärdsskillnader
              mellan kommunerna. Vi anser att kommuner och landsting även i
              fortsättningen ska kompenseras bland annat för den regionala,
              demografiska och geografiska strukturen och därtill hörande kostnader.
              Därmed är en långtgående kommunal utjämning av utomordentlig vikt,
              såväl för att trygga välfärden som för att skapa förutsättningar
              för tillväxt i alla delar av landet.
            </seg>
            <seg n="0274c243">
              Detta, herr talman, är vår motivering till varför dessa motioner
              bör avslås.
            </seg>
            <seg n="dd119088">
              I betänkandet behandlas också motion Fi291 där vi önskar en lagstiftning
              som säkerställer att offentlig verksamhet inte säljs ut till underpriser.
              I många borgerligt styrda kommuner och landsting har avknoppningar
              av välfärdens verksamheter redan gjorts. Inom såväl förskolan,
              skolan, hemtjänsten och äldreboenden som inom hälso- och sjukvården
              har enheter sålts ut till anställda eller andra intressenter till
              kraftiga underpriser.
            </seg>
            <seg n="99c52d8e">
              Försäljningarna är nu tillfälligt stoppade i avvaktan på att
              man ska reda ut det oklara juridiska läget. Vi anser att det inte
              är förenligt med medborgarnas krav på ett effektivt utnyttjande
              av skattemedel att överlåta offentlig verksamhet till privata
              intressen till kraftiga underpriser, utan restriktioner eller
              hinder att sälja dessa vidare.
            </seg>
            <seg n="c9811ef0">
              Jag fick i dag ett pressmeddelande från Skattebetalarnas Förening
              som ville se hur man använder skattebetalarnas pengar. Detta är
              ett område som jag tycker att de borde granska.
            </seg>
            <seg n="38ee771c">
              Vi anser också att alla utförare av offentligt finansierade välfärdstjänster
              ska omfattas av samma skyldigheter och samma krav, oavsett om
              de är privata eller offentliga. Av detta skäl bör lagstiftningen
              snarast ses över för att kunna garantera lika villkor för alla
              utförare av offentligt finansierad välfärdsverksamhet.
            </seg>
            <seg n="27fd50ed">
              En sådan lagstiftning ska förhindra att skattemedel plockas ut
              som ohemula vinster i stället för att finansiera kvalitetshöjningar.
              När det gäller kraven på utförare anser vi att kollektivavtal
              ska gälla i all verksamhet och att personalens meddelarfrihet
              och rätt till kompetensutveckling och även i övrigt goda arbetsvillkor
              måste säkerställas.
            </seg>
            <seg n="f2c08bf8">
              När det gäller hälso- och sjukvård liksom äldre- och handikappomsorg
              anser vi att det är olämpligt att använda sig av upphandling.
              Vi är emellertid för medborgarnas rätt att välja och vill därför
              skapa möjligheter att ersätta lagen om offentlig upphandling med
              regler och system som bygger på avtal med tydliga krav från politiken
              och som har en öppen beslutsstruktur där alla aktörer har möjlighet
              att vara med och bedriva offentligt finansierad verksamhet på
              likvärdiga villkor. Medborgarna ska garanteras likvärdiga förutsättningar
              när det gäller service, kvalitet och tillgänglighet.
            </seg>
            <seg n="cc1e0a8c">
              Angående regler för etablering av företag inom valfrihetssystem
              anser vi att det måste vara möjligt för dem som ansvarar för och
              finansierar systemet att styra resurser och lokalisering dit dessa
              behövs bäst. Vi vill att kommuner och landsting ska kunna ta med
              medborgarnas behov, tillgänglighetsaspekter och ekonomiska överväganden
              vid val av de utförare som ska bedriva skattefinansierad välfärdsverksamhet.
            </seg>
          </u>
          <note n="959c7fe3">
            Återigen, herr talman, yrkar jag bifall till reservationerna
            1 och 2.
          </note>
          <note type="speaker" n="1f0b9893">
            Anf. 91 ULLA ANDERSSON (v):
          </note>
          <u who="ulla_andersson_97add8" xml:id="i-0d38a2bf100de2e6-0" n="c4cc6442">
            <seg n="674ab5a9">
              Herr talman! Jag tänker börja med att yrka bifall till reservationen
              under punkt 1 och punkt 2, annars tror jag att jag glömmer bort
              det. Nu har jag gjort det.
            </seg>
            <seg n="d4cf7f83">
              Det känns på ett sätt väldigt bra att de ideologiska skillnaderna
              i politiken blir väldigt tydliga. Det känns bra när vi har moderater
              som Karl Sigfrid som motionerar om att man ska öka de ekonomiska
              skillnaderna mellan olika delar av landet. Det är de moderaterna
              som vi i verkligheten har att hantera trots alla deras försök
              att framstå som någonting annat.
            </seg>
            <seg n="1f2f615d">
              Att moderater ifrågasätter möjligheterna för att hela Sverige
              ska leva är kanske inte så förvånande, men att Centerpartiet ställer
              upp på en sådan retorik och på sådana utredningar som har för
              avsikt att öka skillnaderna i landet är mer förvånande, herr talman.
              I valrörelser och när vi är ute i landet brukar det vara populärt
              att prata om att hela Sverige ska leva. Det ska inte ha någon
              betydelse var man är född eller var man bor. Man ska ha lika goda
              villkor till en god utbildning, en god vård eller en bra omsorg.
              Men nu är tydligen syftet att förhindra och försvåra en sådan
              politik.
            </seg>
            <seg n="5f4f9160">
              Konjunkturinstitutet meddelade finansutskottet i förra veckan
              att det behövs 14 miljarder nästa år för att förhindra att personer
              sägs upp. Det behövs alltså 14 miljarder enbart för att behålla
              dagens nivå. Det säger någonting om den kraftiga konjunkturnedgången
              och vilka konsekvenser den här regeringens passivitet kommer att
              få för kvaliteten i vård, skola och omsorg. Det visar också vilka
              effekter detta kommer att få i form av en ökad arbetslöshet och
              därmed en ökad otrygghet och minskade inkomster.
            </seg>
            <seg n="45bcee39">
              Sveriges Kommuner och Landsting meddelade också, vilket var tydligt
              och något mer ovanligt, att det är just kommuner med få invånare
              som har de största ekonomiska bekymren, och landsting i norr,
              där det också bor mindre folk, har också mest ekonomiska bekymmer.
            </seg>
            <seg n="bcd3f541">
              Därför tycker jag att det majoritetssvar som de här motionerna
              har fått är mycket oroväckande. Skatteutjämningssystemet är ett
              av de mer lyckade system vi har för att utjämna skillnaderna i
              landet. Det är ett solidariskt system. Det är ett system som utjämnar
              strukturellt betingade skillnader såsom demografiska, regionala
              och geografiska strukturer. Det systemet möjliggör för alla människor
              att ta del av den ekonomiska tillväxt som sker i landet. Alla
              människor, oavsett var de bor, är ju med och bidrar på något sätt.
              Därför är det också mer rättvist att alla får ta del av den här
              tillväxten.
            </seg>
            <seg n="40eefd95">
              Nu verkar inte Moderaterna tycka så, och det gör inte heller
              Centerpartiet längre, vilket förvånar mig. Men, herr talman, det
              kanske inte är så förvånande att ett parti som har lämnat rötterna
              i folkrörelsen och landsbygden och i stället styrs från Stureplan
              kommer fram till sådana slutsatser.
            </seg>
            <seg n="80646156">
              Herr talman! Jag tänker också ta upp en annan fråga. Den handlar
              om privatiseringar i kommuner och landsting. Vi har sett flera
              exempel på detta, framför allt i borgerligt styrda kommuner. Det
              moderatstyrda Täby är kanske det mest kända. Där reade man ut
              kommunmedborgarnas tillgångar till underpris. Att vara rädd om
              skattebetalarnas pengar verkar inte vara en prioriterad fråga
              för moderater, i alla fall inte om de kan gå till privata investerares
              fickor i stället för till vår gemensamma välfärds bästa. Bara
              det blir privat så blir det bättre, oavsett konsekvenser och kostnader
              för detta och oavsett om det handlar om rättigheter eller varor,
              vilket kanske är än mer skrämmande.
            </seg>
            <seg n="5bdffcb6">
              Men det är inte nog med att vi har underbud och utförsäljningar
              av gemensamma tillgångar, utan det blir också en påverkan på demokratin.
              Demokratins räckvidd snävas in, och möjligheterna att vi tillsammans
              ska kunna styra utvecklingen försvåras kraftigt.
            </seg>
            <seg n="f703815a">
              Låt oss ta upp den välfärdskris som vi redan befinner oss i.
              Det ligger varsel om sparpaket lite överallt. De här privatiseringarna
              innebär att det kommunala äldreboendet måste spara pengar, medan
              det boende som finns på så kallad entreprenad eller i privat regi
              redan har ett kontrakt som inte går att förhandla om. Därför klarar
              de sig ifrån den här sparplanen. Det betyder egentligen att de
              gamla på det kommunala äldreboendet får dubbla besparingar, medan
              de gamla på det privata äldreboendet klarar sig undan. Det är
              likadant i de kommunala respektive privata skolorna. Det är ett
              synsätt som är helt förkastligt. Om man väljer en kommunal verksamhet
              ska man straffas ekonomiskt enligt den borgerliga politiken. Väljer
              man en privat verksamhet ska man minsann klara sig undan så lindrigt
              som möjligt.
            </seg>
            <seg n="a00161e9">
              Men det kanske inte är så konstigt egentligen. Den här regeringen
              har faktiskt infört bidrag för att öka privatiseringarna och tar
              våra gemensamma skattepengar och använder dem för att få människor
              intresserade av att ta över kommunal välfärdsverksamhet. Bidrag
              till privatiseringar är helt okej, men att försvara a-kassan,
              som är en försäkring, är tydligen inte möjligt enligt den borgerliga
              politiken.
            </seg>
            <seg n="5e47b2c2">
              Det här är mycket bekymmersamt. Det är en väldigt ensidig politik
              som får oerhörda ekonomiska och demokratiska konsekvenser. Den
              leder också till ett minskat förtroende för vår gemensamma välfärd.
              Om det privata boendet inte fungerar är det inte så lätt att gå
              till ett privat bolag och klaga och säga att man inte får sina
              rättigheter tillgodosedda, utan i så fall blir man hänvisad till
              den kommunala upphandlingen. Det blir politikern där som ska ställas
              till ansvar, och den politikern har inte så ofta tillgång till
              eller insyn i den privata verksamheten.
            </seg>
            <seg n="5de956c7">
              Jag skulle kunna ta fler exempel. Det finns till exempel privata
              äldreboenden i Gävle där de anställda inte fick prata med journalister.
              Man blev varnad. Jag vet också att privata bolag i förfrågningsunderlag
              till personal på ett äldreboende har ställt frågan: Vet du hur
              vi på bästa sätt kan öka vinsten i företaget genom ditt arbete
              och hur kan du i så fall bidra?
            </seg>
            <seg n="289c03ab">
              Om vi har pengar över i den kommunala verksamheten går de alltid
              tillbaka till kommunen i någon form, antingen i form av förbättrad
              kvalitet i välfärden, kanske en ny verksamhet, eller i form av
              att man sänker skatten. Men när det blir pengar över i en privat
              verksamhet går de i stället ned i den privata aktieägarens ficka.
              Det sker troligtvis genom att man har färre anställda i den verksamheten.
            </seg>
            <seg n="4868d92b">
              Herr talman! Tack för den här debatten! Det är förskräckligt
              vad den här majoriteten försöker ställa till med. Tyvärr är det
              väl inte slut med denna dag, utan vi kommer att få se mer. Jag
              skulle tro att det är många kommuner och landsting som kommer
              att få hicka när vårpropositionen kommer den 15 april. Jag tror
              inte alls att ni har för avsikt att ta ansvar och tillse att kvaliteten
              i välfärden upprätthålls under den här lågkonjunkturen. Jag tror
              att det är er avsikt att låta lågkonjunkturen verka och på så
              vis minska välfärdens omfång och välfärdens andel av bnp.
            </seg>
          </u>
          <note type="speaker" n="75fbe952">
            Anf. 92 ANNA LILLIEHÖÖK (m):
          </note>
          <u who="anna_lilliehook_8c77b5" xml:id="i-2a6a1869489b7e5f-0" n="9766ec6a">
            <seg n="023a756d">
              Herr talman! Jag hoppas att vi kan koncentrera den här debatten
              till att diskutera förutsättningarna för kommunernas verksamheter.
              Det handlar om bra mycket mer än pengar, vilket debatten hittills
              mest handlat om. Det är inte bara portmonnän, herr talman, utan
              det är också idéer och människors kraft som utgör resurser i kommunernas
              verksamhet.
            </seg>
            <seg n="862aa96a">
              I oppositionens förslag om välfärdens verksamheter, som fogats
              som reservationer till det här betänkandet, luftas allt från misstänksamhet
              till direkt avoghet mot utvecklingen av valfrihet och mångfald.
              Skiljelinjen mellan alliansens och vänsterpartiernas politik framstår
              klart.
            </seg>
            <seg n="c6dcf174">
              Alliansregeringen genomför konsekvent steg för steg en valfrihetsrevolution
              för våra medborgare från de yngsta till de äldsta och för alla
              som arbetar inom välfärdstjänsterna. Alliansregeringen har tagit
              bort stopplagar och infört möjlighetslagar som syftar till att
              göra tjänsterna inom vård, skola och omsorg bättre, effektivare
              och mer tillgängliga. Man har satt ökat fokus på elever, omsorgstagare
              och patienter. Detta är till nytta för medborgarna, och inte,
              som det delvis utmålas här, för företagen.
            </seg>
            <seg n="356eba8f">
              Utgångspunkten för reformerna är att vi har en gemensam finansiering
              med så många utförare som möjligt. Jag vill här ta upp några exempel.
            </seg>
            <seg n="a802a80a">
              Jag börjar med skolans område. Där har vi just fått det senaste
              i raden av reformförslag. Här klargörs tydligt hur pengarna ska
              följa eleverna och hur vi ska få lika villkor för skolor liksom
              att öppenheten kring bidragen till skolor ska vara så stor som
              möjligt.
            </seg>
            <seg n="5d0d3ab5">
              Inom äldreomsorgen ger lagen om valfrihet utrymme för våra föräldrar,
              för våra mor- och farföräldrar och för oss själva att välja efter
              kvalitet när vi är i behov av omsorg. Våra olika behov och preferenser
              och inte minst den personliga relationen, som är så oändligt viktig
              i vård och omhändertagande, får ge utslag. Äntligen får små personaldrivna
              enheter lika möjligheter!
            </seg>
            <seg n="b826d0d8">
              Alliansregeringen har avsatt resurser för en systematisk utveckling
              av kvalitativa jämförelser som genomförs av Sveriges Kommuner
              och Landsting kvalitet grundad på kunskap och systematiska jämförelser.
            </seg>
            <seg n="5cc76b7f">
              Verksamheter kan lära av varandra och dra nytta av varandras
              erfarenheter. Sveriges Kommuner och Landsting utvecklar också
              stöd till kommuner när det gäller hur avtal kan utformas så att
              olika krav tillgodoses, till exempel så att meddelarfriheten som
              ju här berörts och lex Sarah också gäller för icke offentliga
              utförare.
            </seg>
            <seg n="643f9711">
              Sedan vill jag påminna om att fristående enheter har en tillsyn
              av länsstyrelsen som går betydligt längre än kommunernas verksamheter
              som också är garantier för kvaliteten.
            </seg>
            <seg n="e65b69f5">
              Vårdvalet i primärvården ger patienter lika förutsättningar att
              välja vårdgivare. En tydlig prioritering är tillgängligheten i
              vården för att minska köer samt för ökat patientfokus och, inte
              minst, ökad patienttid.
            </seg>
            <seg n="e7aaf8f0">
              Svensk sjukvård är bra det framgår vid internationella jämförelser
              bortsett från att tillgängligheten faktiskt har varit usel, om
              jag får använda det ordet. Den tid som ägnats åt patienter har
              varit genant kort inom vissa verksamheter då ransoneringstänkande
              har fått vara en ledstjärna.
            </seg>
            <seg n="c084c684">
              Alliansens reformer ger förutsättningar. Men utformningen och
              utvecklingen ska ske lokalt ute i kommer och landsting. Låt mig
              ta exemplet med vårdvalet inom primärvården som utformas på olika
              sätt och som utvecklas i de landsting där det tillämpas i Helsingfors,
              Halland, Östergötland och Västmanland.
            </seg>
            <seg n="403f4c75">
              I Helsingfors har vårdvalet inneburit att antalet läkare ökat
              inom alla typer av geografiska områden. Vi har nu 20 fler vårdcentraler,
              och 800 fler stockholmare kommer varje dag till doktorn. Samtidigt
              ökar antalet besök hos undersköterskor och sjuksköterskor. Antalet
              besök ökar mest i områden med lägre medelinkomst. Vården får ett
              strålande betyg då nio av tio är nöjda och klagomålen minskar.
            </seg>
            <seg n="67538308">
              Det är djupt oroande att Vänsterpartiet så att säga vill vrida
              klockan 20 år tillbaka, motsätter sig konkurrens och ensidigt
              beskriver enskilda alternativ som privata vinstintressen.
            </seg>
            <seg n="431675a2">
              Socialdemokraterna ställer sig förvisso bakom valmöjligheterna
              det är glädjande men föreslår här långtgående begränsningar i
              valet av utförare. I reservationen i fråga förklarar de klart
              och tydligt att de är emot upphandling inom både äldreomsorg och
              sjukvård.
            </seg>
            <seg n="b7e2ab89">
              Oppositionen påstår att när resurserna följer elever, patienter
              och vårdtagare går resurserna inte till dem som har behoven. Det
              systematiska arbete som försiggår i olika kommuner med hur resurserna
              ska fördelas med hänsyn till behoven har tydligen helt gått oppositionen
              förbi.
            </seg>
            <seg n="c4dc0e11">
              En mångfald av utförare, herr talman, innebär en mångfald av
              möjliga arbetsgivare för dem som är verksamma inom skolor, vårdenheter
              och sjukvård. Verksamheterna utvecklas. Det gör också arbetsplatserna.
              Inte minst märks det genom att arbetsplatserna blir allt friskare
              när bättre organisation, ledarskap och arbetssätt förbättrar arbetsvillkoren.
            </seg>
          </u>
          <note n="e9565a05">
            Med detta, herr talman, yrkar jag bifall till utskottets förslag
            i betänkandet och avslag på reservationerna.
          </note>
          <note type="speaker" n="97f27601">
            Anf. 93 ULLA ANDERSSON (v) replik:
          </note>
          <u who="ulla_andersson_97add8" xml:id="i-0d38a2bf100de2e6-1" n="c4cc6442">
            <seg n="a834f1a7">
              Herr talman! Anna Lilliehöök, du säger att Vänsterpartiet vill
              vrida klockan 20 år tillbaka i tiden. Ja, det vore väl bra, för
              då skulle vi ha mindre klasstorlekar och färre barn i barngrupperna
              och vi skulle ha hemlagad mat i hemtjänsten. Det känns väl rätt
              bra att kunna ha en högre personaltäthet och en bättre kvalitet.
              Men ni moderater verkar vilja vrida tillbaka klockan 100 år i
              tiden plånboken ska avgöra vilka behov som ska tillfredsställas
              och de gamla bjuds ut till lägst bjudande.
            </seg>
            <seg n="9086e0e1">
              Vidare säger du, Anna, att det här handlar om bra mycket mer
              än pengar. Ja, men privatiseringar och pengar hör väl ganska tätt
              ihop, eller hur? Ni är väl inte så måna om skattebetalarnas pengar
              eftersom ni dels säljer ut våra gemensamma tillgångar till underbud,
              dels inför fri etableringsrätt en faktiskt väldigt kostnadsdrivande
              reform, en reform som också bygger på att efterfrågan ökar men
              då inte från dem som har de största behoven. Nej, därifrån tar
              ni pengar och för över exempelvis till Östermalm som jag tror
              till och med är läkartätast i Europa.
            </seg>
            <seg n="de9b7f94">
              För oss är valfrihet att kunna välja innehåll. Vad vill jag som
              äldre ha utfört till exempel inom hemtjänsten? Vill jag ha hjälp
              med städning? Vill jag ha fritid, eller vill jag gå ut och handla
              eller få hemlagad mat? Sådant är valfrihet, inte om det står AB
              Nacka Städ eller någonting annat ovanför dörren. Det är innehållet
              som är avgörande.
            </seg>
            <seg n="e759c4dd">
              Just det som har skett här i Helsingfors visar till exempel att
              privata utförare har mindre av valfrihet i sin verksamhet. Sådant
              skärs bort, för det kostar pengar. Pengar och privatiseringar
              hör alltså mycket tydligt ihop. Dessutom har man färre anställda.
              Det är ju där kostnaderna ligger, så det är där man skär ned för
              att få ut den vinst som man behöver till aktieägarna eller till
              reklam för sin verksamhet.
            </seg>
          </u>
          <note type="speaker" n="6f0fec0a">
            Anf. 94 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-2a6a1869489b7e5f-1" n="9766ec6a">
            <seg n="3e8d4c55">
              Herr talman! Jag börjar med att lite grann diskutera städningen
              och friheten att kunna få de tjänster utförda som man, inte minst
              när man är äldre, behöver få utförda.
            </seg>
            <seg n="0dbb881c">
              Tilläggstjänster behövs. I många fall vägrar faktiskt kommuner
              på många håll är det till och med ett förbud att utföra sådana
              tjänster. Då är det väl ett mycket viktigt frihetstillskott att
              äldre och andra omsorgstagande till exempel i våra äldreboenden
              kan få hjälp med fönsterputsning och med gardintvätt och gardinupphängning.
            </seg>
            <seg n="f4978e96">
              Vem tror Ulla Andersson egentligen utför det i dag? Ja, det gör
              säkert till exempel döttrar och mödrar.
            </seg>
            <seg n="52d4f3a8">
              Ulla Andersson talar om tillgångar som säljs ut. Jag vill kommentera
              det eftersom det finns en reservation som handlar om avknoppningar,
              om avveckling och om hur tillgångar säljs från kommuners sida.
            </seg>
            <seg n="067ce80b">
              Först och främst uppfattar jag att både kommunallagen och EG-rätten
              är utomordentligt tydliga på det här området. Därför förstår jag
              inte riktigt vari oklarheten ligger. Det ska vara marknadspris.
              I och för sig vet jag att det har blivit en del oklarheter ute
              i kommunerna kring det här. Som det står i reservationstexten
              stoppas en del avknoppningar. Men det görs när man håller på att
              utveckla sätt för kommunerna så att de kan handla rätt och lagligt.
              Både EG-rätten och kommunallagen gäller i samtliga svenska kommuner.
            </seg>
          </u>
          <note type="speaker" n="16e25311">
            Anf. 95 ULLA ANDERSSON (v) replik:
          </note>
          <u who="ulla_andersson_97add8" xml:id="i-0d38a2bf100de2e6-2" n="c4cc6442">
            <seg n="5530dd6b">
              Herr talman! Det är marknadspriset som gäller. Ni hör själva
              hur det låter. Det gäller då marknadspris på utbildning, på omlagda
              sår ute i äldreboenden och så vidare. Anna, när blev våra rättigheter
              varor till salu? Det borde du fundera på när du uttrycker dig
              på det här sättet. Allt är till salu i den moderata världen.
            </seg>
            <seg n="dc9c5c26">
              När privata vinstintressen kommer in ska det hela tas någonstans.
              Man tar då från valfriheten inom systemet. Behovet av vissa tjänster
              blir inte tillgodosett, bland annat inom äldreomsorgen. Det visar
              er egen undersökning här i Helsingfors.
            </seg>
            <seg n="df4f99c2">
              Man tar det dessutom genom att minska antalet anställda. Det
              visar också er egen undersökning här i Helsingfors, vilket betyder
              att döttrar, svärdöttrar, mostrar och mormödrar alla får ställa
              upp och göra det på obetald arbetstid i stället. Det blir konsekvenserna
              av er politik.
            </seg>
            <seg n="2aef253c">
              Du säger att det här är ett frihetstillskott. Hur är det för
              de anställda i de här bolagen? Jag var till exempel ute i Nacka.
              Där finns det väldigt många bolag som inte har kollektivavtal.
              Vad är det för frihet i att inte ens ha försäkringar eller avtalsenliga
              löner? Man har ingen meddelarfrihet. Man har färre arbetskamrater
              och får därmed också lämna väldigt många behov otillfredsställda.
            </seg>
            <seg n="f5a6b6b5">
              Jag tycker att Anna Lilliehöök borde ta och fundera över sitt
              synsätt på utbildning, vård och omsorg och om allt ska vara till
              salu på en marknad. Jag trodde att det var våra rättigheter och
              att det var det som skulle vara styrande.
            </seg>
            <seg n="78a1d80d">
              Men det enda ni gör och diskuterar är att privatisera. Ni inför
              till och med privatiseringsbidrag. Då är det tydligen lätt att
              använda skattepengar, eller när det gäller att sälja ut våra gemensamma
              tillgångar till underpris. Det är det dina moderata kamrater har
              gjort i Täby, eller hur?
            </seg>
          </u>
          <note type="speaker" n="9b6833b1">
            Anf. 96 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-2a6a1869489b7e5f-2" n="9766ec6a">
            <seg n="c9a6a3a6">
              Herr talman! När det gäller det resonemang som jag nyss förde
              om marknadsvärden gällde det när kommunerna ska sälja tillgångar,
              vilket utvecklas i en av oppositionens reservationer till betänkandet.
            </seg>
            <seg n="422988d3">
              Alla reformerna utgår från att vi har en gemensam finansiering,
              men vi ska ha så många utförare som möjligt. Jag tror att Ulla
              Andersson och andra vänsterkrafter har lite svårt att förstå vad
              det är som gör att vi gör saker på nya och bättre sätt. Vad är
              det som gör att vi känner att vår kraft är en viktig kugge i att
              förbättra till exempel vård och omsorg?
            </seg>
            <seg n="e1e1f6d2">
              Vi hade för många år sedan en vård och omsorg där det var kötid
              som avgjorde. Man kunde inte välja. Den egna relationen till den
              som ger omsorg var absolut oviktig. Elever kunde inte ens välja
              skola. Här i Helsingfors skjutsades elever som bodde mittemot
              Södra Latin långt utanför staden, bara som exempel.
            </seg>
            <seg n="0fcb50f5">
              Vad de här reformerna syftar till är just att ge patienter, elever
              och omsorgstagare mer makt och mer utrymme att kunna bestämma
              om den vård och den undervisning de ska få. Dessutom ger det mer
              utrymme till alla dem som arbetar i de här verksamheterna.
            </seg>
            <seg n="086908ff">
              Jag tror som sagt att Ulla Andersson och Vänsterpartiet har lite
              svårt att förstå vad som är villkoren för utveckling. Vi kan bland
              annat se hur det såg ut i de länder där man faktiskt tillämpade
              den centralstyrning som Ulla Andersson förespråkar.
            </seg>
          </u>
          <note type="speaker" n="2951495b">
            Anf. 97 SONIA KARLSSON (s) replik:
          </note>
          <u who="sonia_karlsson_80d40a" xml:id="i-64605b5066c5f9ff-1" n="d07d9cc5">
            <seg n="cc936944">
              Herr talman! Det gick att prata om allting utom pengarna, Anna
              Lilliehöök. Man fick inte prata om portmonnän. Det är väl inte
              så konstigt eftersom Moderaterna inte har några besked att ge.
              Men jag tycker att om vi ska prata om kommunerna så går det just
              nu inte att förbigå hur kommunernas ekonomi ser ut.
            </seg>
            <seg n="29b586ea">
              Vi hade den offentliga utfrågningen i torsdags. Sveriges Kommuner
              och Landsting får 5 miljarder mindre i skatteintäkter i år och
              11 miljarder mindre nästa år. De befarar att över 20 000 personer
              kommer att behöva sägas upp. Konjunkturinstitutet säger att det
              behövs ytterligare 14 miljarder nästa år för att inte 25 000 personer
              ska behöva sägas upp. Men Anna Lilliehöök vill inte tala om portmonnän.
            </seg>
            <seg n="e4191a1b">
              Kommunernas ekonomi försämras i snabb takt. Moderaterna gick
              till val på fler jobb, men nu blir det i stället bidrag. Socialstyrelsen
              visar att fjärde kvartalet 2008 är det i tre av fyra kommuner
              77 procent av kommunerna ökade utbetalningar av socialbidrag.
            </seg>
            <seg n="41ecdb56">
              Varje vecka kommer det nya varsel. Bara i min hemkommun Motala
              har vi över 1 000 varsel på den allmänna arbetsmarknaden. Vi ser
              nu att Sveriges Kommuner och Landsting är oroliga för att ekonomin
              är så dålig att även personal i kommuner och landsting kommer
              att varslas.
            </seg>
            <seg n="de11373c">
              Men vi ska inte prata om portmonnän. Vad menar Anna Lilliehöök?
              När får vi några besked? Anders Borg har lite försynt sagt att
              det nog kommer något i vårpropositionen. Senast i går kväll när
              jag lyssnade på statsministern sade han att nja, det skulle nog
              inte komma några pengar, utan man var tvungen att vara försiktig.
            </seg>
            <seg n="28d1867e">
              Ni inser inte det allvarliga läget. Ni kommer att öka på lågkonjunkturen
              genom att inte se till att ge kommunerna de resurser som behövs.
            </seg>
          </u>
          <note type="speaker" n="c7b0a6f2">
            Anf. 98 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-2a6a1869489b7e5f-3" n="9766ec6a">
            <seg n="4e8faa1f">
              Herr talman! Det här blir en lite annan debatt, men då kanske
              vi ska övergå till den kommunala ekonomin.
            </seg>
            <seg n="37c6094c">
              Jag vill säga att jag är väldigt glad att alliansregeringen har
              fört en försiktig politik som har inneburit att vi har fler i
              arbete och väldigt goda statsfinanser. Om vänsteralternativet
              hade styrt under de senaste åren hade staten haft hundratals miljarder
              kronor mindre. Dessutom hade det varit betydligt färre i arbete.
            </seg>
            <seg n="a785669d">
              Jag är glad att alliansregeringen fortsätter att vara försiktig
              och noggrann och ser till att de underlag och de förslag som man
              tar ställning till är väldigt noggrant övervägda, där man ser
              på kommunernas situation inför vårpropositionen det är mycket,
              mycket stor skillnad mellan våra olika kommuner. Man ser hur problembilden
              ser ut, och därefter tar man ställning, sammanvägt med ekonomin
              i övrigt.
            </seg>
            <seg n="3672a940">
              Jag vill ändå gå tillbaka till det ärende vi har i dag som handlar
              om förutsättningarna för kommunernas verksamheter. Här saknar
              jag förslag och visioner från den andra sidan. Jag vill också
              säga att detta är något som handlar om pengar. Varje gång vi har
              en lite sämre och lite mindre effektiv verksamhet betyder det
              att vi har tagit pengar från just den sociala verksamheten.
            </seg>
            <seg n="e01fbec7">
              De frågor som har tagits upp i dag handlar just om den långsiktiga
              utvecklingen. Hur ska vi se till att vi har bra och effektiv vård,
              omsorg och skola med god kvalitet och god tillgänglighet? Det
              är det detta handlar om.
            </seg>
          </u>
          <note type="speaker" n="d0402163">
            Anf. 99 SONIA KARLSSON (s) replik:
          </note>
          <u who="sonia_karlsson_80d40a" xml:id="i-64605b5066c5f9ff-2" n="d07d9cc5">
            <seg n="8f5a464c">
              Herr talman! Försiktig, Anna Lilliehöök? Ni sänkte skatterna
              med 80 miljarder i högkonjunktur. Ni sänker skatterna i år med
              15 miljarder, ofinansierat, samtidigt som vi ser att det finns
              stora behov av resurser till kommunerna. Det kallar inte jag försiktighet.
            </seg>
            <seg n="b9b569b7">
              Vi ska prata om verksamheterna. Det är det vi gör. Blir det stora
              neddragningar i skolan, vården och omsorgen som är de kommunala
              verksamheterna kommer det verkligen att påverka dem. De köer som
              Anna Lilliehöök pratade om kommer definitivt att växa.
            </seg>
            <seg n="0d8574cd">
              Vill man värna verksamheterna i kommuner och landsting behöver
              kommunerna få besked nu, och det är alltså oerhört sent. För ett
              par år sedan fick kommunerna alltid sina riktlinjer redan i vårpropositionen.
              Det avskaffade den här regeringen och sade att det behövde de
              inte få reda på redan i vårpropositionen, trots att Sveriges Kommuner
              och Landsting ansåg att det var mycket angeläget.
            </seg>
            <seg n="145349ad">
              Nu kommer det förhoppningsvis i den här vårpropositionen att
              komma något i alla fall. Men jag vet inte vem jag ska lita på.
              Statsministern står väl över finansministern, så det blir väl
              inga pengar. Jag tycker att det är ytterligt bekymmersamt. Skillnaden
              är att det finns ingen försiktighet. Ni sänkte skatterna, och
              i stället blir det så att det kommer att försämra betydligt för
              våra kommuninvånare när kommuner och landsting måste skära ned.
              Fler människor blir arbetslösa, och vi ser också att socialbidragen
              ökar.
            </seg>
            <seg n="e35a2be8">
              Kommunerna hamnar alltså i en kniptång. Det blir färre som jobbar,
              det blir ökade socialbidrag, och så måste man dra ned ännu mer
              i verksamheterna. Det borde Anna Lilliehöök försöka svara på.
            </seg>
          </u>
          <note type="speaker" n="03d4e967">
            Anf. 100 ANNA LILLIEHÖÖK (m) replik:
          </note>
          <u who="anna_lilliehook_8c77b5" xml:id="i-2a6a1869489b7e5f-4" n="9766ec6a">
            <seg n="182dbccd">
              Herr talman! Socialbidragen kommer säkert att öka det tror jag.
              De har inte ökat särskilt mycket hittills, faktiskt. Det är snarare
              så att man blir lite förvånad. Men det kom mycket riktigt. Under
              fjärde kvartalet började de öka något.
            </seg>
            <seg n="982771e9">
              Jag noterar att oppositionen under tre års tid i varje debatt
              har påstått att socialbidragen har ökat, när de snarare har minskat.
              Jag tittade bland annat på Helsingforss stads siffror, och faktum
              är att där har det inte ökat, utan det finns en långsiktig, kontinuerlig
              nedgång i socialbidragen, vilket är väldigt glädjande. Att det
              sedan finns grupper som kräver mer och där man måste prioritera
              att få in fler på arbetsmarknaden gäller i vår kommun liksom i
              de flesta andra kommuner.
            </seg>
            <seg n="11f4bb22">
              När det gäller pengarna vill jag säga att det de här valfrihetsreformerna
              faktiskt syftar till är att kommuner ska kunna bestämma mer själva,
              att utförare ska kunna bestämma mer själva och att patienter,
              elever och föräldrar ska kunna bestämma mer själva. Jag vill bara
              konstatera att när vi ser på budgeten ser vi att Socialdemokraterna
              hade en utomordentligt detaljerad budget. Jag vet, för det var
              en genomgång med de små kommunerna på Sveriges Kommuner och Landsting,
              att de små kommunerna var ytterligt oroade, därför att den socialdemokratiska
              budgeten med sin mycket finstilta detaljstyrning är oroande för
              dessa små kommuner som faktiskt behöver kunna prioritera själva
              och absolut inte har administrativa resurser att sitta och uppfylla
              de finstilta krav som fanns i Socialdemokraternas budget.
            </seg>
          </u>
          <note type="speaker" n="0b35ba01">
            Anf. 101 JÖRGEN JOHANSSON (c):
          </note>
          <u who="ylva_johansson_611fd6" xml:id="i-ad8b710a13dd4a0a-0" n="0da75cda">
            <seg n="578ac73f">
              Fru talman! När vi behandlar ärendet om aktuella kommunala frågor
              är det ändå på sin plats att göra en inledande viljeförklaring.
            </seg>
            <seg n="a670a38c">
              Kommuner och landsting står för mycket av grunderna i vårt välfärdssystem.
              Därför är det viktigt att se till att den här sektorn fungerar
              på ett bra sätt. Ansvaret för att den gör det vilar på våra folkvalda,
              såväl i kommuner och landsting som här på riksplanet oss politiker.
            </seg>
            <seg n="5b7e6e6e">
              Det som krävs är alltså en helhetssyn på samhället, och då främst
              välfärdskedjan. Välfärdskedjan är kopplingen. Företagandet ger
              arbetstillfällen, som i sin tur ger löner, som i sin tur beskattas
              och sedan slutligen utmynnar i välfärd. Insikten om välfärdskedjan
              tydliggör vikten av att arbetslinjen fungerar så att vi kan erbjuda
              den välfärd som efterfrågas. Sedan finns det tekniska diskussioner
              om det här vad gäller balanskrav, bidragsnivåer, demografisk utveckling
              och så vidare, men det är en debatt i sig. Jag ska fortsättningsvis
              hålla mig till ämnen som berör de motioner som lagts fram på det
              kommunala området.
            </seg>
            <seg n="2f9b05e2">
              Fru talman! När man läser motionerna, reservationerna och de
              särskilda yttrandena uppstår en hel del frågetecken. Jag upplever
              att retoriken väger tyngre än sakfrågorna när man läser texten.
              Beträffande den kommunalekonomiska utjämningen upplever jag att
              man i motivreservationen kokar soppa på en spik.
            </seg>
            <seg n="a1357477">
              Jag håller med om utskottets skrivning, samtidigt som jag också
              håller med om skrivningar i reservationerna. Där framförs de grunder
              som finns i dag för det kommunala skatteutjämningssystemet, och
              det kan väl knappast vara något fel att göra en beskrivning av
              det system som finns.
            </seg>
            <seg n="472192e4">
              Givetvis är det så att skatteutjämningen ska lägga grunden för
              en likvärdig grund för alla kommuner respektive landsting i landet.
              Vill man därutöver ha något extra är det via den kommunala skatten
              som man får finansiera det. Givetvis är det också så att systemet
              är komplicerat och borde vinna på en förenkling. Samtidigt ska
              man ha klart för sig att ju mer man förenklar, desto mer tar man
              bort finkänsligheten i systemet. Det är alltså en svår avvägning
              som ska göras.
            </seg>
            <seg n="7af60ecc">
              Nu har regeringen tillsatt en grupp som ska se över utjämningssystemet,
              och besked kommer att ges under 2011 om hur det framtida systemet
              ska se ut.
            </seg>
            <seg n="ae1f69dc">
              Från Centerpartiet har vi målsättningen att finna ett system
              som minskar behovet av den här typen av utjämning. För att nå
              det målet gäller det att ge alla kommuner en stabil skattebas.
              Vi analyserar nu vad ett slopande av grundavdraget skulle innebära
              i de här sammanhangen. Givetvis innebär slopandet i våra modeller
              att den enskilde inte drabbas i och med att staten då tar över
              kostnadsansvaret för grundavdraget. För kommuner och landsting
              blir effekten att man får beskatta från första kronan, vilket
              tydliggör systemet samtidigt som motsättningar mellan kommuner
              och landsting elimineras. Det system vi har i dag är inte bra.
              Många upplever sig som vinnare, och lika många upplever sig som
              förlorare. Det skapar konflikt, en konflikt som vi bör undvika.
            </seg>
            <seg n="53f6e49d">
              Ulla Andersson säger i sitt inlägg att Centerpartiet har för
              avsikt att förändra skatteutjämningssystemet i negativ riktning
              för de små kommunerna. Så är inte fallet, tvärtom. Här gäller
              det att stärka alla kommuner. Här gäller det att ge kommunerna
              ett reellt kommunalt självstyre, ökade kommunala skattebaser och
              även stimulera tillväxt i kommunerna. Har man en tillväxt ska
              man också få ta del av en större del av tillväxten samtidigt som
              man ser till att även de kommuner som inte har den stora tillväxten
              fungerar på ett bra sätt.
            </seg>
            <seg n="a258d44d">
              Jag vill också framhålla den skrivning som alliansen hade inför
              valet 2006, där man tydliggjorde behovet av skatteutjämningssystemet
              i framtiden och även skrev in att man behöver göra en översyn
              av hela systemet för att förenkla och stabilisera skattebasen
              för alla kommuner. Det är alltså inte fråga om att ta bort och
              underminera det system som vi har, tvärtom.
            </seg>
            <seg n="dd017c09">
              Fru talman! Den socialdemokratiska reservationen om välfärdens
              verksamhet för fram ställningstaganden som framstår som något
              underliga. Det är inte så att en annan driftsform än den offentliga
              bara har att rekvirera pengar från den gemensamma kassan. I stället
              är det så att mångfalden är ett instrument för att förbättra kvaliteten,
              förbättra kvinnolönerna och förbättra tillgängligheten för dem
              som efterfrågar tjänsterna.
            </seg>
            <seg n="92032051">
              I den modellen är det ju så att om en privat firma utför samma
              jobb med bättre kvalitet och till lägre kostnad måste det är ganska
              naturligt den offentliga verksamheten fråga sig vad man gör för
              fel. Fortsätter det här utan förändringar gör inte skattekronan
              samma nytta i offentlig verksamhet som i privat, och då är det
              en stöld från folket, för att apostrofera Gustaf Möller. Skulle
              nu det privata företaget dessutom göra en vinst, ja, då är uppenbarligen
              stölden ännu större från den offentliga verksamheten.
            </seg>
            <seg n="95c02e06">
              Vi måste våga jämföra, ständigt förbättra och verkligen arbeta
              för att ge skattebetalarna bästa möjliga utfall för deras skattepengar.
              Det är det som är vårt ansvar som politiker att se till.
            </seg>
            <seg n="74e21b03">
              I reservationen framförs att det i början av 90-talet blev mera
              marknadslösningar inom traditionell offentlig sektor. Jag var
              själv med och privatiserade 42 procent av primärvården i mitt
              landsting. 8 procent blev intraprenad, och resterande del drevs
              i traditionell landstingsregi. Det som skedde var en dynamisk
              utveckling som gjorde all verksamhet ekonomiskt effektiv. Kvaliteten
              höjdes radikalt såväl i den privata som i den offentliga verksamheten,
              och kvinnolönerna ökade radikalt, betydligt mer än i verksamheten
              utanför primärvården.
            </seg>
            <seg n="4c50d3c6">
              Den socialdemokratiska socialministern 2003 uttalade att den
              här primärvårdsmodellen var Sveriges bästa primärvård. Jag upplever
              nu inte att Socialdemokraterna i dag har samma positiva syn på
              den privata verksamheten. Trots detta verkar Socialdemokraterna
              långt mer positiva än samarbetspartiet Vänsterpartiet, som helt
              avvisar de privata alternativen. Från Vänsterpartiet använder
              man dessutom språkbruket att man inte vill se några vårdgallerior.
              Man frågar sig hur de här åsikterna från Socialdemokraterna till
              Vänsterpartiet ska kunna samordnas i en regeringspolitik.
            </seg>
            <seg n="03d9de11">
              Med vänsterns syn ska kvinnolönerna uppenbarligen hållas låga.
              En standardmodell för driftsformer ska stansas ut för landet,
              och uppenbarligen ska allt nytänkande kastas i papperskorgen.
            </seg>
            <seg n="9144818b">
              Fru talman! De motioner som väckts i samband med detta betänkande
              berör frågor som antingen är under utredning, har utretts eller
              är främmande i ett samhälle där vi vill erbjuda medborgarna den
              allra bästa servicen. Jag delar därför utskottets bedömning i
              respektive punkt och yrkar bifall till utskottets förslag till
              beslut.
            </seg>
          </u>
          <note type="speaker" n="13b91a55">
            Anf. 102 SONIA KARLSSON (s) replik:
          </note>
          <u who="sonia_karlsson_80d40a" xml:id="i-64605b5066c5f9ff-3" n="d07d9cc5">
            <seg n="d6eff96d">
              Fru talman! Jörgen Johansson är inte ett dugg orolig för utjämningssystemet,
              säger han. Att jag blev så orolig, när jag hänvisade till de två
              moderata motionerna, beror på att utskottet säger ungefär samma
              sak som står i motionerna.
            </seg>
            <seg n="6e10840c">
              Jörgen Johansson säger att det ska bli lika bra för alla. Det
              blir det inte om man gör de förändringar som föreslås i motionerna.
              De kommer att påverka kommunerna. Enligt Sveriges Kommuner och
              Landsting ser man nu att den dåliga ekonomin drabbar glesbygdskommunerna
              hårdast. Jörgen Johansson känner mycket väl till att utjämningssystemet
              är den viktiga garanten, också för många centerkommuner, för att
              kommunerna ska kunna ha en bra skola, vård och omsorg. Det skulle
              de annars inte ha möjlighet till. För att alla som bor i Sverige
              ska ha likvärdig vård, skola och omsorg har vi denna solidaritet
              mellan kommuner och landsting över hela landet.
            </seg>
            <seg n="82d35833">
              Sedan kommer Jörgen Johansson in på att kommunerna nu får rejält
              med självstyre. Det är bara prat! I stället lägger man fram förslag
              på förslag som minskar det kommunala självstyret. Jag deltog i
              debatten när man genomförde fri etableringsrätt för förskolor;
              vi hade debatten i juni 2006. Där kan kommunerna inte säga någonting
              eftersom skolorna har rätt att starta. Likadant är det med LOV.
              Kommunerna har ingen möjlighet att säga att just på detta ställe
              skulle vi behöva ha verksamhet. Det kan komma en entreprenör som
              i stället öppnar en vårdcentral på ett ställe där kommunen inte
              anser att den behövs. När det gäller det kommunala självstyret
              har Jörgen Johansson varit med om att minska det.
            </seg>
          </u>
          <note type="speaker" n="5d67015f">
            Anf. 103 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-1" n="0da75cda">
            <seg n="be750e9c">
              Fru talman! Vad gäller motioner är grundprincipen i riksdagen
              den att enskilda motioner får var och en väcka och själv också
              ta ansvar för. Sonia Karlsson har uppmärksammat att dessa motioner
              har avslagits.
            </seg>
            <seg n="9a909c8c">
              Det som väger tyngre, som jag ser det, är att regeringen har
              tillsatt en grupp som ska se över skatteutjämningen. Det intressanta
              är egentligen hur direktiven till utredningen ser ut. Jag tycker
              att de är mycket tydliga och ser ingen förändring i förhållande
              till den övergripande viljeinriktning som även Socialdemokraterna
              har i sin motivreservation. Det är därför jag blir något förvånad.
            </seg>
            <seg n="dd0fa850">
              Grundprincipen, att alla kommuner ska ha lika förutsättningar,
              ligger fast. Sedan finns det problem i systemet. De kommuner som
              har tillväxt, och som arbetar stenhårt på sin tillväxt, ska också
              få ta med sig något av den tillväxten till kommunen. Hur ska vi
              annars få kommunerna att arbeta för att verkligen utveckla sin
              bygd?
            </seg>
            <seg n="a47bada1">
              När det gäller glesbygdskommunerna håller jag med om att många
              kommuner har det svårt, och utjämningssystemet är till för att
              stötta just dem. Från Centerpartiets sida, och även i skrivningen
              från alliansen inför valperioden, är vi mycket tydliga med att
              vi ska ha den målsättningen också i fortsättningen. Där finns
              ingen förändring.
            </seg>
            <seg n="c542555b">
              Beträffande självstyret vill jag till Sonia Karlsson säga att
              som socialdemokrat och skribent av det budgetförslag som lades
              fram i höstas, med enorma satsningar på specialdestinerade statsbidrag,
              skulle jag nog vara tämligen tyst om begreppet kommunalt självstyre.
              När jag betonar att vi ska ha en modell där vi tar bort grundavdraget
              innebär det en ökning av det kommunala självstyret.
            </seg>
          </u>
          <note type="speaker" n="a8d00ba5">
            Anf. 104 SONIA KARLSSON (s) replik:
          </note>
          <u who="sonia_karlsson_80d40a" xml:id="i-64605b5066c5f9ff-4" n="d07d9cc5">
            <seg n="08e7c849">
              Fru talman! Jag börjar med det som sades sist. Jag tror att kommunerna
              i vilket fall som helst konstaterar att specialdestinerade bidrag
              är bättre än inga pengar alls.
            </seg>
            <seg n="c4a33c15">
              Jag håller med Jörgen Johansson om att det är fråga om motioner
              som avslagits. Det hänvisas till utredningen. Problemet är att
              om Jörgen Johansson läser vad utskottet skrivit ser han att utskottet
              tagit till sig i princip samma text som finns i motionerna. Det
              är det som gör mig så bekymrad, och jag undrar verkligen vart
              Centerpartiet tagit vägen när det gäller utjämningssystemet.
            </seg>
            <seg n="dfe5a5a9">
              Efter den senaste förändringen, när vi placerade det mesta av
              pengarna till kommunerna i det stora statsbidraget, är det inte
              så många som förlorar på utjämningssystemet. I stället är det
              betydligt färre än tidigare som behöver bidra just beroende på
              att vi ökat statens andel. I de delar av landet där vi har hög
              skattekraft finns det skäl att också ha en solidarisk fördelning.
            </seg>
            <seg n="49d35a01">
              Jag skulle vilja ge ett exempel. Låt oss jämföra Täby och Arvidsjaur.
              Det påstås nämligen i motionen att man inte kan föra lågskattepolitik
              på grund av utjämningssystemet. Om Täby har en låg skattesats
              och Arvidsjaur väljer att ha en högre är det fråga om politiska
              beslut. Om Täby klarar att hålla en lägre skattesats för att medborgarna
              i kommunen tjänar mer och därmed betalar mer i skatt är det inte
              ett politiskt beslut utan då är det fråga om andra faktorer. Det
              beror alltså på att man där har en hög skattekraft, något som
              man inte har i Arvidsjaur. Det är det som ligger i utjämningssystemet,
              det vill säga är anledningen till att vi utjämnar skattekraften.
            </seg>
            <seg n="93af4f31">
              Jag skulle vilja tillägga, med tanke på alla de år vi diskuterat
              utjämningssystemet, att man inte kan säga att man vill ha kvar
              allt som det är och sedan föreslå stora förändringar. Det fungerar
              inte. Det vet Jörgen Johansson också.
            </seg>
          </u>
          <note type="speaker" n="fd46d5aa">
            Anf. 105 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-2" n="0da75cda">
            <seg n="6dc81253">
              Fru talman! Jag håller fullständigt med om att vi har diskuterat
              skatteutjämningen i många år. Det är en debatt som aldrig upphört.
              Skatteutjämningen har funnits från det att den infördes 1913,
              och debatten har pågått sedan dess. När man tittar på utjämningssystemet
              i dag måste man dock göra en analys av hur det fungerat under
              olika tider. Det senaste systemet från 2005 har i och för sig
              bara hunnit fungera under kort tid, men det ska i ärlighetens
              namn sägas att det inte någon gång varit så lugnt som under denna
              tid.
            </seg>
            <seg n="c855687a">
              Vi har ett problem inbyggt i systemet, nämligen att det ständigt
              sker förändringar inom det. Rent matematiska förändringar har
              vi politiker tyvärr gjort till politiska förändringar, vilket
              är helt fel. Det vi ska diskutera är principerna. Hur många barn
              och äldre det finns i olika åldersgrupper och så vidare blir sedan
              en följdverkan. Det beslut som vi senast fattade, det som alliansregeringen
              lade fram, innebar att Statskontoret fick i uppdrag att följa
              utvecklingen och göra den typen av förändringar vid sidan av det
              politiska systemet. Det är inte rimligt att vi ska diskutera reella
              siffror. Vi ska diskutera principerna. Det tycker jag är ett steg
              framåt i debatten.
            </seg>
            <seg n="d5779a07">
              Problemet under den socialdemokratiska tiden har varit att man
              inte skött uppräkningen utan hela tiden fått den på detta vis,
              och när betänkandet lagts fram har varje kommunalråd kunnat titta
              i facit för att se hur utfallet blev. Sedan har de utifrån om
              det blev plus eller minus haft en uppfattning om systemet. Ett
              sådant system kan vi inte ha. Vi måste ha en översyn och komma
              fram till parametrar i form av principer.
            </seg>
            <seg n="773dac9f">
              Sedan gällde frågan specialdestinerade bidrag eller inga pengar
              alls. Det är just där, Sonia Karlsson, frågan om det kommunala
              självstyret ligger. Naturligtvis tackar kommunpolitikerna ja till
              de specialdestinerade pengarna samtidigt som man säger nej till
              det kommunala självstyret. De sitter som marionetter.
            </seg>
          </u>
          <note type="speaker" n="73f5d0d6">
            Anf. 106 ULLA ANDERSSON (v) replik:
          </note>
          <u who="ulla_andersson_97add8" xml:id="i-0d38a2bf100de2e6-3" n="c4cc6442">
            <seg n="1332d6c5">
              Fru talman! Jörgen Johansson säger att skatteutjämningssystemet
              ska ha principer som är icke-påverkansbara, att det ska vara strukturella
              förhållanden, och det låter ju som det gamla Centerpartiet. Nu
              har de dock infört en princip som faktiskt är påverkansbar, nämligen
              lönerna. Dessutom har de gått med på att se hur man kan göra för
              att bedriva en lågskattepolitik i vissa kommuner. Det är ett kraftigt
              avsteg från Centerns grundläggande principer skulle jag vilja
              påstå.
            </seg>
            <seg n="ab621db1">
              Men så blir det väl när man flyttar makten från landsbygd och
              folkrörelser till Stureplan. Det är väl inte så märkligt med det.
            </seg>
            <seg n="bdce5b7d">
              Jag skulle egentligen vilja hålla mig till det som du sade om
              kvinnors löner. Om man tittar tillbaka och tittar på den forskning
              som finns kan man se att kvinnors löner steg mycket kraftigt när
              den offentliga sektorn byggdes ut, för det blev en efterfrågan
              på kvinnor som arbetskraft.
            </seg>
            <seg n="f6dbff3c">
              Däremot kan man se att antalet arbetsgivare inte har någon betydelse
              för kvinnors löner. Om du tittar på den forskning som finns kan
              du däremot se att inkomstskillnaderna mellan kvinnor och män ökar
              om det är privata arbetsgivare, till exempel inom vården.
            </seg>
            <seg n="62463d27">
              Det man skulle kunna göra och den möjligheten har Jörgen Johansson
              tagit bort är att lagstifta om heltid, rätt till heltid.
            </seg>
            <seg n="16b53cdb">
              Kvinnor ses som en reservarbetskraft. Nu är ni dessutom med och
              skär ned deras möjligheter att få jobb, eftersom ni nu måste skära
              i barnomsorg och äldreomsorg. Det måste ändå utföras.
            </seg>
            <seg n="a113a7ec">
              Med er politik beräknar Konjunkturinstitutet att sysselsättningen
              i den offentliga sektorn minskar med 2 procent, om man inte tillför
              14 miljarder som behövs för att upprätthålla sysselsättningen.
            </seg>
            <seg n="cf69d5d4">
              Det tas från kvinnors arbetsplatser. Det tas från kvinnors trygghet
              och frihet, eftersom det är kvinnor som är mest beroende av äldreomsorg,
              barnomsorg och sådana verksamheter. Dessutom kommer det att påverka
              kvinnors möjligheter till löneutveckling.
            </seg>
          </u>
          <note type="speaker" n="9db4e3c8">
            Anf. 107 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-3" n="0da75cda">
            <seg n="dfcf5b4e">
              Fru talman! Vad gäller den senaste revideringen inom skatteutjämningen
              var det fem parametrar som var med. Jag tar upp fyra här.
            </seg>
            <seg n="ac3efebf">
              Det var lönerna, precis som Ulla Andersson säger. Det var byggdelen.
              Det var hälso- och sjukvården. Sedan var det då det här uppföljningssystemet,
              att Statskontoret fortlöpande skulle följa det här.
            </seg>
            <seg n="4f7246ba">
              Vad gäller lönerna var frågan om det är en strukturell fråga
              eller ej. Det var egentligen nyckelfrågan. Och där var remissinstanserna
              mycket kluvna. Det innebar också att vi i kammaren beslutade att
              vi inte skulle ställa upp på att göra en förändring av lönedelen
              mer än till 50 procent.
            </seg>
            <seg n="618810dc">
              Sedan har det kommit ett betänkande till efter detta som inte
              är remissbehandlat och så vidare. Där säger utredaren mycket tydligt
              att ska man genomföra den andra delen jag säger det här, eftersom
              detta har varit en del i den debatt som har varit under de senaste
              veckorna måste man genomföra lönekostnadsbiten fullt ut. Då neutraliserar
              de två varandra, eftersom vinnarna i de här två utredningarna
              är totalt olika grupper av kommuner. Men slår man ihop det hela
              är det ett nollsummespel.
            </seg>
            <seg n="9c37e350">
              Sedan gällde det kvinnolönerna. Ja, min erfarenhet från när vi,
              så att säga, gick ut och privatiserade halva primärvården är att
              detta innebar dels att man under en treårsperiod inte behövde
              höja anslagen, dels att kvinnolönerna höjdes fortlöpande för den
              grupp som arbetade inom den här sektorn på grund av att det helt
              plötsligt hade blivit en konkurrenssituation.
            </seg>
            <seg n="d709fb44">
              Jag måste dessutom säga att under de senaste två åren har faktiskt
              kvinnolönerna höjts mest det gäller så långt tillbaka vi kan skåda
              på grund av de förändringar som vi har gjort på skattesidan och
              på grund av de löneförhandlingar som har skett just inom offentlig
              sektor.
            </seg>
            <seg n="bf45ae99">
              I och med att kvinnorna ligger i den lägre lönedelen är det de
              som har varit vinnare.
            </seg>
          </u>
          <note type="speaker" n="f6a8eca5">
            Anf. 108 ULLA ANDERSSON (v) replik:
          </note>
          <u who="ulla_andersson_97add8" xml:id="i-0d38a2bf100de2e6-4" n="c4cc6442">
            <seg n="9f8acc1f">
              Fru talman! Man kan då konstatera, Jörgen Johansson, att du kanske
              borde titta på en del RUT-utredningar som har gjorts med anledning
              av er politik.
            </seg>
            <seg n="83203858">
              Där kan man tydligt se att inkomstskillnaderna mellan kvinnor
              och män på dessa två år har ökat med 1 000 kronor i månaden. 1
              000 kronor i månaden det är ett ganska rejält belopp.
            </seg>
            <seg n="8dd62d3b">
              Dessutom har antalet fattiga ökat med 146 000 på två år. Framför
              allt är det ensamstående föräldrar, det vill säga kvinnor med
              barn. Andelen fattiga barn har också ökat kraftigt på grund av
              er politik.
            </seg>
            <seg n="e2990b16">
              Försämringen i sjukförsäkringen slår framför allt mot kvinnor.
              Försämringen när det gäller deltidsstämpling i a-kassan slår mot
              kvinnor. Ni har en direkt kvinnofientlig politik.
            </seg>
            <seg n="d46b4a5e">
              Och så står du här och skryter över att ni har lagt ut verksamhet
              på entreprenad, 42 procent eller 48 procent eller vad det var
              på privat verksamhet. Ja, men det betyder ju att den andra halvan
              nu måste ta hela den besparing som ni måste göra i det landstinget.
            </seg>
            <seg n="617481e4">
              Ni har helt frånsagt er möjligheten att styra och påverka utvecklingen,
              och det är du stolt över.
            </seg>
            <seg n="a51a93ec">
              Vi har ett centerparti som har prioriterat stora skattesänkningar,
              framför allt för högavlönade män boende i Täby, i Danderyd och
              på Östermalm, medan framför allt vi kvinnor och låginkomsttagare
              får betala.
            </seg>
            <seg n="9f59ddaa">
              Dessutom kunde du själv höra att Sveriges Kommuner och Landsting
              sade att det är kommuner med få invånare som har störst ekonomiska
              problem i den lågkonjunktur som nu är. Kommuner och landsting
              ute på landsbygd och i glesare bygder är de som har de största
              ekonomiska bekymren i den här situationen.
            </seg>
            <seg n="7fd39731">
              Den politiken står nu Jörgen Johansson, Centerpartiet, här och
              försvarar. Jag tror att det är ganska många centerpartister som
              mår rätt dåligt just nu. Men det kanske inte finns så mycket vård
              att söka, för det finns ju inte så mycket pengar till landstingen
              längre.
            </seg>
          </u>
          <note type="speaker" n="d0955601">
            Anf. 109 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-4" n="0da75cda">
            <seg n="09155144">
              Fru talman! Vad gäller besparingar för den andra gruppen, eftersom
              det är ett specifikt landsting vi diskuterar, kan jag väl säga
              att man hade ett budgeterat överskott på 80 miljoner, och överskottet
              blev slutligen 150 miljoner plus.
            </seg>
            <seg n="4a8080eb">
              Jag vill med detta säga att när vi i dag diskuterar kommuners
              och landstings ekonomi ser bilden enormt olika ut över landet.
              Det är ett av problemen i dag.
            </seg>
            <seg n="841de786">
              Vissa landsting och vissa kommuner har skött sin ekonomi bra.
              Vissa har skött den dåligt. Och vissa har blivit satta i en situation
              som de inte har kunnat styra över, och dem måste vi hjälpa på
              något sätt.
            </seg>
            <seg n="72e0ed42">
              Ulla Andersson! Med statistik kan vi stå här och slå varandra
              i huvudet hur länge som helst. Jag kan säga att under den förra
              perioden, då ditt parti stöttade regeringen, ökade andelen långtidsarbetslösa
              kvinnor med 55 procent. Ni förtidspensionerade 140 personer om
              dagen.
            </seg>
            <seg n="30a6ade1">
              Jag tror inte att det ger så mycket. Jag har inte studerat dina
              siffror, så jag kan inte gå i svaromål när det gäller dem.
            </seg>
            <seg n="ebeb7b31">
              Däremot vet jag att den lönegrupp som kvinnorna representerar,
              ofta i den offentliga sektorn, de som får runt 20 000 kronor i
              månaden, får 1 238 kronor mer netto i plånboken. Det är en skattesänkning
              med 21 procent.
            </seg>
            <seg n="6b668e04">
              Därtill har man haft en mycket gynnsam lönerörelse på det här
              området, framför allt på Kommunals sida. Därför hävdar jag att
              just kvinnorna under de senaste två åren har fått den största
              löneökningen på många år.
            </seg>
          </u>
          <note type="speaker" n="3cbd80a0">
            Anf. 110 EMMA HENRIKSSON (kd):
          </note>
          <u who="unknown" xml:id="i-2437828660c453a9-5" n="0fadf0c4">
            <seg n="a6b9f452">
              Fru talman! Vi står här igen och pratar kommunekonomiska frågor
              och kommunala frågor.
            </seg>
            <seg n="a93f17b9">
              Tyvärr är det nu en väldigt dyster verklighet i väldigt många
              av våra kommuner, även om det är stora skillnader mellan kommunerna.
            </seg>
            <seg n="50a78459">
              En del har det väldigt tufft. Andra har börjat se att de tuffa
              åren kommer.
            </seg>
            <seg n="98934b46">
              Jag tycker att det är väldigt tråkigt när oppositionens företrädare
              väljer att gå i polemik i frågor där vi faktiskt är tämligen överens.
            </seg>
            <seg n="dfb521af">
              När det gäller till exempel frågan om den kommunekonomiska utjämningen
              kan man läsa en reservation som jag kan ställa mig bakom. Vi har
              hört andra företrädare för majoriteten som också har sagt sig
              kunna ställa sig bakom den. Ändå går man upp i talarstolen och
              ger intrycket av att det här är frågor som vi inte alls är överens
              i.
            </seg>
            <seg n="13e1b436">
              Vi är alla i den här riksdagen överens om att vi ska ha ett utjämningssystem
              som gör att det finns likvärdiga förutsättningar för kommuner
              oavsett var någonstans i vårt avlånga land de befinner sig, oavsett
              vilka förutsättningar man har, oavsett om det är storstad eller
              glesbygd.
            </seg>
            <seg n="135a4431">
              Men vi är väldigt angelägna om att göra en översyn för att faktiskt
              komma till rätta med de brister som finns och kanske också upptäcka
              vad det är som gör att bristerna finns där.
            </seg>
            <seg n="0ebd4eec">
              Den utredningen är på gång, och jag ser fram emot att den blir
              klar.
            </seg>
            <seg n="82f5e474">
              Kommunerna och landstingen bedriver den verksamhet som gör att
              vi kan känna oss trygga i vår vardag, i varje fall det mesta av
              den.
            </seg>
            <seg n="9c2dfcbb">
              Jag kan ändå inte låta bli att ta upp den oro som präglade min
              vardag i morse och som också präglar mig nu på eftermiddagen.
            </seg>
            <seg n="a853be8e">
              De som lyssnade på radion i morse eller på nyheterna i går kväll
              hörde talas om att en man än en gång åker runt och försöker plocka
              upp barn utanför skolor. Den här gången är det i det område där
              jag bor, där mina barn rör sig på eftermiddagen.
            </seg>
            <seg n="8282fe36">
              Det är ingenting som vi kan komma åt med den kommunala ekonomin.
              Hur trygg vi än gör vardagen för våra barn i skolan kommer vi
              inte att komma åt att barn faktiskt utsätts för vuxnas sjuka läggningar.
            </seg>
            <seg n="bc6b885d">
              Men när vi går in i det ekonomiska läge vi har nu för våra kommuner
              och för den statliga verksamheten som till exempel polisen och
              när det gäller allt det som gör att människor hamnar i situationen
              att de blir så sjuka att de utsätter barn för sådant här handlar
              det om att vi fokuserar, att vi gör allt vi kan för att använda
              varje skattekrona på bästa tänkbara sätt. Tryggheten är det absolut
              viktigaste vi har. Det gäller våra barn, det gäller oss vuxna,
              och det gäller oss när vi blir gamla.
            </seg>
            <seg n="f5185c28">
              Det finns i reservationen från Vänsterpartiet ett påstående som
              jag tycker är väldigt anmärkningsvärt. Det påstås av Ulla Andersson
              att vi saknar könsperspektiv. Det handlar om frågan om valfrihet.
              Det är väldigt märkligt att man kan komma med ett sådant påstående.
            </seg>
            <seg n="30b34016">
              Nu skulle inte jag vilja säga att könsperspektivet är det övergripande
              generella som gör att vi tycker att det är viktigt med valfrihet.
              Det finns många goda skäl att se till att öka mångfalden i kommunal
              och landstingsdriven verksamhet.
            </seg>
            <seg n="eb5e2aae">
              Valfriheten i sig är väldigt viktig. Den är viktig för att vi
              ökar konkurrensen och med det också har möjlighet att öka kvaliteten.
            </seg>
            <seg n="4726693e">
              Men könsaspekten att se till att det finns fler kvinnliga företagare
              i vårt land kommer vi aldrig att komma åt om vi inte öppnar för
              kvinnligt företagande inom de branscher där kvinnor är verksamma.
              Vi måste göra det möjligt för kvinnor att välja arbetsgivare.
            </seg>
            <seg n="db170f2a">
              Oavsett om jag är arbetstagare i offentlig verksamhet eller om
              jag är patient eller brukare är det viktigt med valfriheten, även
              om jag inte gör ett nytt val. För många av oss finns tryggheten
              i möjligheten att välja bort.
            </seg>
            <seg n="0eb17016">
              Jag har mina barn i en kommunal skola, och den är jättebra. Den
              fungerar utmärkt för dem. Men jag känner mig trygg med att veta
              att om skolan inte skulle leva upp till de krav jag ställer på
              att mina barn ska ha en trygg vardag och få en bra utbildning
              har jag rätt att välja en annan skola för dem och att de om de
              inte trivdes i skolan skulle kunna säga till mig som förälder
              att de vill byta. Möjligheten att välja är det som är det viktigaste,
              även om många av oss faktiskt inte gör det aktiva valet och väljer
              något annat.
            </seg>
            <seg n="809ced52">
              Jag skulle också vilja lyfta fram några av de andra sakerna som
              den här regeringen har gjort för att öka valfriheten. Något har
              redan nämnts här. Det handlar om lagen om valfrihet. Det är något
              som kommer att öka möjligheten väldigt mycket för alla de patienter
              och brukare som finns ute i våra kommuner och landsting och som
              kommer att göra att fler kan få den utförare de vill ha.
            </seg>
            <seg n="eacb71e3">
              Självklart är det innehållet i vården som är det viktigaste.
              Men om jag var i behov av den typ av stöd och service som innebär
              att någon ska komma hem till mig och finnas med mig inne på toaletten
              och när jag ska duscha vill jag att jag ska bestämma vem det ska
              vara som är där inne med mig och inte att det är en kommunpolitiker
              eller riksdagspolitiker som tar det beslutet.
            </seg>
          </u>
          <note type="speaker" n="ea395dc1">
            Anf. 111 SONIA KARLSSON (s) replik:
          </note>
          <u who="sonia_karlsson_80d40a" xml:id="i-64605b5066c5f9ff-5" n="d07d9cc5">
            <seg n="fe84f919">
              Fru talman! Emma Henriksson säger att det är dystert i många
              kommuner. Hon konstaterar så och har sedan inga synpunkter på
              behovet av ytterligare resurser som både Sveriges Kommuner och
              Landsting och Konjunkturinstitutet så tydligt visade på för oss
              i torsdags.
            </seg>
            <seg n="1e4cde4a">
              Sedan kommer vi över till utjämningssystemet. Hade vi varit överens
              hade vi inte reserverat oss. Ni får läsa vad som står i betänkandet,
              det som står i motionerna och det som utskottet har följt upp
              i sina skrivningar.
            </seg>
            <seg n="41b0da89">
              Jag vill ge lite historik till Emma Henriksson. Jag var med i
              debatten den 27 oktober 2004 när vi diskuterade de här ändringarna
              i det kommunala utjämningssystemet som Jörgen Johansson pratade
              om tidigare. Det är därför jag inte tror att vi har samma utgångspunkter.
              Då hade vi majoriteten. Då hade vi tre olika borgerliga reservationer
              och tre olika linjer när det gällde utjämningssystemet.
            </seg>
            <seg n="b8606a09">
              När vi kom till nytt system hade vi också tre borgerliga reservationer,
              och så hade vi fyra linjer. Då ville Centerpartiet avstyrka hela
              propositionen.
            </seg>
            <seg n="9f1e81fd">
              När det gällde kostnadsslag och verksamheterna var det tre borgerliga
              reservationer och fyra olika borgerliga yrkanden. Det var likadant
              när det gällde strukturbidragen. Då var det två borgerliga yrkanden,
              likadant när det gällde införandebidragen. Då var det tre olika
              synpunkter.
            </seg>
            <seg n="4f7211ad">
              Jag ifrågasätter, och ställde frågan till Jörgen Johansson, hur
              eniga ni är. Det är möjligt att ni nu tycker precis som det står
              i majoritetstexten i betänkandet. Men jag kan säga mycket tydligt
              från Socialdemokraternas håll och också tala för både Miljöpartiet
              och Vänsterpartiet: Vi vet vad som döljer sig bakom alla rökridåer.
              Så det är självklart att vi behövde ha en reservation i denna
              fråga.
            </seg>
          </u>
          <note type="speaker" n="3373af48">
            Anf. 112 EMMA HENRIKSSON (kd) replik:
          </note>
          <u who="unknown" xml:id="i-2437828660c453a9-6" n="0fadf0c4">
            <seg n="81abc746">
              Fru talman! Sonia Karlsson efterfrågar ytterligare resurser,
              att jag skulle nämna något om det. Det här betänkandet behandlar
              kommunala frågor. Det går in i vissa specifika ärenden som tas
              upp i vissa motioner. Vi har de senaste veckorna haft ett antal
              återkommande debatter då vi har berört den ekonomiska situationen
              i kommunerna.
            </seg>
            <seg n="8113c657">
              Självklart måste vi göra vad vi kan för att se till att kommunerna
              ska få ökade resurser. Det är i kommunerna och landstingen som
              välfärdens kärna bedrivs. Vi kommer som kristdemokrater att göra
              allt vi kan för att se till att de ska öka.
            </seg>
            <seg n="6fb1ddc9">
              Men vi måste också inse att vi är i ett väldigt svårt ekonomiskt
              läge, där både kommuner, landsting och staten har en trängd ekonomisk
              situation. Tyvärr blir inte de nya konjunkturbarometrar som vi
              ser och de nya siffror vi får roligare och roligare utan tvärtom.
            </seg>
            <seg n="94d46d6f">
              Det blir sämre och sämre. Därför är det inte möjligt att stå
              här i dag och lova bort miljarder hit och miljarder dit. Jag tror
              att det är viktigt att man inte lovar bort pengar som man ännu
              inte vet att man har. Men vi kristdemokrater kommer att göra allt
              vi kan för att se till att kommunerna får ökade resurser och att
              de får besked om det i vårpropositionen.
            </seg>
            <seg n="7b9a0184">
              Sonia Karlsson hade i sitt tidigare replikskifte med Jörgen Johansson
              en retorisk fråga om huruvida det inte är bättre för kommunerna
              att få riktade bidrag än inga bidrag alls. Det kan låta som att
              det är så. Jag är inte helt säker.
            </seg>
            <seg n="fa84911d">
              En kommun som är i ett väldigt trängt ekonomiskt läge kan få
              besked som når deras väljare om att de får något som gör att de
              kan satsa, för innebörden i ett riktat bidrag är att man kommer
              att kunna utveckla kvaliteten inom det ena eller det andra området.
              Men sedan kommer kommunen i realiteten inte att få möjlighet att
              göra de satsningarna för att kravet för att få del av pengarna
              är satt så hårt att om kommunerna inte själva stoppar in egna
              pengar i egen finansiering kommer verksamheten inte att bli av.
            </seg>
          </u>
          <note type="speaker" n="955e9f24">
            Anf. 113 SONIA KARLSSON (s) replik:
          </note>
          <u who="sonia_karlsson_80d40a" xml:id="i-64605b5066c5f9ff-6" n="d07d9cc5">
            <seg n="8f1f8106">
              Fru talman! Varför jag ändå nämner ekonomin i kommunerna är för
              att betänkandet också handlar om välfärdens verksamheter. Det
              är ju skolan, vården och omsorgen. Det är klart att det är ett
              stort bekymmer när vi nu får sådana signaler att det finns risk
              att det blir stora nedskärningar i den kommunala verksamheten
              på grund av att resurser fattas. Det är det som framförs från
              både Sveriges Kommuner och Landsting och Konjunkturinstitutet.
              Det kan handla om 25 000 personer nästa år, att öka på alla andra
              som också varslas och blir arbetslösa.
            </seg>
            <seg n="1a9eee23">
              Det skulle ha varit märkligt om vi inte hade diskuterat det i
              dag. Visst är det ett svårt ekonomiskt läge, men det är inte svårare
              än att ni kunde ha ofinansierade skattesänkningar till dem som
              tjänar bäst i år.
            </seg>
            <seg n="2a0fd21f">
              När man gör en budget och när man funderar över var man ska lägga
              pengarna måste man prioritera. Vi från vår sida har givetvis prioriterat
              mer pengar till kommunerna för att klara de viktiga verksamheterna.
            </seg>
            <seg n="85797525">
              Man säger att det är bättre att kommunerna inte får några pengar
              än att de får specialdestinerade statsbidrag. Vi har minskat på
              de specialdestinerade statsbidragen. De samlades ihop i utjämningssystemet,
              men det finns ett antal kvar.
            </seg>
            <seg n="228020c8">
              Men det handlar om att man får extra pengar för att man ska ha
              möjlighet att anställa fler lärare i skolan och för att man ska
              få mindre klasser. Vi märkte väldigt tydligt när man fick 15 000
              fler lärare i skolorna att det blev bättre för eleverna. Det gav
              möjlighet till bättre undervisning och mindre grupper. Det är
              sådant som ni brukar kritisera i vanliga fall, så det är märkligt
              när man verkligen kan använda pengarna på det sättet och hjälpa
              till där man behöver och rusta upp.
            </seg>
            <seg n="2a5e47ff">
              Jag tycker att det är väldigt viktigt att ni nu försöker att
              vara pådrivande eftersom statsministern senast i går sade att
              det inte alls är säkert att det blir några pengar till kommunerna.
              Så det blir väl mycket jobb nu för Kristdemokraterna.
            </seg>
          </u>
          <note type="speaker" n="596ab301">
            Anf. 114 EMMA HENRIKSSON (kd) replik:
          </note>
          <u who="unknown" xml:id="i-2437828660c453a9-7" n="0fadf0c4">
            <seg n="4744811d">
              Fru talman! Jag delar helt Sonia Karlssons oro över den ekonomiska
              situation som kommunerna befinner sig i. Det är ju, som sagt,
              en debatt som har förekommit här i kammaren upprepade gånger under
              de senaste veckorna.
            </seg>
            <seg n="df2b780a">
              En intressant skillnad mellan dagens debatt och debatten som
              vi hade för ganska precis en vecka sedan är att den dagen var
              den stora frågan lärarna som skulle varslas, men detta nämndes
              inte i de anföranden som jag hörde i dag. Det kanske är för att
              man efter att ha analyserat siffrorna lite mer insåg att väldigt
              många av de lärare som skulle komma att bli varslade eller har
              blivit varslade i kommunerna har blivit det för att det helt enkelt
              inte finns några elever kvar att undervisa.
            </seg>
            <seg n="9b9e70ad">
              Självklart är det oerhört viktigt att passa på när nu elevantalet
              minskar att också se till att lärartätheten ökar och kvaliteten
              i skolan faktiskt stärks. Men det skulle också vara märkligt om
              vi inte skulle minska antalet anställda i skolorna något och öka
              antalet anställda i äldrevården när vi får den förskjutning i
              befolkningsstrukturen som gör att det blir färre elever i skolan
              men fler äldre.
            </seg>
            <seg n="f712f21c">
              Biten med hur man använder resurserna och hur man fördelar dem
              är också en del av utredningen om den kommunalekonomiska utjämningen.
              Flera delar av det som Sonia Karlsson i sitt anförande och i replikskiftet
              här efterfrågar finns alltså med i de direktiv som ligger till
              grund för den utredning som nu pågår.
            </seg>
            <seg n="bd28fb3e">
              Jag tror att det när resultatet kommer fram kommer att finnas
              en hel del som vi är överens om, och det blir intressant att höra
              om det finns några sakliga invändningar från Socialdemokraterna
              när vi väl kommer till den dagen.
            </seg>
          </u>
          <note type="speaker" n="ee430cc8">
            Anf. 115 ULLA ANDERSSON (v) replik:
          </note>
          <u who="ulla_andersson_97add8" xml:id="i-0d38a2bf100de2e6-5" n="c4cc6442">
            <seg n="927aee43">
              Fru talman! Jag börjar med lärarna. Om dessa lärare behölls skulle
              vi nå en lärartäthet på 8,6 per 100 elever. För att nå den nivå
              vi hade innan den borgerliga regeringen tillträdde förra gången,
              alltså när man började rasera statsfinanserna, skulle vi behöva
              ytterligare 4 600 lärare. Då skulle vi alltså komma upp i samma
              lärartäthet. Så visst finns det elever, och visst finns det behov
              av lärare. Men det kan ju Emma Henriksson stå här och försöka
              intala sig själv att det inte gör.
            </seg>
            <seg n="67a41fe2">
              Jag tänkte återkomma till kvinnors vardag och till hur den ska
              förbättras. Kristdemokraternas syn verkar ju vara att vi ska privatisera
              och att betalt arbete ska gå över alltmer till obetalt arbete.
              Tidningen Dagen jublade till exempel över att det nu skulle bli
              mer ideell verksamhet när kommunerna var tvungna att skära ned.
              Det säger en hel del om hur vår vardag kommer att påverkas och
              framför allt om hur vi kvinnor kommer att påverkas.
            </seg>
            <seg n="7743faab">
              Om man menade allvar med att man vill påverka kvinnors livsmöjligheter
              skulle man satsa väldigt kraftigt på att bygga ut välfärden genom
              att ha högre personaltäthet i förskolan, mindre klasstorlekar
              och bättre omsorg för de äldre. Det skulle ju påverka vår vardag
              och vår frihet eftersom vi inte skulle behöva ta det ansvaret
              när vi kommer hem från jobbet. Eller också skulle det bli bättre
              på arbetet eftersom det framför allt är kvinnor som jobbar med
              de här frågorna. Vi skulle få fler arbetskamrater, vi skulle behöva
              stressa mindre och vi skulle också kunna få högre löner. Ett annat
              sätt kunde ju vara att införa heltidstjänster, alltså rätten till
              heltid. Det kunde Emma Henriksson fundera lite över, tycker jag.
            </seg>
            <seg n="99a3745e">
              Ni har en könsblindhet i er politik. Annars skulle vi inte ha
              vårdnadsbidrag där nio av tio som utnyttjar det är kvinnor. Vi
              skulle inte ha överklassnära tjänster. Ni skulle inte ha genomfört
              skattesänkningar där 60 procent har gått till män, framför allt
              högavlönade män. Vi skulle inte ha ökade inkomstskillnader på
              1 000 kronor i månaden, och vi skulle inte ha fler fattiga barn
              i Sverige.
            </seg>
          </u>
          <note type="speaker" n="45a21f0b">
            Anf. 116 EMMA HENRIKSSON (kd) replik:
          </note>
          <u who="unknown" xml:id="i-2437828660c453a9-8" n="0fadf0c4">
            <seg n="440320c0">
              Fru talman! Det är väldigt intressant att höra hur Ulla Andersson
              argumenterar för att vi inte har en politik som skulle göra situationen
              på arbetsmarknaden bättre för kvinnor och i samma andetag får
              med att man faktiskt inte vill ha de hushållsnära tjänsterna.
            </seg>
            <seg n="cdf5c01b">
              Hushållsnära tjänster är något av det bästa vi har gjort under
              de senaste decennierna för kvinnors arbetsmarknad. För att inte
              tala om vad det har inneburit för dem som faktiskt har kunnat
              få de jobben. Den kvinna som förut har varit hänvisad till att
              ha svartjobb och inte kunnat få ta del av våra socialförsäkringssystem
              har i stället fått ett vitt jobb och kan nu faktiskt få erkännande
              för det viktiga arbete hon utför.
            </seg>
            <seg n="21d70a31">
              Jag kan inte se vilken skillnad det är på att någon anställer
              någon för att städa hemma jämfört med att någon finns anställd
              för att städa på våra arbetsplatser. Det är ett förakt mot de
              kvinnor som jobbar inom den sektorn när man lite slarvigt kallar
              det för överklassnära tjänster eller som Ulla Andersson sade i
              en annan debatt, hovnära tjänster.
            </seg>
            <seg n="d9560f1a">
              Det är många gånger barnfamiljer som nyttjar de här tjänsterna.
              Det är barnfamiljer som kämpar och sliter för att få sitt vardagspussel
              att gå ihop som nyttjar dem därför att man vill ha mer tid med
              barnen. Och de som arbetar gör en väldigt viktig insats. Jag tycker
              att det är på tiden att även Vänsterpartiet erkänner kvinnorna
              som jobbar inom den sektorn.
            </seg>
          </u>
          <note type="speaker" n="fb1177c1">
            Anf. 117 ULLA ANDERSSON (v) replik:
          </note>
          <u who="ulla_andersson_97add8" xml:id="i-0d38a2bf100de2e6-6" n="c4cc6442">
            <seg n="4027d7e9">
              Fru talman! Det är rätt fantastiskt att deltidsanställda Kommunalkvinnor
              och kvinnor som jobbar inom hotell- och restaurangbranschen, oftast
              på visstidsanställningar, deltidsanställningar och osäkra projektanställningar
              eller någon annanstans alltså framför allt lågavlönade kvinnor
              ska vara med och betala för att högavlönade män ska slippa städa
              hemma. Det tycker du, Emma Henriksson, är den bästa reform som
              finns för oss kvinnor. Det är nästan så att man kan häpna. En
              lågavlönad kvinna ska gå hem till en högavlönad man för att han
              inte orkar göra sin egen städning där hemma. Och det anser ni
              att vi ska använda lågavlönade kvinnors skattepengar till!
            </seg>
            <seg n="6def8a33">
              Sedan har ni dessutom mage att sänka skatter så att de 10 rikaste
              procenten, alltså framför allt män, får ut lika mycket som de
              60 procenten med lägst inkomster. Ni har en politik som ensidigt
              gynnar män. Man kanske inte ska säga att ni är könsblinda. Ni
              är mycket könsmedvetna. Ni har en väldigt tydligt uttalad manspolitik
              för högavlönade män.
            </seg>
            <seg n="4745ee44">
              85 miljarder hostar man inte upp bara så där, utan det ska tas
              någonstans ifrån. Och det tas från verksamheter som framför allt
              vi kvinnor är beroende av. Det tas från våra arbetsplatser, det
              tas från vår rätt till heltid och till löneutveckling och det
              bidrar till en minskad trygghet i vår vardag eftersom det blir
              färre anställda i förskolan, färre lärare i skolan och färre anställda
              i äldreomsorgen. 85 miljarder är hiskligt mycket pengar, och någonstans
              ska de tas ifrån. Eller har ni en trolleripinne som ni hela tiden
              sveper med så att det inte ska få några effekter någonstans? Det
              kan ni ju ändå inte påstå, för så oärliga kan ni inte vara.
            </seg>
          </u>
          <note n="32c8b55d">
            I detta anförande instämde Siv Holma (v).
          </note>
          <note type="speaker" n="633f48ca">
            Anf. 118 EMMA HENRIKSSON (kd) replik:
          </note>
          <u who="unknown" xml:id="i-fb52af3ed66a91e2-1" n="0fadf0c4">
            <seg n="6d440fbb">
              Fru talman! Man kan inte riktigt tro att detta är en debatt om
              kommunala frågor så som den har utvecklats.
            </seg>
            <seg n="a62f28bb">
              Hade Vänsterpartiet fått styra denna mandatperiod skulle vi fortfarande
              ha haft väldigt många svartarbeten. Det är svartarbeten som nu
              har blivit vita arbeten där människorna som jobbar inom denna
              sektor har fått möjligheten till en anställning som ger en lön
              som också ger rätt till de sociala skyddssystem som man har även
              i andra branscher.
            </seg>
            <seg n="1f78402c">
              Hade Vänsterpartiet fått styra skulle vi ha haft en betydligt
              högre arbetslöshet i det här landet. 180 000 nya arbetstillfällen
              innan lågkonjunkturen slog till ordentligt är vad den här regeringens
              politik har bidragit med. Jag vet inte var Ulla Andersson tror
              att hon skulle ha tagit de pengar ifrån som de skatteintäkterna
              har bringat in om vi inte hade fått de nya arbetstillfällena.
            </seg>
            <seg n="8d945fae">
              Men jag skulle ändå vilja gå tillbaka till det som debatten faktiskt
              handlar om, nämligen kommunala frågor och en av de frågor som
              Vänsterpartiet har reserverat sig mot. Det handlar om deras försök
              att minska valfriheten inom kommunal verksamhet.
            </seg>
            <seg n="2c4aad8d">
              Jag tror att det är oerhört viktigt både för dem som jobbar inom
              verksamheten och för oss som nu eller någon gång i framtiden kommer
              att vara hänvisade till att använda den att vi faktiskt har möjlighet
              att välja att vi kan välja vart vi vill gå när vi blir sjuka,
              att man som barn själv får välja vilken skola man ska gå i, och
              inte minst, när man är gammal, att man själv får välja vem det
              är man släpper innanför dörren in i sitt eget vardagsrum och kanske
              till och med in på toaletten.
            </seg>
          </u>
          <note n="f0f5e3ce">
            Anf. 119 GUNNAR ANDRÉN (fp):
          </note>
          <u who="unknown" xml:id="i-f3347147bf42a471-1" n="0fadf0c4">
            <seg n="466abee6">
              Fru talman! Årtal är alltid intressanta. Jag ska strax komma
              in på det. Först måste jag få göra en kommentar till den senaste
              debatten. Det är väldigt intressant att höra feministen Ulla Andersson
              från Vänsterpartiet attackera hushållsnära tjänster men vilja
              införa ROT-avdrag för män. Någon ordning får det väl ändå vara
              på feminismen i det här landet.
            </seg>
            <seg n="66b6fbc0">
              Jag skulle vilja tacka Jörgen Johansson. Han nämnde året 1913.
              Jag hade inte tänkt börja med det utan jag hade tänkt börja med
              1982. Men jag vill ändå börja med 1913. Det var inte bara skatteutjämningen
              som började då, utan då infördes också den allmänna folkpensionen.
              Nationalparkerna inrättades. Förberedelser gjordes för den allmänna
              rösträtten för män och kvinnor. Tyvärr avbröts allt detta så småningom
              av att Karl Staaf tog sin hatt och gick.
            </seg>
            <seg n="14ec539b">
              Därefter ska jag komma till 1982. Det är ett viktigt år när det
              gäller hur man ser på valfrihet i den kommunala sektorn. Då startades
              nämligen någonting som hette Cityakuten i Helsingfors. Jag vill
              påstå att det sände en chock genom hela det offentliga Sverige
              att man i privat regi kunde bota snuva, att man inte måste göra
              det på landstingsenheter.
            </seg>
            <seg n="f473b4e7">
              Det har fått väldiga konsekvenser. Vi har fått en långt mer diversifierad
              offentlig sektor. Finansieringen ligger visserligen kvar, men
              utförarna är många fler.
            </seg>
            <seg n="1f0eae77">
              Jag ska inte ställa många frågor med anledning av reservationerna,
              men jag har en fråga till Ulla Andersson. Hon är tyvärr inte närvarande
              just nu. Den gäller reservation 4, som börjar så här: Offentligt
              finansierad hälso- och sjukvård ska i huvudsak drivas av offentliga
              utförare.
            </seg>
            <seg n="2b80627a">
              Det är en väldigt intressant ideologisk mening. De intressanta
              orden är i huvudsak. Vad är i huvudsak? Är det fråga om tandvård?
              Är det fråga om privata sjukgymnaster? Är det kanske fråga om
              en attack på S:t Eriks Ögonsjukhus som har botat tiotusentals
              patienter och ett hot, vill jag påstå, även mot andra privata
              ögoninstitutioner därför att de är så duktiga? Eller handlar det
              bara om att vi av ideologiska skäl ska säga: Nej, det får inte
              finnas några cityakuter i det här landet, allting måste i praktiken
              utföras av det offentliga.
            </seg>
            <seg n="d5ad6a6c">
              Fru talman! Den kommunala sektorn är inget särintresse. Den kommunala
              sektorn är någonting som vi använder vår allmänna företagsamhet
              för att skaffa resurser till för att de ska kunna göra det vi
              enskilt inte kan, nämligen ordna skola, vägar, en massa äldrevård
              och så vidare. Därför är det viktigt att den offentliga sektorn
              har goda resurser.
            </seg>
            <seg n="d4590c41">
              Vi kan inte göra detta genom att ta pengar som inte finns. Vi
              måste tjäna tillbaka dem. Det är min fråga till Socialdemokraterna,
              oavsett om man tycker att vi gör alldeles för lite: Var finns
              alla dessa pengar som ni ska anslå? Ni ska rädda Volvo och Saab
              och hela bilindustrin. Dessutom ska ni anslå hur mycket pengar
              som helst till kommunerna.
            </seg>
            <seg n="20c7514f">
              Vi måste se till att vi får den privata sektorn att fungera allra
              först. Sedan är det alldeles klart att vi behöver mer resurser
              till den offentliga sektorn, för vi är alla beroende av den.
            </seg>
            <seg n="99b7cba0">
              Återupptagna förhandlingar
            </seg>
          </u>
          <note n="ff0e9ce1">
            Ajournering
          </note>
          <note n="1f444f4a">
            Kammaren beslutade kl. 15.54 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note n="5aff39c7">
            Förhandlingarna återupptogs kl. 16.00.
          </note>
          <note n="2bb57662">
            16 § Beslut om ärenden som slutdebatterats vid dagens sammanträde
          </note>
          <note n="1a3845f2">
            Punkt 2
          </note>
          <note n="7d2f62c0">
            Punkt 6
          </note>
          <note n="ba49bf1b">
            Punkt 7
          </note>
          <note n="accc7b64">
            Punkt 12
          </note>
          <note n="043cb192">
            Punkt 14
          </note>
          <note n="fbfaa6c2">
            Övriga punkter
          </note>
          <note n="1a3845f2">
            Punkt 2
          </note>
          <note n="b41007d1">
            Punkt 4
          </note>
          <note n="fbfaa6c2">
            Övriga punkter
          </note>
          <note n="8a40082b">
            Punkt 1
          </note>
          <note n="f596ddf4">
            Punkt 3
          </note>
          <note n="ba49bf1b">
            Punkt 7
          </note>
          <note n="fbfaa6c2">
            Övriga punkter
          </note>
          <note n="8a40082b">
            Punkt 1
          </note>
          <note n="98a84b9b">
            Punkterna 25
          </note>
          <note n="c96df1d4">
            17 § (forts. från 15 §) Kommunala frågor (forts. FiU22)
          </note>
          <note type="speaker" n="589ca925">
            Anf. 120 ULLA ANDERSSON (v) replik:
          </note>
          <u who="ulla_andersson_97add8" xml:id="i-c4ccbc5305738bbf-0" n="c4cc6442" next="i-130cc1ed29d9546b-0">
            <seg n="061bce2a">
              Fru talman! Jag kan förstå att Gunnar Andrén känner sig vilse
              i den feministiska debatten eftersom Folkpartiet numera driver
              vårdnadsbidrag. Då har man nog hamnat lite fel i sin positionering.
            </seg>
            <seg n="b06efbfe">
              Jag kan förstå att Gunnar Andrén då inte ser att det blir lågavlönade
              kvinnor som ska gå hem till högavlönade män och städa och att
              det blir lågavlönade människor, framför allt kvinnor, som får
              bistå genom sin skattsedel för att denna städning ska utföras.
            </seg>
            <seg n="3e51c598">
              Jag tycker att det är en väldigt antifeministisk politik. Att
              Gunnar Andrén inte tycker det beklagar jag djupt. Men det kanske
              är så med ett parti som verkar helt vilse i sin ideologi för närvarande.
            </seg>
            <seg n="f6773ed2">
              Jag kan inte heller tolka det på något annat sätt, Gunnar Andrén,
              när ni nu är med och skär i sjukförsäkringen, vilket påverkar
              framför allt kvinnors levnadsvillkor och kvinnors ekonomi. Det
              är framför allt kvinnor som drabbas. Men så är det väl när man
              är med i en regering som prioriterar skattesänkningar för högavlönade
              män framför satsningar på kvaliteten i välfärden.
            </seg>
            <seg n="7a5522f8">
              Innan den här regeringen tillträdde hade vi någon form av överenskommelse
              om att skatter skulle tas ut efter bärkraft och att skatter skulle
              användas till gemensamma samhälleliga lösningar, såsom vård, skola
              och omsorg. Vi tyckte att det var det bästa sättet att lösa de
              behoven.
            </seg>
            <seg n="3ed1b0ec">
              Men det har den här regeringen lämnat. Vi har inte längre skatt
              efter bärkraft. Vi tvingas skära ned kraftigt på vård, skola och
              omsorg, eftersom Gunnar Andréns regering tyvärr, fru talman, har
              prioriterat skattesänkningar för högavlönade män.
            </seg>
            <seg n="b9c00929">
              Jag förstår om du känner dig lite vilse i pannkakan och inte
              hänger med i debatten tyvärr, Gunnar. Jag önskar dig välkommen
              tillbaka i kampen för kvinnors rättigheter, för vi behöver vara
              många fler. Men det ska bli skönt och härligt att höra hur du
              kan förklara ett vårdnadsbidrag, att lågavlönade kvinnor ska gå
              hem till högavlönade män och hur det påverkar.
            </seg>
          </u>
          <note n="f23fe004">
            Anf. 121 GUNNAR ANDRÉN (fp) replik:
          </note>
          <u who="ulla_andersson_97add8" xml:id="i-130cc1ed29d9546b-0" n="c4cc6442" prev="i-c4ccbc5305738bbf-0">
            <seg n="b21c9a73">
              Fru talman! Ulla Andersson använder en god metod: Anfall är bästa
              försvar. Här stod hon alldeles nyligen och försvarade ROT-avdragen.
              Hon nämnde inte dem, för det är lite besvärligt när man är feminist.
              Men hon tyckte väldigt illa om att fler kvinnor fick vita jobb.
              Jag förstår att det då gäller att attackera på andra områden.
            </seg>
            <seg n="83c27d46">
              När det gäller vårdnadsbidraget är det väl ingen hemlighet att
              Folkpartiet inte har varit pådrivande i den frågan. Jag tycker
              att det finns många andra alternativ. Men det är en valfrihet
              som har införts, som inte tas av så många. Den vill Ulla Andersson
              avskaffa, och det tycker jag är ideologiskt logiskt. Ulla Andersson
              och hennes parti är emot valfrihet.
            </seg>
            <seg n="21645874">
              Jag vill fråga tillbaka: Vad menas med orden i huvudsak i reservation
              4? Det är en intressant fråga. Vad är i huvudsak? Är det S:t Eriks
              Ögonsjukhus eller inte? Svara på den frågan! Är det i huvudsak?
              Det är ett viktigt ideologiskt besked till alla de tiotusentals,
              kanske hundratusen, människor som de senaste 15 åren har fått
              starroperationer gjorda ordentligt på S:t Eriks Ögonsjukhus. Är
              det på det sättet att det innefattar i huvudsak? Det ska inte
              vara någonting sådant där över huvud taget.
            </seg>
            <seg n="992a74ec">
              När det sedan gäller skattesänkningar nu kommer jag in på ett
              annat område som Ulla Andersson tog upp kan man naturligtvis tycka
              att det handlar om att låna till skattesänkningar. Men vi skulle
              likaväl kunna säga att vi har lånat till fler poliser. Det är
              precis vad vi har gjort. Vill ni inte ha de här poliserna? Ja,
              då kan man självklart använda pengarna på något annat sätt. Vi
              har också lånat till en del kommunala saker. Ska vi ta bort det?
            </seg>
            <seg n="ad161fe5">
              Nej, säg som det är, Ulla Andersson! Ni är emot att folk har
              fått mer pengar att köpa för. Ni tycker att ni skulle sköta de
              pengarna 80 miljarder kronor. Det tycker inte jag.
            </seg>
          </u>
          <note type="speaker" n="3a2d5a2e">
            Anf. 122 ULLA ANDERSSON (v) replik:
          </note>
          <u who="ulla_andersson_97add8" xml:id="i-c4ccbc5305738bbf-1" n="c4cc6442" next="i-130cc1ed29d9546b-1">
            <seg n="f9db46b7">
              Fru talman! Gunnar Andrén, jag kan lugnt vara tydlig med att
              jag är emot er politik. Dels för att den har ökat inkomstskillnaderna
              mellan kvinnor och män med 1 000 kronor i månaden på två år, dels
              för att vi har fått 146 000 fler fattiga och att antalet fattiga
              barn kraftigt har ökat under den här tiden. Vi kunde alldeles
              nyligen höra hur Sveriges Kommuner och Landsting sade att man
              beräknar att socialbidragen för kommunsektorn kommer att öka med
              upp till 5 miljarder kronor, och det är en effekt av den politik
              du bedriver. Det är på grund av att ni har försämrat sjukförsäkringen
              och a-kassan. Den notan får kommunernas skattebetalare nu ta samtidigt
              som det självklart är förödande för dem som drabbas. Försämringarna
              i sjukförsäkringen slår framför allt mot oss kvinnor. Det, Gunnar
              Andrén, är effekterna av er politik.
            </seg>
            <seg n="aecc303e">
              Ja, jag menar att det inte är det mest prioriterade att högavlönade
              män ska få sin städning utförd genom att vi använder våra gemensamma
              skatteresurser. Jag använder hellre de pengarna till satsningar
              på fler anställda i äldreomsorgen, i förskolan eller i skolan.
              Det skulle förbättra vardagen för så många fler alla de barn som
              är i behov av omsorg eller utbildning, alla de äldre som behöver
              bättre kvalitet i sin vardag och alla de kvinnor som jobbar i
              dessa verksamheter. De skulle på så sätt få fler arbetskamrater,
              och vi skulle få en betydligt bättre kvalitet. Det har vi i Vänsterpartiet
              valt att prioritera.
            </seg>
            <seg n="e56d3c28">
              Vår politik skulle leda till en sysselsättningsökning i den här
              lågkonjunkturen medan ni här försvarar en politik som faktiskt
              får stor påverkan i de kommunala verksamheterna och i människors
              vardag. Nu ökar arbetslösheten väldigt mycket, och ni står bredvid
              och tittar på. Det får kommunerna ta på sina socialbidragskostnader.
            </seg>
          </u>
          <note n="96dff50c">
            Anf. 123 GUNNAR ANDRÉN (fp) replik:
          </note>
          <u who="ulla_andersson_97add8" xml:id="i-130cc1ed29d9546b-1" n="c4cc6442" prev="i-c4ccbc5305738bbf-1">
            <seg n="c0472df7">
              Fru talman! Debatten är liksom i går ganska yvig och omfattar
              många frågor.
            </seg>
            <seg n="a2ede7a7">
              Jag noterar att jag inte fick något svar när det gällde S:t Eriks
              Ögonsjukhus omfattas det i huvudsak eller inte? Jag förstår att
              Ulla Andersson inte kan svara på den frågan, för det är en mycket
              ideologisk fråga: Ska S:t Eriks Ögonsjukhus få fortsätta eller
              inte? Det handlar om människors möjligheter att få sina operationer
              ordentligt utförda. Synen på detta i dubbel bemärkelse är en ideologisk
              fråga. Jag vill att Ulla Andersson ska gå hem och fundera på om
              S:t Eriks Ögonsjukhus ska få fortsätta eller om det bara är tandvård
              eller annat som ska få bedrivas i detta kvarter.
            </seg>
            <seg n="b2523a37">
              Jag noterade också att Ulla Andersson medvetet avstod från att
              försvara att de helt plötsligt bara vill angripa kvinnorna men
              inte männen. ROT-avdrag är helt okej hur kan feministen Ulla Andersson
              stå och säga detta? Det stämmer ju inte med er ideologi. Är det
              bara män som ska få skatteavdrag? Jag tycker inte det. Jag tycker
              att man ska se till att ordna ordentliga arbetsplatser för många
              kvinnor som annars hade tvingats arbeta svart.
            </seg>
            <seg n="1539df48">
              Allra sist kommer jag något utanför den kommunala räjongen. Vänsterpartiet
              verkar ha mer pengar än något annat parti. Det är ju fullständigt
              osannolikt. Helt plötsligt vill man stödja General Motors i Detroit
              genom att köpa Saab. Man lägger inget ansvar på företaget. De
              pengar som man sedan har kvar vill man satsa på kommunerna och
              landstingen. Vad blir det kvar av en sådan politik? Den hänger
              ju inte ihop!
            </seg>
          </u>
          <note n="327f11d9">
            Överläggningen var härmed avslutad.
          </note>
          <note n="3c87412b">
            18 § Allmänna motioner om inkomstskatter
          </note>
          <note n="79b4cdad">
            Föredrogs
          </note>
          <note type="speaker" n="8b3aca06">
            Anf. 124 BRITTA RÅDSTRÖM (s):
          </note>
          <u who="britta_radstrom_67c82d" xml:id="i-512e97f2be9f7440-0" n="c4b8becd">
            <seg n="1e85cb0f">
              Fru talman! Detta handlar alltså om allmänna motioner om inkomstskatter.
              Vi får se om det blir lika hetsigt som slutet på förra debatten.
              Jag ska i alla fall börja med att yrka bifall till reservationerna
              11 och 12.
            </seg>
            <seg n="64792a6f">
              Sverige håller på att förändras. Många frågar sig vad som händer
              i landet. Vi håller på att byta modell från ett gemensamt samhälle
              där alla bidrar till vår välfärd till ett individuellt, där allt
              ska köpas och kan köpas efter behov för stunden. Behöver jag barnomsorg
              köper jag det under kanske ett antal år. Behöver jag en höftledsoperation
              köper jag kanske det, kanske betalt via en försäkring som jag
              betalar för. Inget område är undantaget. Det förstår vi när vi
              får höra regeringens ständiga mantra: Sälj ut och sänk skatterna,
              så kommer fler i arbete.
            </seg>
            <seg n="b67cd9ba">
              Hur många har kommit i arbete det senaste året? Mig veterligen
              är fler än 200 000 arbetslösa just nu. Samtidigt har avgifterna
              till a-kassan ökat. Ersättningen har sjunkit liksom i sjukförsäkringen,
              allt för att finansiera jobbskatteavdraget. Varför var det så
              viktigt att förstöra försäkringssystemet? Regeringen, som har
              sänkt skatten, har krympt staten. När det gemensamma, alltså välfärdssamhället
              krymper, drabbar det de enskilda.
            </seg>
            <seg n="5b940826">
              Faktum är att de nordiska länderna, med högt skatteuttag men
              också en hög skattefinansierad välfärd, ses som förebilder i den
              internationella ekonomiska debatten.
            </seg>
            <seg n="5bcb1ae8">
              Fru talman! Socialdemokraternas mål är ett samhälle som bygger
              på idén om allas lika värde. Samhället ska utformas så att det
              finns plats för alla och så att ekonomiska och sociala skillnader
              utjämnas. Under den borgerliga regeringsperioden har emellertid
              skattesystemet gått in i en period av ständigt pågående omläggningar
              som inte har minskat skillnaden mellan människor utan i stället
              ökat den.
            </seg>
            <seg n="870961d4">
              Mycket stora förändringar har skett på skattesidan sedan vi fick
              en borgerlig regering hösten 2006. I pengar rör det sig om mer
              än 80 miljarder som skattesänkningen har kostat. Följden av denna
              omfördelning och den förda politiken är att klyftorna har ökat
              i landet. Den rikaste tiondelen av befolkningen får mer än 25
              procent av inkomstförstärkningarna medan pensionärer, som utgör
              24 procent av befolkningen, endast får 11 procent. Är det rättvist?
            </seg>
            <seg n="df2072b2">
              Det är väl inte ett rättvist samhälle man strävar efter i första
              hand. Det har dessutom blivit mer uppenbart att regeringens skattepolitik
              innebär en förändring av viktiga grundläggande principer för skatterna.
              Principer om likformighet och skatt efter bärkraft har ersatts
              av en strävan efter att använda variationer i skatteuttaget som
              endera piska eller morot för att styra människors ekonomiska beteende.
            </seg>
            <seg n="fa20e2f7">
              Vi anser att skatterna ska förändras så att de blir mer rättvisa
              och så att skattesystemet blir mer fungerande. Skatterna ska trygga
              finansieringen av den gemensamma välfärden, främja sysselsättning
              och tillväxt, vara likformigt och omfördelande, och reglerna ska
              vara tydliga och enkelt utformade. Ett väl fungerande skattesystem
              ska bygga på breda skattebaser.
            </seg>
            <seg n="8cfb2c5c">
              Fru talman! Regeringens så kallade jobbskatteavdrag syftar till
              att öka skillnaderna mellan dem som jobbar och dem som av olika
              anledningar inte jobbar. Det innebär att de som är arbetslösa,
              sjuka och pensionärer inte bara får lägre inkomster utan också
              högre skatt. Det tycker vi är djupt orättvist.
            </seg>
            <seg n="7435382b">
              Sänkt a-kassa och högre skatt gör det inte lättare att få arbete
              trots att man deltar i olika söka-jobb-aktiviteter, men de gör
              det definitivt svårare att vara arbetslös. Effekterna av en skattesänkning
              i form av eget ekonomiskt utrymme för individen måste jämföras
              med vilka nya och ökade privata kostnader som kan uppstå som följd
              av minskad skattefinansiering av olika samhällstjänster. Det är
              kostnader som i sin tur innebär att det inte blir någon ökning
              av det egna utrymmet.
            </seg>
            <seg n="1d2fe629">
              Jag vet inte hur många av er som kommer ihåg en film som gjordes
              någon gång på 1950-talet och som hette Skattefria Andersson ,
              där Stig Järrel spelade huvudrollen.
            </seg>
            <seg n="c917de06">
              Han avsvor sig att över huvud taget betala någon skatt, vilket
              innebar att han fick köra på åkrar och i leriga diken när han
              skulle skjutsa barnen till skolan där de inte heller fick gå.
              Jag undrar om det är ett sådant samhälle vi strävar efter att
              vi inte ska betala någon skatt.
            </seg>
            <seg n="dbf2b912">
              En skattekvot på 46 procent av bnp som vi har nu är enligt mångas
              bedömningar inte tillräcklig för att klara ens oförändrad standard
              inom välfärdspolitiken. För att klara en oförändrad standard inklusive
              en förstärkning av a-kassan behövs en ökning av skatteuttaget,
              alltså höjd skatt, åtminstone tillbaka till 2008 års nivå.
            </seg>
            <seg n="abf39106">
              En annan viktig aspekt av den fördelningspolitik som vi står
              för är rättvisa mellan generationerna. Vi vill ge pensionärerna
              i ett första steg minskad skatt med minst 2 700 per år.
            </seg>
            <seg n="95b68324">
              Systemet med skattereduktion för utgifter för hushållsnära tjänster
              är en annan del av den orättvisa skattepolitik som regeringen
              för. Vi anser att skattereduktionen ska tas bort. Systemet innebär
              i realiteten att gemensamma resurser i form av skatter används
              för att ge skattefavörer för högavlönade som redan sedan tidigare
              har råd att betala vad det kostar. Avdragsrätt för fackföreningsavgift
              och a-kassa infördes för att skapa skattemässig neutralitet mellan
              arbetsgivare och arbetstagare. Arbetsgivarna har fortfarande rätt
              att göra avdrag för medlemsavgiften till sina organisationer,
              medan arbetstagarnas rätt att göra avdrag har försvunnit. Känns
              det månne igen från tidigare borgerliga regeringsperioder?
            </seg>
            <seg n="94e3f4cc">
              Samtidigt har avgiften till a-kassan höjts och ersättningen sänkts,
              vilket kraftigt försämrat för löntagarna i landet. Vi anser att
              avdragsrätten ska återinföras.
            </seg>
            <seg n="3d5b5039">
              Avslutningsvis, fru talman, vill jag citera Lars Bodén, ledarskribent
              i Västerbottens Folkblad från lördagen den 14 mars. Han säger
              så här med hänvisning till fredagens ekonomiska debatt i kammaren
              om de misstag som regeringen gjort sedan de borgerliga tog över
              makten: Skattesänkningarna, alltså jobbskatteavdraget, under brinnande
              högkonjunktur var ett stolpskott. Försämringarna av a-kassan och
              sjukförsäkringen har försvagat den svenska modellen och ökat människors
              sårbarhet i sämre tider. Den svenska regeringen har ökat klyftorna
              i stället för att stabilisera samhället, tvärtemot vad som behövs.
            </seg>
          </u>
          <note n="556a5341">
            Fru talman! Jag yrkar som sagt bifall till reservationerna 11
            och 12.
          </note>
          <note type="speaker" n="8ed3b821">
            Anf. 125 MARIE ENGSTRÖM (v):
          </note>
          <u who="marie_engstrom_e6a38f" xml:id="i-7b50a1973d550916-0" n="24c22918">
            <seg n="2779c998">
              Fru talman! Inkomstskatter har vi debatterat många gånger förut
              i kammaren. Det är risk att man säger väldigt mycket av det som
              har sagts flera gånger tidigare. Innan jag gick i kammaren tog
              jag fram förra årets protokoll från inkomstskattedebatten. Jag
              tänkte att det ska bli spännande att se om det är samma frågor
              som vi tar upp i dag. Skillnaden från förra året är att vi nu
              också har steg 3 i regeringens jobbskatteavdrag att ta hänsyn
              till i debatten. Annars tycker jag inte att strukturen på regeringens
              inkomstskattepolitik har ändrats avsevärt sedan förra året. Skillnaden
              är den att man har ökat på skattesänkningarna. Man har därför
              också tvingats att låna upp för att klara av det.
            </seg>
            <seg n="f9990029">
              Vänsterpartiet har vid flera tillfällen påpekat det fördelningspolitiskt
              felaktiga, som vi ser det, i regeringens skattesänkarpolitik.
              Vi har också påpekat att det i första hand gynnar männen på bekostnad
              av kvinnorna. Vi menar att kvinnors ekonomi jämfört med mäns har
              försämrats sedan regeringen har sjösatt sin inkomstskattepolitik.
            </seg>
            <seg n="826481fe">
              Vi menar vidare att den retorik som allianspartierna använder,
              i meningen att det skulle ge fler jobb, inte heller stämmer. Jag
              instämmer väldigt mycket i det som LO säger i sitt remissvar om
              jobbskatteavdraget. Man menar att det här sättet att skapa fler
              jobb och incitament är oerhört dyrt. Det är mycket bättre att
              i så fall använda pengarna till mer riktade sysselsättningsfrämjande
              åtgärder. Det tycker jag är väldigt centralt i den här frågan.
              Jobbskatteavdraget framställs ju enträget som ett sätt att öka
              sysselsättningen. Det kanske är lite intressant i dessa dagar.
            </seg>
            <seg n="c4346d93">
              En annan kritik vi har mot regeringens skattepolitik är de avsteg
              man gör från likformig beskattning, de gränsdragningsproblem som
              skattepolitiken många gånger ger upphov till.
            </seg>
            <seg n="cbfccade">
              I betänkandet tas också frågan om hushållsnära tjänster upp.
              Vi debatterade den så sent som för en vecka sedan. Jag ska inte
              upprepa all den kritik som jag framförde då. Men jag läste i ett
              TT-meddelande alldeles nyligen att det till dags dato har kommit
              in 45 000 ansökningar mot förväntade 125 000 till Skatteverket
              om avdrag. Nu finns det fortfarande tid kvar. Vi vet inte var
              vi hamnar. Det som är intressant är att det genomsnittliga avdragsbeloppet
              låg på 4 000 kronor. Frågan är varför man har satt en nivå på
              50 000 kronor för avdraget för hushållsnära tjänster. Jag har
              egentligen aldrig fått något riktigt svar på den frågan. Jag fick
              det inte förra veckan heller. Vi får se om vi får svar i dag.
              Varför ska Sverige ni vill ju gärna jämföra med andra länder ha
              ett sådant väldigt gynnsamt avdrag för hushållsnära tjänster visavi
              andra system?
            </seg>
            <seg n="472b63a5">
              Det finns en helt annan fråga som finns med i betänkandet. I
              dag görs stora insatser av människor som har åtagit sig frivilliga
              samhällsuppdrag. Det kan handla om kontaktpersoner, kontaktfamiljer,
              övervakare, stödpersoner och så vidare. Många gånger hjälper man
              medmänniskor till ett värdigare och bättre socialt liv. Jag tycker
              att alla de insatserna verkligen förtjänar ett erkännande. Jag
              är övertygad om att vi allihop tycker det.
            </seg>
            <seg n="8bccc9d2">
              Det faktum att riksdagen förändrade gränsen för avdrag för övriga
              kostnader från 1 000 till 5 000 kronor har fått ogynnsamma skattekonsekvenser
              för flera av de grupper som får kostnadsersättningar. I en motion
              har vi föreslagit, och det finns också en reservation i betänkandet,
              att pröva att göra vissa ersättningar skattefria. Det skulle kunna
              göra att de som har fått en sämre skattesituation sedan 5 000-kronorsavdraget
              infördes skulle kunna få en bättre situation.
            </seg>
            <seg n="d16dc881">
              I betänkandet skriver majoriteten om en utredning om gåvor och
              bidrag till ideella organisationer. Vad jag förstår när jag läser
              majoritetstexten ska detta införas till varje pris, kosta vad
              det kosta vill. Vid ett utskottssammanträde ställde jag frågan
              om det var felskrivet. Men det är det faktiskt inte. Det står
              att även om utredaren kommer fram till slutsatsen att nackdelarna
              överväger fördelarna ska ett förslag till en författningstext
              utarbetas. Så är det. Jag kollade direktiven till den utredning
              som nu arbetar, och så är det.
            </seg>
            <seg n="43da1ceb">
              Vad utredningen än kommer fram till ska detta genomföras till
              varje pris. Man kan ju fråga om det är ett bra sätt att använda
              statens medel att tillsätta utredningar när man redan innan har
              beslutat sig för vad man ska göra. Vad ska vi då ha utredningar
              till?
            </seg>
            <seg n="b9b902ca">
              Något annat som också är intressant, apropå samma fråga, är en
              tidningsartikel som jag läste där utredaren säger att det blir
              väldigt dyrt att administrera. Jag vet inte om det var felskrivet,
              men det stod att det skulle kosta 1 ½ miljard att administrera
              ett sådant system. Jag tycker att det låter som fruktansvärt mycket
              pengar.
            </seg>
            <seg n="1c5fd379">
              Vi får väl se när utredaren är färdig. Men utredaren har också
              i uppdrag att hitta finansiering för att täcka kostnaderna för
              administration av just det systemet. Då blir nästa fråga: Vilken
              skatt ska vi höja för att staten ska få in inkomster för att täcka
              administrationskostnaderna för skatteavdrag som företag och privatpersoner
              ska få när de ger gåvor till ideella organisationer?
            </seg>
            <seg n="33dd83e4">
              Det är också intressant att det så kallade Insamlingsrådet häromdagen
              gick ut och berättade att svenska folket är ett väldigt givmilt
              folk. Det kan vi glädja oss åt allihop. Givmildheten har till
              och med ökat. Och jag tror att väldigt många är benägna att ge
              gåvor även om det inte handlar om att göra det i skattesyfte,
              att man ska få göra skatteavdrag.
            </seg>
          </u>
          <note n="1ef89800">
            Fru talman! Med detta yrkar jag bifall till reservation 8.
          </note>
          <note type="speaker" n="6c14ae56">
            Anf. 126 HELENA LEANDER (mp):
          </note>
          <u who="helena_leander_1a8ec1" xml:id="i-20e0c05a70b8fd7b-0" n="d824614f">
            <seg n="65c02a7d">
              Fru talman! Det blir lätt en budgetdebatt när man ska diskutera
              inkomstskatterna, för det blir så svårt när man ska diskutera
              de motioner som vi väckt om stort och smått att bara hoppa över
              de stora dragen. Men jag ska försöka att göra fru talman nöjd
              och hålla mig till saken.
            </seg>
            <seg n="a9567d5e">
              Jag ska bara säga något lite kort. Även om retoriken må vara
              en annan har de stora förändringar som skett på inkomstskatteområdet
              gett de stora skattesänkningarna till dem som redan tjänar väldigt
              bra. En tredjedel av jobbskatteavdraget har gått till den femtedel
              av befolkningen som tjänar mest. Det säger sig självt att höjningen
              av gränsen för när man börjar betala statlig inkomstskatt bara
              gynnar dem som tjänar tillräckligt mycket för att betala statlig
              inkomstskatt. Före höjningen gick gränsen vid 28 000 kronor i
              månaden. Det är kanske inte en jättehög lön, men då ska vi komma
              ihåg att det här inte är en förändring som gynnar bara dem som
              nu hamnar under gränsen. Det ger en inkomstskattesänkning för
              alla som ligger över gränsen, även de som ligger långt över gränsen,
              medan de som ligger under den inte får ett öre.
            </seg>
            <seg n="76d7dabf">
              För att ytterligare öka på ojämlikheten har regeringen konsekvent
              gett större skattesänkningar till män än till kvinnor. Där har
              vi från Miljöpartiet en annan politik. Vi riktar skattesänkningarna
              till dem med lägre inkomstnivåer, där de bättre behövs. Det ger
              inte bara en bättre fördelning mellan höginkomsttagare och låginkomsttagare
              utan också en bättre fördelning mellan kvinnor och män.
            </seg>
            <seg n="5a7d69ab">
              Men nu är det här som sagt ingen budgetdebatt, utan det är en
              debatt om de motioner som blev över så att säga. Där har vi från
              Miljöpartiet ett antal förslag på framför allt miljöområdet. Vad
              har det med inkomstskatter att göra, kanske någon frågar sig.
              Men det hänger faktiskt ihop en del. Till exempel har vi ett system
              med förmånsbeskattning om det är så att arbetsgivaren håller en
              anställd med till exempel fri bil eller något sådant. Och det
              är klart att hur de reglerna ser ut får miljökonsekvenser, likaså
              reglerna för avdrag för resor till och från arbetet. Men vi börjar
              med förmånsbeskattningen.
            </seg>
            <seg n="fe7c5ca5">
              Syftet med förmånsbeskattningen är ju väldigt lovvärt, att det
              inte ska löna sig mer att ta ut ersättning för arbete i form av
              olika förmåner än att ta ut dem i form av kontant lön. Men ibland
              har man inte riktigt lyckats med de reglerna känner jag, och det
              är inte olyckligt bara av principiella skäl utan också om det
              får negativa miljökonsekvenser.
            </seg>
            <seg n="0dd27e1a">
              När det gäller förmånsbilsbeskattningen har vi från Miljöpartiet
              pekat på att den slår lite snett och att vi vill ha en mer miljörelaterad
              förmånsbilsbeskattning. Men det är också en annan sak som hänger
              kvar, nämligen drivmedelsbeskattningen. Om arbetsgivaren håller
              med fritt drivmedel behöver man inte betala den fulla kostnaden
              för det, vilket man inte behöver i dag. Det man i praktiken får
              betala motsvarar bara 60 procent om man har ungefär 50 procents
              marginalskatt, som många människor har. Då är det klart att det
              ger ökade incitament till att köra mycket, och det är så klart
              olyckligt. Därför måste man se över det så att det inte blir mer
              lönsamt om man får drivmedel av arbetsgivaren än om man betalar
              det själv.
            </seg>
            <seg n="51d306ac">
              Det är också rimligt att man inte, som nu, har förmån av fri
              parkering inne i själva bilförmånen, för trots allt är det väldigt
              olika priser på parkeringsplatser i Vilhelmina och i Gamla stan.
              Om förmånen då har samma värde är det klart att det dels är orättvist,
              dels missar man den möjlighet som parkeringsavgifterna faktiskt
              är i styrningen. Parkeringsavgifter är ju någonting som drabbar
              människor som jobbar inne i en storstad där det finns utmärkta
              möjligheter att ta sig fram på andra sätt. Däremot kanske de som
              jobbar utanför Vilhelmina har mindre problem med parkeringsavgifterna.
              Ser man över det får man en bra miljöstyrning, och det är bra
              för skatterättvisan.
            </seg>
            <seg n="36df761d">
              Däremot är det inte så vanligt att människor har förmånscykel
              på samma sätt som förmånsbil. Kanske beror det på förmånsreglerna
              att man inte tycker att det är värt det och att man måste förmånsbeskattas
              för det. Det är klart att det i grund och botten är riktigt att
              man förmånsbeskattas, men det blir ju konstigt när arbetsgivaren
              utan problem får tillhandahålla annan friskvård som inte sker
              på en cykel på väg till jobbet. Om man till exempel trampar på
              en spinningcykel inne på ett gym behöver man inte beskattas för
              det, men om man trampar på en cykel på väg till jobbet och dessutom
              gör en miljögärning ska man förmånsbeskattas. Det här borde man
              se över, tycker vi.
            </seg>
            <seg n="a9888b08">
              Men nog om förmånsbeskattningen och över till reseavdragen. Det
              är också i grunden en fin tanke att man inte ska förlora på att
              jobba, även om det ibland kan kännas som att det gränsar lite
              till privata levnadsomkostnader. Problemet med det här är att
              det någonstans ändå ger ett stöd till resande, och att det förekommer
              en hel del fusk i den här branschen ska vi inte hymla med. Skatteverket
              har gjort stickprovskontroller, och de visar att det är en skrämmande
              hög andel som har begärt högre avdrag än vad de har rätt till.
              Om man i stället skulle ha ett färdmedelsneutralt reseavdragssystem,
              där man inte måste ha en krånglig tidsgräns som kan vara svår
              att kontrollera och det inte blir så att den som väljer kollektivtrafik
              straffas för det med lägre avdrag, då skulle vi minska både fusket
              och förhoppningsvis miljöproblemen. Sedan är det väldigt delikat
              hur man ska utforma systemet eftersom de geografiska förutsättningarna
              är så olika i vårt avlånga land, så när man utformar ett sådant
              system behöver man se över glesbygdens situation. Om det är så
              att glesbygden missgynnas tycker jag att det är bättre att man
              försöker kompensera det utanför reseavdragssystemet.
            </seg>
            <seg n="a31481a6">
              Sedan har vi avdragen för kostnadsersättning för frivilligarbetare.
              Det har Marie Engström varit inne väldigt mycket på, så det behöver
              jag egentligen inte fördjupa mig så mycket i, utan jag yrkar bara
              bifall till reservation nr 8. Inte heller behöver jag fördjupa
              mig i debatten om skattelättnader för hushållstjänster som vi
              nu har haft och troligtvis kommer att ha några gånger till, utan
              den tycker jag att vi sparar.
            </seg>
          </u>
          <note type="speaker" n="8c3731a9">
            Anf. 127 FREDRIK SCHULTE (m):
          </note>
          <u who="fredrik_schulte_5559d3" xml:id="i-774192e14a68d5c9-0" n="b6b0cf89">
            <seg n="3ea1e89d">
              Fru talman! Sverige och världen befinner sig just nu i en av
              den moderna historiens kanske värsta lågkonjunkturer. Även om
              vi inte längre befinner oss i stormens öga den akuta finanskrisen
              verkar ju ha lagt sig börjar vi nu se resultatet av ödeläggelsen.
              Varsel övergår till att bli arbetslöshet, och krisen blir mer
              verklig och kommer närmare inpå människors vardag.
            </seg>
            <seg n="674c4dc2">
              Den goda nyheten är att trots den här krisen står vi nu bättre
              rustade i Sverige än någonsin tidigare när vi möter kriser av
              det här slaget. Det är tack vare att vi har fört en ansvarsfull
              ekonomisk politik och tack vare att Sverige har kommit i arbete
              under de två senaste åren som föregick krisen. Och det är ingen
              slump. När Pär Nuder och senare Thomas Östros krävde mer stimulering
              av ekonomin samlade vi i ladorna. Vi stod emot frestelsen att
              bränna upp överskotten under högkonjunktur och sparade inför lågkonjunktur.
              När Socialdemokraterna, Vänstern och Miljöpartiet krävde att vi
              inte skulle stå fast vid vårt vallöfte om att göra det lönsamt
              att arbeta stod vi fasta och tydliga i vår politik att arbetslinjen
              ska återupprättas och att arbete än en gång ska bli lönsamt.
            </seg>
            <seg n="c2f7c362">
              Helena Leander sade i sitt inledningsanförande att vi har sänkt
              skatterna för dem som är rikast i samhället, för dem som tjänar
              mest. Sanningen är att vi har sänkt skatterna för dem som tjänar.
              Vi har gjort det lönsamt att arbeta. Resultatet blev att vi fick
              175 000 fler människor i arbete.
            </seg>
            <seg n="2dd376aa">
              Allt detta sammantaget gör att vi kan parera lågkonjunkturen
              mycket bättre än vad som annars hade varit fallet och på ett sätt
              som gör att vi inte behöver äventyra välfärdens kärna.
            </seg>
            <seg n="a0d45ea6">
              Man kan fråga sig vad det är för tröst för alla dem som nu är
              på väg in i arbetslöshet. Vad hjälper goda statsfinanser, vad
              hjälper det att vi tidigare har haft en otroligt god sysselsättningsutveckling,
              vad hjälper det att vi har återupprättat arbetslinjen för alla
              dem som nu tvingas försörja sig genom a-kassa och inte genom eget
              arbete?
            </seg>
            <seg n="c41c7e26">
              Det kan vara en ganska klen tröst för dem som förlorar jobbet,
              men i vargavinterns mörker ger detta ändå en liten glimt av ljus
              och hopp hopp om framtid, hopp om att lågkonjunkturen inte är
              för evigt och hopp om att jobben kommer tillbaka.
            </seg>
            <seg n="535ed74d">
              Just att Sverige står så väl rustat för att ta emot krisen gör
              att vändningen kommer att komma snabbare och att vi kommer att
              få en uthållig högkonjunktur som svar på det som vi nu befinner
              oss i.
            </seg>
            <seg n="c878f349">
              Det har också gjort att arbetslösheten faktiskt är mindre än
              den annars hade varit. Tänk om vi ovanpå alla domedagsprofetior
              om 100 000150 000 arbetslösa lade på ytterligare 175 000 människor
              alltså de som inte hade jobb när Socialdemokraterna, Vänsterpartiet
              och Miljöpartiet styrde. Det är tack vare att vi har fört den
              politik som vi har gjort som vi nu kan tackla lågkonjunkturen
              på ett bra sätt utan att äventyra välfärdens kärna.
            </seg>
            <seg n="646bdc97">
              Britta Rådström försökte i sitt anförande göra gällande att arbetslösheten
              är rekordstor. Vi har fortfarande en bra bit kvar till den nivå
              vi befann oss på när Socialdemokraterna styrde Sverige.
            </seg>
            <seg n="088f478e">
              Grundfundamenten i vår politik handlar som sagt om stabila statsfinanser
              och ett återupprättande av arbetslinjen genom att göra det mer
              lönsamt att arbeta. Det slår vi fortsatt fast genom detta betänkande.
            </seg>
            <seg n="a641204f">
              Vi står trygga i vår politik. Det motsatta gäller för oppositionen.
              Vi kan se hur man nästan dagligen går ut och kräver satsningar
              på det ena eller det andra. Man tycks ha råd med precis allt.
              Utan eftertanke och utan minsta fundering på minsta konsekvens
              av sin politik låter man sedelpressarna gå på högvarv. Det är
              inte en ansvarsfull politik; det är raka motsatsen. Ändå fortsätter
              man lika indignerat att klaga på regeringen och alliansen för
              att vi har gjort det lönsamt att arbeta och för att vi har stramat
              åt bidragen.
            </seg>
            <seg n="a522eaf2">
              Jag tycker att alla representanter för oppositionen borde avkrävas
              ett svar i dag. På vilket sätt får vi fler människor i arbete
              genom att höja skatten på arbete? På vilket sätt får vi fler människor
              att vilja söka sig ut på arbetsmarknaden eller stanna kvar i jobb
              om vi gör det ännu mer lönsamt att leva på bidrag?
            </seg>
            <seg n="814bc9a2">
              En annan intressant fråga som det börjar bli dags för oppositionen
              att svara på är hur länge man kommer att kunna stå fast vid sina
              krav på att höja bidragen så att 80 procent av befolkningen ska
              få 80 procent av sin lön vid arbetslöshet, vilket Socialdemokraterna
              har krävt, utan att samtidigt offra jobbskatteavdraget.
            </seg>
            <seg n="8edc7437">
              Socialdemokraterna, och det var väl kanske Britta Rådström det
              bästa exemplet på från denna riksdagsgrupp, är trots all kritik
              och avsky som man spyr ut mot jobbskatteavdraget för lejonparten
              av den skattereform som vi har genomfört. Man har valt att behålla
              den i sin budgetmotion. Varför har vi dock inte fått svar på.
            </seg>
            <seg n="be4accd4">
              Den intressanta frågan blir: Om arbetslösheten ökar med 100 000150
              000, hur kommer ni då att klara av att finansiera era bidragshöjningar
              och samtidigt behålla jobbskatteavdraget? Någonstans måste ändå
              gränsen för hur mycket sedlar ni kan pressa i sedelpressarna gå.
              Någonstans måste ni ändå konfronteras med verkligheten.
            </seg>
            <seg n="c0e9a9fe">
              När oppositionen svajar som en vindflöjel i kulingvarning står
              i alla fall vi fast vid att vår politik är den bästa för att möta
              de utmaningar som Sverige står inför.
            </seg>
            <seg n="88b0182c">
              Vad gäller de övriga frågorna i betänkandet yrkar vi avslag på
              samtliga motioner. En hel del motioner avstyrks med hänvisning
              till att det redan pågår ett beredningsarbete i Regeringskansliet.
              Det gäller till exempel avdrag för gåvor till ideella organisationer.
              Det handlar också om skattereduktion för ROT-arbetet. Det gäller
              även alkolås på bilar som nu förmånsbeskattas, men där regeringen
              har signalerat att så inte längre kommer att vara fallet och där
              riksdagen redan tidigare beslutat om ett tillkännagivande.
            </seg>
            <seg n="c15a653d">
              Det finns också ett antal punkter där oppositionen har reserverat
              sig och där vi har olika uppfattningar. Apropå det Marie Engström
              sade om att debatterna tenderar att återupprepa sig och att argumenten
              kommer tillbaka tittade jag också i protokollet från förra gången.
              När jag läste mitt anförande konstaterade jag att det tidigare
              var väldigt spretigt i reservationerna. I hälften av reservationerna
              höll sossarna med Vänsterpartiet; i andra hälften höll man med
              Miljöpartiet.
            </seg>
            <seg n="a6caea68">
              Den här gången kan man konstatera att det inte alls är lika många
              reservationer från Socialdemokraterna. Nu är det Miljöpartiet
              som sticker ut med fyra egna reservationer. Den här gången ligger
              sossarna faktiskt närmare oss i alliansen än Miljöpartiet. Man
              kan därför konstatera att det rödgröna lägret inte har blivit
              särskilt mycket tydligare i sitt samarbete och som block betraktat.
            </seg>
            <seg n="a32c7c27">
              När vi kommer till de enskilda sakfrågorna är vi fortsatt emot
              att man ska kunna dra av fackföreningsavgiften eller avgiften
              till a-kassan. Man ska inte heller få rätt att dra av kostnader
              högre än 5 000 kronor. Det beror på att detta är delmoment i att
              finansiera jobbskatteavdraget, och den reformen står vi som sagt
              fast vid.
            </seg>
            <seg n="d96783e0">
              Vi tycker inte heller att vi ska subventionera att företag köper
              cyklar till sina anställda eller att vi ska öka beskattningen
              av dem som har tillgång till fri parkering av sina tjänstebilar.
              Vi tycker att det nuvarande systemet fungerar väl. Vi vill inte
              öka beskattningen. Dessutom tror vi att det förslag som Miljöpartiet
              har presenterat ökar regelkrånglet.
            </seg>
            <seg n="52492d4e">
              Däremot är vi liksom förra året positiva till att ändra reglerna
              för friskvårdsbidrag. Vi hoppas att regeringen kan se över nuvarande
              regelverk, överväga att införa ett takbelopp och inkludera fler
              typer av friskvårdsaktiviteter i bidraget. Då kan arbetstagare
              och arbetsgivare i större utsträckning komma överens om vad som
              ska gälla.
            </seg>
            <seg n="304b1815">
              Vi yrkar självklart avslag på oppositionens förslag om att ta
              bort skattereduktionen på hushållsnära tjänster. I rådande kristid
              är det trots lågkonjunkturen så att branschen för hushållsnära
              tjänster växer så det knakar. Det är tack vare vårt skatteavdrag.
            </seg>
            <seg n="a0f26818">
              Jag vill avslutningsvis säga två saker. Jag yrkar självklart
              bifall till utskottets förslag. Jag vill också rikta några ord
              till Britta Rådström som talade om en film från 50-talet där någon
              stackare vägrade betala skatt och fick åka i en lerig åker. Britta,
              vi har fortfarande världens näst högsta skatter. 48 procent av
              bnp går till den offentliga sektorn. Vi är ganska långt från den
              hemska nyliberala dystopin som du målar upp. Vi gör dessutom en
              rekordsatsning på infrastrukturen.
            </seg>
          </u>
          <note type="speaker" n="78e12b74">
            Anf. 128 BRITTA RÅDSTRÖM (s) replik:
          </note>
          <u who="britta_radstrom_67c82d" xml:id="i-512e97f2be9f7440-1" n="c4b8becd">
            <seg n="b1598444">
              Fru talman! Jag vill först klargöra en sak. Jag yrkar naturligtvis
              bifall till reservationerna 9 och 10. I mitt anförande läste jag
              upp punkterna i stället.
            </seg>
            <seg n="e613a216">
              Den där filmen är rätt lärorik, Fredrik Schulte. Jag tror att
              dina äldre kolleger kommer ihåg den. Den visar vilka konsekvenser
              orimliga skattesänkningar får. Det är lite det jag känner att
              ni håller på med.
            </seg>
            <seg n="71eedb1f">
              Före krisen började ni sänka skatter, men det blev inget stopp
              på skattesänkningarna trots den finansiella krisen.
            </seg>
            <seg n="220833b0">
              Vi hade säkert haft råd med väldigt många insatser om ni inte
              hade lagt ut 8085 miljarder kronor i skattesänkningar som vi vet
              gynnar de mest högavlönade.
            </seg>
            <seg n="101a6518">
              Jag har ett exempel i min bekantskapskrets. Mannen har fått 1
              000 kronor i skattesänkning, kvinnan har fått 200. Hon tillhör
              de lågavlönade i samhället. Hon är lokalvårdare. Är det att gynna
              dem som är låginkomsttagare när sådana skillnader förekommer?
            </seg>
            <seg n="4c20daf4">
              En sak som jag tycker att Fredrik Schulte borde ha lärt sig vid
              det här laget när det gäller att leva på bidrag är att a-kassa
              och sjukersättning faktiskt är försäkringar som människor har
              betalat till. Det är ni som ser till att folk får leva på bidrag
              genom att fler och fler måste söka det som vi tidigare kallade
              socialbidrag och som nu heter försörjningsstöd.
            </seg>
            <seg n="fd53dbcd">
              Lyssna på kommunerna runt om i landet och titta på statistiken
              så ser ni hur det har ökat. Det är en ytterligare börda på kommunerna
              en debatt som fördes före vår debatt.
            </seg>
            <seg n="d9d33001">
              Tack vare en klok s-politik före valet kunde ni dra nytta av
              att anställningssiffrorna ökade, att antalet personer i arbete
              ökade. Det är ju tack vare den politiken, vilket vi också pratade
              om i valrörelsen.
            </seg>
          </u>
          <note type="speaker" n="b2009cdd">
            Anf. 129 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-774192e14a68d5c9-1" n="b6b0cf89">
            <seg n="d4f26e3d">
              Herr talman! Jag tror säkert att den där filmen är både bra och
              lärorik, och det är säkert jätteintressant att se den ur ett filmhistoriskt
              perspektiv. Men jag tycker att det är på gränsen till löjligt
              att komma med anklagelser om att vi är på väg att rasera hela
              den svenska ekonomin med våra brutala skattesänkningar när vi
              fortfarande har världens näst högsta skatter. Vi har ett skattetryck
              på mellan 47 och 48 procent.
            </seg>
            <seg n="e262bc1d">
              Tack vare att vi genomförde jobbskatteavdraget, tack vare att
              vi gjorde det lönsamt att arbeta, tack vare att vi skapade alla
              jobb dina kolleger i arbetarrörelsen och LO är överens om att
              jobbskatteavdraget bidrog till detta har vi fått en tillväxt som
              gör att vi har utvecklat svensk ekonomi och kunnat satsa på välfärden,
              utveckla välfärden och parera lågkonjunkturen på bästa sätt.
            </seg>
            <seg n="9347fd29">
              Jag är väldigt stolt över att vi har genomfört jobbskatteavdragen.
              Det har gjort att vanliga människor metallarbetare, poliskonstaplar,
              bibliotekarier, städpersonal, människor som är vanligt folk här
              i Sverige har fått skattelättnader på mellan 1 000 och 1 500 kronor.
            </seg>
            <seg n="321cb78e">
              Det finns självklart de som inte har fått det fulla jobbskatteavdraget.
              De 200 kronor som du pratade om, Britta Rådström, när det gällde
              din bekant är ju fortfarande pengar som går till kassan och gör
              att man har mer köpkraft i lågkonjunktur än vad man hade haft
              om Socialdemokraterna hade styrt.
            </seg>
            <seg n="8d8547c9">
              Jag tycker att Britta Rådström är lite svaret skyldig när det
              gäller jobbskatteavdraget. Var står ni egentligen i jobbskatteavdragsfrågan?
              Kan du garantera att ni kommer att stå här om ett år och fortfarande
              vara för första och andra steget som ni var för i er budgetproposition
              och samtidigt vara för era stora bidragshöjningar? De kommer att
              bli väldigt kostsamma nu när arbetslösheten ökar.
            </seg>
          </u>
          <note type="speaker" n="2fc3aaaf">
            Anf. 130 BRITTA RÅDSTRÖM (s) replik:
          </note>
          <u who="britta_radstrom_67c82d" xml:id="i-512e97f2be9f7440-2" n="c4b8becd">
            <seg n="e6c9a8af">
              Herr talman! Självklart blir de kostsamma. Vad vi behöver göra
              nu är att satsa på kompetensutveckling och utbildning för att
              möta den högkonjunktur som kommer att komma. Det har säkert Fredrik
              Schulte hört tidigare.
            </seg>
            <seg n="85453d39">
              Det har alltid varit lönsamt att arbeta beroende på vilket jobb
              man har. Ingen betalar ju för att arbeta.
            </seg>
            <seg n="65381235">
              I fråga om jobbskatteavdraget handlar det om de stora orättvisor
              som det har inneburit för olika inkomstlägen. Det är orättvisor
              som vi vänder oss emot. Skatter är ju inget självändamål utan
              något som tas ut för att betala nyttigheter som medborgare och
              företag behöver och kräver ska finnas i ett samhälle.
            </seg>
            <seg n="91e2ae8a">
              Det kräver ett ganska högt skatteuttag. Om vi inte vill ha höga
              skatter må vi se till att de nyttigheterna betalas på något annat
              sätt. Det blir inte bättre eller billigare ofta tvärtom.
            </seg>
            <seg n="940db045">
              Dagens borgerliga skattepolitik låtsas att det går att sänka
              skatten kraftigt och ändå behålla samma nivå på den sociala välfärden.
              Det går inte. Den skattenivå vi är nere på nu det är faktiskt
              46 procent av bnp räcker inte för att betala dagens välfärdsåtaganden,
              ännu mindre för att klara framtiden.
            </seg>
            <seg n="ccf7b31f">
              Det är intressant att veta vilken välfärd Fredrik Schulte vill
              ha. Vad får stryka på foten i framtiden? Det skulle vara intressant
              att veta.
            </seg>
          </u>
          <note type="speaker" n="150d6dab">
            Anf. 131 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-774192e14a68d5c9-2" n="b6b0cf89">
            <seg n="70d670c2">
              Herr talman! Vi har infört rehabiliteringsgarantin. Vi har infört
              en läs- och skrivsatsning i skolan. Vi har infört en tandvårdsreform
              som Socialdemokraterna har pratat om i 3040 år men inte levererat.
              Vi har fått fler poliser på gator och torg. Vi har sett till att
              på en massa olika områden förbättra och förstärka välfärden.
            </seg>
            <seg n="54089841">
              Jag skulle vilja höra vad Socialdemokraterna egentligen gjorde
              för välfärden de senaste tolv åren då de satt vid makten.
            </seg>
            <seg n="a6aadc6d">
              Den satsning som vi har gjort på välfärden visar att er politik,
              att det inte skulle gå att sänka skatten och samtidigt satsa på
              välfärden, har varit fel. Det finns ett samband som ni alltid
              har bortsett ifrån, nämligen att om vi får fler människor i arbete
              kan vi göra bådeoch. Det är precis det som vi åstadkom genom jobbskatteavdraget
              genom att göra det mer lönsamt att arbeta. Genom att göra det
              mer lönsamt att arbeta har fler gått ut i arbete och vi har fått
              i gång svensk ekonomi.
            </seg>
            <seg n="a717c40a">
              Jag skulle också vilja ge ett exempel. Det handlar om en person
              som jag känner. Jag tror faktiskt att han kommer från Britta Rådströms
              valkrets. Han räknade ut att om han skulle bli arbetslös skulle
              han behöva ett jobb som ligger inom fem mils radie från där han
              bor. Annars skulle det bli alldeles för kostsamt för honom att
              transportera sig till jobbet. Han skulle inte kunna betala kostnaden
              för att ta sig dit och samtidigt gå med vinst.
            </seg>
            <seg n="8aa7bc5e">
              Det var innan alliansregeringen trädde till och genomförde sina
              reformer. Nu får han 1 000 kronor mer i plånboken. Nu blir det
              tydligt att det blir lönsamt för honom att arbeta.
            </seg>
            <seg n="d62b43b3">
              Det är med en sådan politik som vi bygger ett starkt framtida
              Sverige och kan möta den här lågkonjunkturen på bästa sätt.
            </seg>
          </u>
          <note type="speaker" n="ee34c836">
            Anf. 132 HELENA LEANDER (mp) replik:
          </note>
          <u who="helena_leander_1a8ec1" xml:id="i-20e0c05a70b8fd7b-1" n="d824614f">
            <seg n="2298a0a5">
              Herr talman! Det var mycket att svara på. Jag tror faktiskt att
              jag börjar bakifrån.
            </seg>
            <seg n="4713afc1">
              Fredrik Schulte talar om att man ska kunna se över reglerna för
              personalvårdsförmåner så att ett större område med olika aktiviteter
              ska kunna omfattas i stället för att man har en liten lista. Man
              har en beloppsgräns i stället. Det sympatiserar jag med.
            </seg>
            <seg n="fcb13ebc">
              Det lustiga är att de nya aktiviteter som ska omfattas gärna
              kan få vara golf och ridning sådana saker som man kanske lite
              fördomsfullt förknippar moderater med. Det får absolut inte vara
              cykling till och från jobbet som man möjligtvis fördomsfullt förknippar
              miljöpartister med det ska jag låta vara osagt. Jag tycker att
              det känns lite inkonsekvent.
            </seg>
            <seg n="aef5608b">
              Fredrik Schulte pratade också om 5 000-kronorsgränsen när man
              höjde det avdrag man kan göra. Det slog hårt mot den kommunala
              frivilligarbetaren. Vi har inte föreslagit att den ska sänkas
              till 1 000 kronor igen eftersom vi inser att det var väldigt svåradministrerat.
              Däremot har vi föreslagit att man ska se över om man kan göra
              som man gjorde med dagbarnvårdarna från första början eftersom
              det här handlar om en kostnadsersättning och inte om någon form
              av lön eller dylikt, och att det skattebefrias rakt av så att
              man inte förlorar på att göra en samhällsinsats.
            </seg>
            <seg n="d17aecaa">
              Fredrik Schulte pratar också mycket om sedelpressar. Vi kanske
              är lite utanför skatteområdet, men jag blir ändå lite bekymrad
              när det kommer svepande anklagelser om vår storslagna politik.
              Jag tycker att vi har varit väldigt noga med att lyssna på de
              rekommendationer som kvalificerade ekonomer gör när det gäller
              vad som kan vara en rimlig nivå på den något expansiva politik
              som kanske kan behövas i ett sådant här konjunkturläge.
            </seg>
            <seg n="220b5324">
              Från regeringssidan var ni väldigt försiktiga och sade: Det är
              nog inte så stor fara. Vi behöver inte göra någonting.
            </seg>
            <seg n="1b4cd557">
              Sedan insåg man att det var lite halvstor fara: Vi kommer väl
              med en liten åtgärd.
            </seg>
            <seg n="add331d3">
              Sedan kommer man med en liten åtgärd till medan vi tidigt sade
              att detta kommer att bli allvarligt och att vi måste göra saker,
              men fortfarande inom en ansvarsfull ram. Så kom inte dragande
              med några sedelpressar.
            </seg>
            <seg n="0b927659">
              Sedan är det viktigt att vi också ser till att människor har
              en trygghet inom detta område. Visst kostar det lite pengar. Men
              hur ska vi annars kunna få en omställning?
            </seg>
          </u>
          <note type="speaker" n="8f08c6bb">
            Anf. 133 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-774192e14a68d5c9-3" n="b6b0cf89">
            <seg n="7753ece2">
              Herr talman! Helena Leander säger att ridning och golf är någonting
              som man associerar med Moderaterna. Vad gäller ridningen råkar
              det vara den tredje största sporten i Sverige, och det råkar dessutom
              vara den största sporten som tjejer utövar. Därför får den jättegärna
              associeras med Moderaterna. Det tackar jag för.
            </seg>
            <seg n="2e741d2b">
              När det gäller att få göra avdrag för kostnader och begränsningen
              på 5 000 kronor står vi fast vid att det var en del av finansieringen
              av jobbskatteavdraget. Vi tycker inte att man i tider av ekonomisk
              oro som vi befinner oss i nu ska gå tillbaka och riva upp reformer
              som vi har finansierat, utan vi står fast vid att de ska finnas
              kvar.
            </seg>
            <seg n="0e892952">
              Beträffande sedelpressar är min uppfattning att vänsterblocket
              äventyrar statsfinanserna. Ni kommer med väldigt frikostiga utspel,
              och det kan ibland vara lite svårt att utröna vem som säger vad,
              om det är ett uttalande som får stå för bara Mona Sahlin och Socialdemokraterna,
              eller om Miljöpartiet och Vänstern är eniga i utspelen. Men det
              kommer väldigt många. Ibland får man lite grann intrycket att
              det dagligdags kommer utspel om olika krispaket. Ni gör det till
              den grad att ni äventyrar statsfinanserna. Det tänker jag inte
              avstå från att påpeka.
            </seg>
          </u>
          <note type="speaker" n="01616020">
            Anf. 134 HELENA LEANDER (mp) replik:
          </note>
          <u who="helena_leander_1a8ec1" xml:id="i-20e0c05a70b8fd7b-2" n="d824614f">
            <seg n="2639f7b4">
              Herr talman! Nu vet jag inte exakt hur många de kommunala frivilligarbetarna
              är, men jag har väldigt svårt att se att det skulle äventyra hela
              jobbskatteavdraget om just deras kostnadsersättningar skulle skattebefrias.
              Jobbskatteavdraget är ändå på åtskilliga miljarder. Jag tror faktiskt
              att vi kan kosta på oss att ge denna erkänsla till de människor
              som utför ett väldigt viktigt uppdrag för samhället utan att vi
              äventyrar statsfinanserna. Jag är väldigt mån om att vi inte äventyrar
              statsfinanserna. Vi har varit benhårda från Miljöpartiet. Tidigare
              när vi hade en helt annan konjunktur, en högkonjunktur, hade vi
              ett högre finansiellt sparande än vad ni hade just för att det
              var viktigt att spara i ladorna när man har en högkonjunktur för
              att sedan kunna gå in med stimulanser om så krävs när vi är i
              en djup lågkonjunktur som vi nu ser.
            </seg>
            <seg n="ec7b3914">
              Det är inte bara Miljöpartiet eller för den delen oppositionen
              som har sagt att man kan behöva en lite mer expansiv politik än
              vad regeringen i alla fall i förstone vågade sig på, utan det
              är även till exempel ert eget finanspolitiska råd och många andra
              seriösa bedömare som har kommit med dessa förslag kanske inte
              exakt dessa förslag men i alla fall att man ska ha stimulanser.
            </seg>
            <seg n="089ba45f">
              Jag var nästan övertygad om att Fredrik Schulte skulle upprepa
              sin fråga som jag inte hann svara på och som handlade om att det
              ska löna sig att arbeta och hur vi får fler människor att arbeta.
              Jag vill ändå vara tydlig med att Miljöpartiet fortfarande vill
              ha någon form av jobbskatteavdrag för människor som tjänar lite
              där marginaleffekter kan vara ett reellt problem. Men däremot
              upplever inte jag att det inte lönar sig för mig att arbeta som
              riksdagsledamot om jag inte får ett jobbskatteavdrag. Jag har
              en så hög lön att det är en klar vinstaffär ändå. Så det tror
              jag inte är så stor fara.
            </seg>
            <seg n="35035374">
              Men de människor som inte har lyckats få ett jobb trots att det
              lönar sig måste ändå ha någon form av rimlig ersättning så att
              de klarar sig på en hygglig standard. Om man då bara säger att
              det ska löna sig att arbeta kan vi ta bort a-kassan helt. Det
              skulle helt klart ge de riktigt starka incitamenten. Men det tror
              jag tack och lov inte att Fredrik Schulte heller önskar.
            </seg>
          </u>
          <note type="speaker" n="c8736ea8">
            Anf. 135 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-774192e14a68d5c9-4" n="b6b0cf89">
            <seg n="557ce1c0">
              Herr talman! Det finns många olika saker som står på Miljöpartiets,
              Vänsterns och Socialdemokraternas önskelista. Nu kanske just detta
              med kostnadsersättning för frivilligarbete i kommunen är en till
              synes liten kostnadspott. Men det handlar fortfarande om många
              bäckar små.
            </seg>
            <seg n="272bd521">
              Vi i alliansen står fast vid att vi tänker värna statsfinanserna,
              och vi tänker inte riva upp reformer som vi har gjort bara för
              att det nu från många håll krävs stimulanser av ekonomin. Ska
              man dessutom stimulera ekonomin tror jag att det finns klokare
              sätt att göra det än genom att just öka möjligheten för frivilligarbetarna
              i kommunen att få kostnadsersättning.
            </seg>
            <seg n="202d4b2c">
              Det är värt att påpeka att trots våra bidragsåtstramningar har
              Sverige fortfarande en av världens mest generösa bidragsersättningar
              för dem som är arbetslösa. Vi har fortfarande en situation där
              en stor del av våra bidrag går till att ge en relativt hög ersättning
              till höginkomsttagare. Jag skulle snarare vilja vända på steken
              och säga så här: Jag tycker att det är väldigt angeläget att vi
              ser till att det inte lönar sig för höginkomsttagare att fastna
              i bidragsfällan och att låginkomsttagare inte tvingas betala höga
              skatter för att vara med och finansiera avgående eller avskedade
              bankdirektörers höga bidragsersättningar. Det tycker vi är en
              viktig rättvisefråga och en viktig fråga för att upprätthålla
              en känsla i det svenska samhället om att det faktiskt ska löna
              sig att arbeta och att arbete är någonting som ska premieras och
              uppmuntras.
            </seg>
          </u>
          <note type="speaker" n="df868c80">
            Anf. 136 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-7b50a1973d550916-1" n="24c22918">
            <seg n="2b282064">
              Herr talman! Jag skulle kanske vilja se lite mer ödmjukhet från
              Fredrik Schulte. I sitt anförande sade han att Sverige står väldigt
              bra rustat och att det finns stort hopp om att jobben kommer tillbaka.
              Jag hoppas också att jobben kommer tillbaka. Men vi befinner oss
              i en mycket djup lågkonjunktur och det behöver göras mycket för
              att städa upp efter den finanskris som vi just nu genomlever.
            </seg>
            <seg n="57b81f18">
              Vad ni bland annat gör på skatteområdet jag har lyssnat på de
              senaste replikväxlingarna är att ni faktiskt straffbeskattar vissa
              grupper. Ni har lyckats öka en skattebas, nämligen de arbetslösa.
              Det är inte nog med att de får en lägre a-kassa. De får också
              högre skatt i och med ert jobbskatteavdrag. Så är det. Är man
              arbetslös får man inget jobbskatteavdrag.
            </seg>
            <seg n="97f024b2">
              Jag lyssnade också på det som Fredrik Schulte sade om frivilligarbetarna.
              Enligt deras egna organisationer handlar det om ca 200 000 människor.
              De är inte få. De straffbeskattas också sedan vi ändrade regelsystemet
              för övriga avdrag.
            </seg>
            <seg n="8637ffd2">
              Vi från Vänsterpartiet har sagt att det finns fog för att hålla
              sig kvar vid nivån 5 000 kronor. Men se då över och ändra reglerna
              för de kostnadsersättningar som man får i stället. Varför, Fredrik
              Schulte, vill ni straffbeskatta vissa grupper i samhället?
            </seg>
          </u>
          <note type="speaker" n="9fb1d978">
            Anf. 137 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-774192e14a68d5c9-5" n="b6b0cf89">
            <seg n="b68de4c8">
              Herr talman! Jag kan instämma i Marie Engströms inställning att
              det krävs en stor ödmjukhet från oss politiker i den situation
              som Sverige nu befinner sig, att det finns väldigt många som nu
              kommer att gå in i arbetslöshet och att det kommer att vara väldigt
              tufft.
            </seg>
            <seg n="41ea31bc">
              Men min poäng är fortfarande att Sverige står mycket bättre rustat
              nu än någonsin tidigare när vi ska gå in i en sådan här typ av
              kris. Tidigare har Sverige varit ett land som har varit värst
              drabbat av denna typ av lågkonjunkturer. Nu står vi kanske bäst
              rustade.
            </seg>
            <seg n="cf3c779c">
              I USA kommer budgetunderskottet i år att vara prognostiserat
              till 12 ½ procent av bnp. I Storbritannien ligger det på 8 procent,
              om jag inte minns siffran fel.
            </seg>
            <seg n="5355bdc8">
              Sverige har extremt goda statsfinanser tack vare en ansvarsfull
              ekonomisk politik från den sittande regeringen. Sverige har haft
              en otroligt god sysselsättningsutveckling under de senaste två
              åren tack vare att vi har haft en politik som har gjort det lönsamt
              att arbeta. Det gör att vi nu står bättre rustade än de flesta
              länder att tackla denna kris trots att Sverige är ett litet väldigt
              exportberoende land. Det tycker jag ändå att vi ska vara stolta
              över. Det är värt att kommunicera. I kristider måste vi politiker,
              som sagt, också ta ansvar för att staka ut en känsla av hopp inför
              framtiden. Mycket tyder på att det finns.
            </seg>
            <seg n="21975d39">
              Vi straffbeskattar ingen. Vi har gjort det lönsamt att arbeta.
              Vi har sett till att de människor som går upp tidigt på morgonen,
              som arbetar åtta timmar om dagen och sedan kommer hem trötta faktiskt
              får någonting mer för det. Sverige har varit ett land där skillnaden
              är minimal mellan dem som jobbar och dem som inte jobbar.
            </seg>
            <seg n="6873a57f">
              Men jag tycker att Marie Engström också är svaret skyldig vad
              gäller på vilket sätt vi får fler människor i arbete genom att
              höja skatten för dem som arbetar och höja bidragen till dem som
              är höginkomsttagare och arbetslösa.
            </seg>
          </u>
          <note type="speaker" n="9e1cd59b">
            Anf. 138 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-7b50a1973d550916-2" n="24c22918">
            <seg n="9b65200b">
              Herr talman! För de människor som går upp på morgonen och går
              till sitt jobb och som sedan återvänder hem på kvällen och därefter,
              tyvärr, blir arbetslösa har ni höjt skatten. Så har ni gjort.
              Det är det jag menar med straffbeskattningen. Men Fredrik Schulte
              ger inget svar.
            </seg>
            <seg n="b89a7d38">
              Jag tycker att du, Fredrik Schulte, också negligerar den stora
              gruppen frivilligarbetare, att du behandlar den på ett väldigt
              nonchalant sätt. Ska de betala mer i skatt bara för att ni behöver
              pengar till att finansiera ett dyrt jobbskatteavdrag där pengarna
              i första hand går till människor som redan är välbeställda och
              som har jobb och höga inkomster? Är detta det svar Fredrik Schulte
              kan ge? Jag tycker att det hela är ganska anmärkningsvärt.
            </seg>
            <seg n="2cd054fb">
              Fredrik Schulte pratar egentligen mer, kan vi säga, makroekonomi.
              När jag ställer frågor i det lilla får jag svar i det stora så
              att säga. Javisst, ekonomin måste stimuleras, och det behövs finanspolitiska
              åtgärder, insatser. Självklart är det så. Vad som i dag står för
              dörren är kommunsektorn som är i behov av ett väldigt stort stöd.
              Då förfasar man sig över det Fredrik Reinfeldt sade i går kväll
              i en tv-debatt: att det inte kommer några pengar till kommunsektorn.
              Det är väldigt negativt för jobben.
            </seg>
          </u>
          <note type="speaker" n="4be682a1">
            Anf. 139 FREDRIK SCHULTE (m) replik:
          </note>
          <u who="fredrik_schulte_5559d3" xml:id="i-774192e14a68d5c9-6" n="b6b0cf89">
            <seg n="d9d7aad8">
              Herr talman! Det är väldigt intressant att se hur Vänstern på
              något sätt retoriskt försöker få till det så att en skattesänkning
              är en skattehöjning. Om vi sänker skatten för dem som jobbar har
              vi inte höjt skatten för dem som inte jobbar.
            </seg>
            <seg n="e268d06c">
              Visst är det så att de som inte jobbar relativt sett och givet
              sin inkomst får betala mer i skatt än de som jobbar. Men fortfarande
              är det så att en skattesänkning aldrig är en skattehöjning. Jag
              förstår inte hur Marie Engström kan få det till det, men det är
              så klart den politiska retoriken som här försöker spela ett spratt.
            </seg>
            <seg n="267721d4">
              Vi har sänkt skatten för dem som arbetar just för att göra det
              lönsamt att arbeta. På så sätt har vi skapat tillväxt och gjort
              att Sverige står bättre rustat inför den kris som nu väntar.
            </seg>
            <seg n="b9916365">
              När jag läste Marie Engströms reservation i betänkandet noterade
              jag en formulering som jag nästan lite grann skrattade åt att
              Vänsterpartiets skattepolitik handlar om att få fler i arbete.
            </seg>
            <seg n="2724aa87">
              Upprepade gånger både i den här debatten och i tidigare debatter
              har jag ställt frågan: På vilket sätt får vi fler människor i
              arbete genom att höja skatten för dem som jobbar? Fortfarande
              har jag inte fått något svar, inte i tidigare debatter och inte
              heller den här gången.
            </seg>
            <seg n="86a993fe">
              Det är väl så att bakom den här retoriken ligger trots allt den
              gamla vänsterpartistiska politiken, den politik som Lars Ohly
              under valrörelsen gick ut med att man skulle massanställa inom
              offentlig sektor; 140 000 fler människor skulle arbeta där. Man
              förbiser helt att en anställning i offentlig sektor måste åtföljas
              av en anställning i privat sektor. Det tycks man helt ha glömt.
            </seg>
            <seg n="a0be2cb3">
              Jag antar att det är enkelt att vara vänsterpartist, för då har
              man alltid sedelpressarna att tillgripa. Svårare är det nog att
              vara socialdemokrat och behöva kompromissa och komma överens om
              en sådan politik.
            </seg>
          </u>
          <note type="speaker" n="2f43ad49">
            Anf. 140 JÖRGEN JOHANSSON (c):
          </note>
          <u who="ylva_johansson_611fd6" xml:id="i-ad8b710a13dd4a0a-5" n="0da75cda">
            <seg n="ee032655">
              Herr talman! Den förra regeringens jobbpolitik var misslyckad.
              Den nuvarande regeringen däremot har prioriterat arbetslinjen
              och styrt utvecklingen via ekonomiska incitament.
            </seg>
            <seg n="39d863fd">
              Resultatet före den globala finanskrisen var ett mycket bra utfall
              i antalet sysselsatta. Den globala finanskrisen innebär att situationen
              ekonomiskt i dag är ansträngd såväl för företag som för kommuner,
              landsting och statlig verksamhet.
            </seg>
            <seg n="5113fa68">
              Men målet om fler arbetade timmar ligger kvar. Det är ju främst
              genom fler arbetade timmar som välfärdskedjan kan upprätthållas.
              I mitt anförande under den tidigare punkten hade jag med en beskrivning
              av välfärdskedjan. Jag beskriver den återigen, för jag anser att
              det är oerhört viktigt att det här verkligen tränger igenom.
            </seg>
            <seg n="4877c816">
              Välfärdskedjan består av företagandet som i sin tur skapar jobb,
              jobb som ger lön, lön som ger skatt, skatt som ger välfärd. Det
              är viktigt att hela tiden ha den här kedjan klar för sig och att
              hela tiden stimulera företagandet så att vi får fram de jobb som
              i slutändan blir den välfärd som vi alla talar oss varma för.
            </seg>
            <seg n="dbd37606">
              Herr talman! I dagens betänkande behandlas ett antal motioner.
              Det som jag ser som det mest intressanta är oppositionens syn
              på utskottets förslag till beslut. Man kan konstatera att Socialdemokraterna
              och Vänsterpartiet i den första delen av betänkandet, i huvudavsnittet,
              yrkar bifall till ett antal motioner, medan Miljöpartiet yrkar
              avslag på samtliga motioner. Det visar på spretigheten i den samlade
              oppositionen.
            </seg>
            <seg n="d230912a">
              Herr talman! Samtidigt instämmer jag i mycket av det som sägs
              i reservationerna. Jag är övertygad om att vi alla bekänner oss
              till grundsynen alla människors lika värde och rättigheter.
            </seg>
            <seg n="8cb3686a">
              Det är också utifrån det synsättet som regeringens satsningar
              gjorts, alltså för att öka det ekonomiska utfallet för den anställde,
              något som i sin tur påverkar pensionssystemet så att pensionärerna
              får mer pengar i plånboken.
            </seg>
            <seg n="5e1e71e8">
              Jag tar för givet att det också är därför som Socialdemokraterna
              i stort ställer upp på jobbskatteavdrag ett och på jobbskatteavdrag
              två. Vi kan väl förvänta oss att man framåt hösten ställer upp
              också på jobbskatteavdrag tre. Hela tiden har man ju agerat så
              att man först ett tag har varit emot för att sedan ställa upp.
            </seg>
            <seg n="987385d9">
              Vidare delar jag grundsynen att vi ska ha en fördelningspolitik
              som står för rättvisa mellan generationerna. Jag instämmer i att
              det är viktigt att ha ett skattesystem som är enkelt, enhetligt
              och likformigt ett mål som vi måste eftersträva att nå. Jag konstaterar
              att det finns mycket att göra här.
            </seg>
            <seg n="f16b092f">
              Målet med skatteuppgörelsen i början av 1990-talet var att förenkla.
              Tyvärr kan vi i dag konstatera att vi sedan dess har infört närmare
              300 särregler, så det förenklade skattesystemet har i stället
              blivit ett komplicerat system. Här behöver, som sagt, en översyn
              göras. Jag delar därför Miljöpartiets syn i det avseendet.
            </seg>
            <seg n="6786f272">
              Samtidigt kan vi väl konstatera att förändringarna av fastighetsskatten
              till stor del har undanröjt effekterna av ett skattesystem som
              av befolkningen upplevts som det mest orättvisa och det mest rättsosäkra
              systemet. Jag betonar att det trots det som gjorts finns mer att
              göra också på det området.
            </seg>
            <seg n="52970267">
              Herr talman! Skatter ska trygga finansieringen av den gemensamma
              välfärden och främja sysselsättning och tillväxt. Det kan man
              läsa i Socialdemokraternas reservation. Givetvis är vi överens
              även om den beskrivningen. Vi är också överens om att personer
              med höga inkomster ska betala mer i skatt än grupper med låga
              inkomster. Inriktningen på de förändringar som gjorts inom skatteområdet
              har också haft den profilen. Jag skulle vilja få exempel från
              representanterna för den tidigare regeringen och höra hur de hade
              löst detta med skattesänkningar och fått samma låglöneprofil som
              vi med de nu genomförda förändringarna har uppnått.
            </seg>
            <seg n="283cf53a">
              Sanningen är att en kommunalanställd aldrig tidigare har fått
              så mycket mer pengar i plånboken som under de senaste två åren
              skattenedsättningen och löneökningen då hopräknade. Det förhållandet
              borde ge Socialdemokraterna en tankeställare.
            </seg>
            <seg n="799eef63">
              Herr talman! Mot den bakgrunden blir jag något fundersam även
              över Vänsterpartiets kommentar till nettoutvecklingen av kvinnolönerna.
              Med jobbskatteavdragets profil är vinnarna just kvinnorna. I och
              med att kvinnorna ofta är verksamma inom offentlig sektor och
              ofta har lägre inkomster är det de som är vinnare beträffande
              jobbskatteavdraget. Men givetvis går det att se det här från olika
              infallsvinklar. Faktum kvarstår dock: Efter vedertagna mätningsprinciper
              är det de som har låga inkomster som är vinnare när det gäller
              jobbskatteavdraget.
            </seg>
            <seg n="01b6088e">
              En person i Karlstad som har en inkomst på 20 000 kronor i månaden
              får exempelvis, förutom lönehöjningen, 1 238 kronor mer netto
              i månaden efter gjorda jobbskatteavdrag. Det innebär 14 856 kronor
              mer i plånboken per år och 21 procent lägre skatt än år 2006.
            </seg>
            <seg n="749f4389">
              Jag hävdar att aldrig förr har kvinnogruppen fått en så stor
              nettolöneökning som den har fått under den här perioden.
            </seg>
            <seg n="2639686c">
              Herr talman! Vad gäller ersättningar från kommuner är det en
              viktig fråga då de berör så väl kontaktpersoner som de som har
              behov av kontaktpersoner, förvaltare, god man eller liknande.
              Utskottet betonar vikten av att de här grupperna får stöd från
              samhället.
            </seg>
            <seg n="977f4dee">
              Som jag ser det gäller det såväl kostnadsersättning som avgiftsfrihet
              för mindre belopp. Det finns ett förslag från Skatteverket som
              bereds på departementet. Jag ser fram emot en lösning på det här
              ärendet. Det kan aldrig vara så att vi bygger system som bidrar
              till att hindra människor från att vara medmänskliga. Låt oss
              avvakta vad departementet kommer med innan vi tar debatten och
              rör upp känslorna i den här frågan. Jag är övertygad om att det
              kommer att lösa sig på ett bra sätt.
            </seg>
            <seg n="33c0038b">
              Herr talman! Skattereduktion på hushållsarbete är en följetong
              vid vår behandling av inkomstbeskattning. Jag konstaterar att
              reservanterna uppenbarligen inte vill att vi ska få fler jobb,
              att kvinnojobb ska skapas, att vi tvättar en svart sektor vit
              och att de här människorna också ska få ta del av Välfärdssverige.
              Det är förvånande då vi ständigt får höra att åtgärderna mot svartjobb
              är för dåliga från regeringens sida. Det handlar om svartjobb
              som har fått frodas fritt under den socialdemokratiska regeringen.
            </seg>
            <seg n="6913ba82">
              Nu utvidgas kampen mot svartjobben genom att vi tillför arbeten
              på huset, tidigare ROT-avdrag. Men även det är uppenbarligen oppositionen
              emot. Det förvånar. ROT-avdragen var en fråga under den gamla
              s-regeringen där man hade ett bra exempel på hur man tvättade
              svarta pengar vita.
            </seg>
            <seg n="c082ed9e">
              Dessutom bidrar just ROT-avdragen till jobb under den finanskris
              och lågkonjunktur vi har för tillfället. Det är också en behövlig
              injektion för att komma till rätta med det eftersatta underhåll
              som vi har i våra bostäder i Sverige om vi jämför med våra grannländer.
            </seg>
            <seg n="badfc77b">
              Herr talman! Utskottet har på ett konstruktivt sätt hanterat
              de motioner som finns i betänkandet. Ett tydligt exempel är hanteringen
              av att avföra alkolås från förmånslistan för bilar. Vi ser fram
              emot en snabb hantering av den frågan från regeringen så att vi
              kan bidra till att alkolås finns i fler bilar och därmed förhoppningsvis
              också minska antalet berusade personer i trafiken.
            </seg>
            <seg n="6a5c608a">
              Herr talman! Med detta yrkar jag bifall till förslaget till beslut
              från utskottet.
            </seg>
          </u>
          <note type="speaker" n="306b2135">
            Anf. 141 BRITTA RÅDSTRÖM (s) replik:
          </note>
          <u who="britta_radstrom_67c82d" xml:id="i-512e97f2be9f7440-3" n="c4b8becd">
            <seg n="c66aea9f">
              Herr talman! Man häpnar när man för debatt med regeringspartierna
              och de talar om sanningen när vi har fakta på bordet! Det fungerar
              som att hälla vatten på en gås. Antagligen är ni oinvigda i saker
              och ting. Det värsta jag har hört är att kvinnorna skulle vara
              vinnarna på jobbskatteavdraget!
            </seg>
            <seg n="37b7598a">
              Herr talman! I nästa andetag säger Jörgen Johansson: Hushållsnära
              tjänster skapar kvinnojobb! Vad är det för syn på vad kvinnor
              ska arbeta med? Är det unga studenter som i Finland, eller är
              det invandrarkvinnor? Vad är det för kvinnojobb vi talar om? Varför
              skulle hushållsnära tjänster enbart rikta sig mot kvinnor?
            </seg>
            <seg n="93c664f5">
              Att det kan skapa en del vita jobb är helt klart. Men vi vet
              att skatteundandraget, skatteflykten, uppgår till 133 miljarder
              enligt Skatteverket. Det är inte några hushållsnära tjänster som
              kan få in de pengarna. Det kan jag lova.
            </seg>
            <seg n="1426325f">
              Jag hade en fråga till Fredrik Schulte som jag aldrig fick något
              svar på. Det handlar om den borgerliga skattepolitiken. Man låtsas
              i dag som att det går att sänka skatterna och ändå behålla samma
              nivå på den sociala välfärden.
            </seg>
            <seg n="bf560c30">
              Den skattenivå vi nu har på 46 procent av bnp räcker inte för
              att betala dagens åtaganden och ännu mindre kommande dagars åtaganden.
              Det gäller särskilt som vi vet hur den demografiska utvecklingen
              ser ut.
            </seg>
            <seg n="11b82d17">
              Vilken välfärd vill ni ha? Vad ska få stryka på foten? Det vore
              intressant om Jörgen Johansson kunde svara på det.
            </seg>
            <seg n="d1c44859">
              Samtidigt vill jag nämna jobbpolitiken. Socialdemokraterna har
              alltid stått för jobbpolitik som har inkluderat bra löner, arbetsrätt
              och rättigheter.
            </seg>
          </u>
          <note type="speaker" n="a5a75dbc">
            Anf. 142 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-6" n="0da75cda">
            <seg n="57befdbd">
              Herr talman! Inom kommuner och landsting är det ungefär 1,1 miljoner
              anställda. Den klart övervägande andelen anställda av den mängden
              människor är kvinnor. Många av de jobben ligger i de lägre lönenivåerna.
              Därför hävdar jag att den grupp som har fått det klart bästa utfallet
              av jobbskatteavdraget är kvinnor.
            </seg>
            <seg n="7c238529">
              Vi vet också att ingen annan grupp har fått ett så pass bra lönelyft
              som de inom just det här området. Det är ingenting man behöver
              häpna över när jag säger att det är här kvinnorna finns. Dessutom
              är det så och jag önskar att det inte var så att man för en hel
              del av städjobben har kvinnor som anställda. Det är ofta kvinnor
              som har jobbat svart. Det är många invandrarkvinnor som nu får
              möjligheten till en lön och tillgång till hela Välfärdssverige,
              vilket de tidigare inte har haft.
            </seg>
            <seg n="7a84157c">
              Jag kan ta Karlstad som ett exempel. Om vi tittar på en kvinna
              med 20 000 kronor i lön får hon 1 238 kronor mer i månaden av
              avdragen. Man hävdar att männen gynnas eftersom de har högre lön.
              Men tittar vi på procentsatsen har vi sänkt skatten för just den
              här gruppen med 21 procent. Gruppen som ligger på 25 procent har
              3 procent lägre skattesänkning. Vi som ligger på riksdagsledamotsnivå
              har närmare 10 procents sänkning av rabatten, det vill säga lägre.
            </seg>
            <seg n="ebabb578">
              Profilen är inriktad på just den grupp där kvinnojobben finns.
            </seg>
          </u>
          <note type="speaker" n="d866b03d">
            Anf. 143 BRITTA RÅDSTRÖM (s) replik:
          </note>
          <u who="britta_radstrom_67c82d" xml:id="i-512e97f2be9f7440-4" n="c4b8becd">
            <seg n="d730b899">
              Herr talman! Det vore intressant att se den statistiken. Jag
              hävdar fortfarande att jobbskatteavdraget är djupt orättvist.
              Det är de som tjänar minst som också får minst i skattesänkningar.
              Det kanske är de som skulle ha behövt mest för att kunna stimulera
              ekonomin.
            </seg>
            <seg n="dda9931f">
              Jag får inget svar på den fråga jag ställde om vilken välfärd
              ni vill ha. Vad ska vi dra ned på framöver, eftersom skatteunderlaget
              minskar hela tiden? Samtidigt är vi på samma väg mot ett ekonomiskt
              och samhälleligt moras som när vi tog över 1994 efter den förra
              borgerliga regeringen.
            </seg>
            <seg n="2dc98f17">
              Vi skapade jobbpolitik och gjorde insatser för att öka antalet
              arbeten. Den här regeringen drog under sina första ett och ett
              halvt år väldig nytta av det. Jobben kom då. Det var precis som
              före detta statsministern Göran Persson sade: Jobben kommer.
            </seg>
            <seg n="83e17cfa">
              Det har ni dragit nytta av. Det har inte berott på er politik
              eller den ekonomi som ni har förutsatt. I stället har ni hållit
              på att sänka skatterna när vi kommit i ett kaos i världens ekonomi
              över huvud taget.
            </seg>
            <seg n="0ac5c4fc">
              Det är omoraliskt, orättvist och oansvarigt att hålla på med
              sådana skattesänkningar när hela världen går på knä i ekonomin.
            </seg>
          </u>
          <note type="speaker" n="abbb9fc0">
            Anf. 144 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-7" n="0da75cda">
            <seg n="32e99b0e">
              Herr talman! Det är något magstarkt att tala om moras i svenskt
              perspektiv när vi jämför med vår omvärld. Det gäller på område
              efter område när vi tittar på Europa. Det är ett land som vi kanske
              kan jämföra oss med, och det är Finland. I övrigt har vi kris
              och elände överallt.
            </seg>
            <seg n="ba286342">
              Det är väl att vi har haft en regering de senaste åren som har
              fört en ekonomiskt ansvarsfull politik så att vi har något att
              sätta emot i de här sammanhangen. Sedan är det väl så att man
              ser vad man vill se. Det är uppenbart på det viset.
            </seg>
            <seg n="4a2e37ab">
              Det är underligt med ett parti som ofta allierar sig med en hel
              del av fackföreningarna. Det begär jag mer av när man tittar på
              och gör jämförelser. Det finns vedertagna principer för hur man
              arbetar och jämför med procentsatser.
            </seg>
            <seg n="edcc4a71">
              Jag är övertygad om att Metall aldrig skulle ha accepterat ett
              annat sätt att resonera om löneförhöjningar än procentsatser.
              Gör jag den jämförelsen är profilen mycket tydlig. Det är de med
              de låga inkomsterna som har fått det stora utfallet av jobbskatteavdraget.
            </seg>
            <seg n="ef633a2d">
              Jag rekommenderar er att gå in och kontrollera det på nätet under
              jobbskatteavdrag.se.
            </seg>
            <seg n="5d7dfa01">
              Vi diskuterar välfärdsuppdraget. För att finansiera välfärden
              krävs det att vi har människor i arbete. Arbete är nyckeln till
              hela Välfärdssverige. Det är också nyckeln till pensionernas utveckling
              och så vidare. Vi måste arbeta med att få fler människor i arbete.
              Där misslyckades den gamla regeringen, och den här regeringen
              har lyckats relativt väl. Sedan har finanskrisen kommit, och den
              är extraordinär. Jag förmodar att ni inte skyller finanskrisen
              på nuvarande regering.
            </seg>
          </u>
          <note type="speaker" n="124bc545">
            Anf. 145 HELENA LEANDER (mp) replik:
          </note>
          <u who="helena_leander_1a8ec1" xml:id="i-20e0c05a70b8fd7b-3" n="d824614f">
            <seg n="631d4ffc">
              Herr talman! Jörgen Johansson menar att IF Metall aldrig skulle
              acceptera att få sina löneförhöjningar i någonting annat än procent.
              Såvitt jag vet går de faktiskt efter kronpåslag. Men det är lätt
              att snurra in sig i det där med procenten. Det är en diskussion
              vi har fört i evigheter, och det känns inte som om vi kommer någon
              vart. Ni säger: Titta, de får faktiskt några mer procent. Vi säger:
              Titta, de här pengarna har ni och så här mycket går till dem som
              tjänar mycket och så här lite går till dem som tjänar lite.
            </seg>
            <seg n="5a9fa512">
              Det är ingen naturlag när man utformar politik att man måste
              utgå från procentsatser. Man kan till exempel göra som man har
              gjort i det rödgröna samarbetet under den tidigare mandatperioden,
              då man har sänkt grundavdraget på ett sätt som har gjort att det
              i den mån det inte har varit helt lika snarare har gynnat låg-
              och medelinkomsttagare.
            </seg>
            <seg n="17a10d70">
              Politik är någonstans det möjligas konst, brukar det sägas. Men
              här har ni abdikerat och säger att ni måste utforma det här så
              att det ger mest till de rika. Sedan lyfter ni fram någon liten
              lågutbildad, lågavlönad kvinna och säger: Titta, hon har också
              fått lite pengar så bra vi är! Vi har gynnat de fattiga kvinnorna!
              Men ni glömmer att säga att de välavlönade männen fick bra mycket
              mer.
            </seg>
            <seg n="837982a9">
              Någonstans skulle det kanske vara ärligt att säga att det är
              en prioritering man har gjort. Den gör vi väldigt annorlunda från
              vår sida.
            </seg>
          </u>
          <note type="speaker" n="75f7db81">
            Anf. 146 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-8" n="0da75cda">
            <seg n="d2eb63fb">
              Herr talman! Jag hänvisar till vedertagna principer eftersom
              de jag debatterade med i den frågan ofta har kontakter med den
              fackliga sidan. Där är detta det vedertagna sättet att arbeta.
            </seg>
            <seg n="7ed3fd72">
              Jag delar uppfattningen att man mycket väl skulle kunna göra
              en förändring, men jag har en känsla av att det här är ett mycket
              komplicerat system. Om man ser på arbetsmarknaden i övrigt är
              detta kanske främst en fråga för arbetsmarknadens parter. Däremot
              är det givet att vi själva styr över skattesystemet.
            </seg>
          </u>
          <note type="speaker" n="e0c5d9fc">
            Anf. 147 HELENA LEANDER (mp) replik:
          </note>
          <u who="helena_leander_1a8ec1" xml:id="i-20e0c05a70b8fd7b-4" n="d824614f">
            <seg n="297ff1a0">
              Herr talman! Precis så är det. Lönerna är en fråga för arbetsmarknadens
              parter. Då blir det nästan ännu lustigare när man hör Jörgen Johansson
              ta åt sig äran för att många kvinnogrupper har fått högre löner
              under regeringens regeringsinnehav.
            </seg>
            <seg n="09899fba">
              Om vi nu köper att det är arbetsmarknadens parter som bestämmer
              lönerna, vilket jag tycker att vi ska göra, kan vi se att det
              som vi har att bestämma över är skatterna. Då kan vi bestämma
              om vi vill ha en fördelningspolitik där de stora skattesänkningarna
              går till dem som tjänar mycket eller till dem som tjänar lite
              eller om vi vill smeta ut det rakt över. Vi tycker nog att det
              är rimligare att man ger skattesänkningarna till dem som bäst
              behöver det, det vill säga till dem som tjänar lite.
            </seg>
          </u>
          <note type="speaker" n="75d131f6">
            Anf. 148 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-033712a4f6a51ea8-0" n="0da75cda" next="i-7d925134523d1fe8-0">
            <seg n="02500f29">
              Herr talman! Diskussionen kan givetvis föras, men jag har en
              känsla av att det finns många grynnor i fortsättningen i den här
              typen av synsätt. Det vi kan föra diskussionen om i så fall är
              nivån på grundavdraget och om det kan vara en väg att gå.
            </seg>
            <seg n="06a39f99">
              Men låt oss på våra kammare analysera och fundera på hur vi går
              vidare. I dagens läge är det vedertagna systemet det som vi arbetar
              efter. Med den arbetstakt som vi har haft har vi inte kunnat analysera
              några andra system.
            </seg>
          </u>
          <note n="fdaf12f9">
            Anf. 149 GUNNAR ANDRÉN (fp):
          </note>
          <note n="f09f7665">
            Herr talman! Ärade åhörare! Det betänkande vi nu har att debattera
            och senare besluta om heter Allmänna motioner om inkomstskatter
            . Det är skatteutskottets betänkande nr 25 för detta riksmöte.
          </note>
          <u who="ylva_johansson_611fd6" xml:id="i-7d925134523d1fe8-0" n="0da75cda" prev="i-033712a4f6a51ea8-0">
            <seg n="31db03ba">
              Jag har noga läst dessa 102 motioner vilkas yvighet jag skulle
              vilja beteckna som betydande. Jag har vidare läst utskottsmajoritetens
              argument och beslutsförslag, som jag för tids vinnande vill hänvisa
              till. Jag har slutligen noga studerat de 10 reservationer och
              två särskilda yttranden som har fogats till betänkandet.
            </seg>
            <seg n="7ee7f2c3">
              Som talmannen möjligen har observerat har jag städse försökt
              hålla mig strikt till ämnet för den debatt som pågår i kammaren.
              Att jag däremot i den föregående debatten om den kommunala ekonomin
              slutligen hamnade hos General Motors i Detroit ber jag om tillgift
              för. Jag betecknar det som ett olycksfall i kammaren. Det är därför
              jag ber att få göra bot och bättring.
            </seg>
            <seg n="15a80e79">
              Som förebild tar jag reglerna i radioprogrammet På minuten :
              Man ska först och främst hålla sig till ämnet. Man får inte tveka.
              Man får inte upprepa sig. Och man får inte lämna lokalen.
            </seg>
            <seg n="0e323988">
              Därför, herr talman, vill jag sammanfattningsvis yrka bifall
              till utskottsmajoritetens balanserade förslag och emotser eventuella
              repliker på detta anförande.
            </seg>
            <seg n="4182ac3c">
              Anf. 150 LENNART SACRÉDEUS (kd):
            </seg>
            <seg n="23190270">
              Jag tänker fokusera mitt framförande på ett par områden som ligger
              Kristdemokraterna och mig varmt om hjärtat. Det handlar om principer,
              och jag vill också kalla det för politiska dygder, som personligt
              ansvar, decentralisering och subsidiaritet. Inom ramen för detta
              handlar det om att kunna leva på sin lön och om vem som har rätt
              till sin inkomst.
            </seg>
            <seg n="766dd7c7">
              Allians för Sverige kan aldrig stå för en syn på medborgarnas
              inkomster som något som staten har rätt att godtyckligt disponera
              och äga fri dragningsrätt på.
            </seg>
            <seg n="afd7df79">
              Herr talman! Staten äger inte medborgarnas löner. Varje skatteuttag
              som görs ska vara väl motiverat och visa på respekt för medborgarnas
              pengar vare sig det är inkomst från lön eller inkomst från kapital.
            </seg>
            <seg n="7010ed17">
              En annan grundläggande kristdemokratisk och alliansbaserad inställning
              är att skatt ska betalas efter bärkraft. Gemensamt och solidariskt
              ska vi bära den börda som vår gemensamma välfärd kräver. Alla
              ska inte betala lika mycket. Högavlönade ska betala mer än lågavlönade.
            </seg>
            <seg n="a740dc6b">
              Därför är jag glad att alliansen genomdrev jobbskatteavdraget
              ett avdrag först och främst inriktat på låg- och medelinkomsttagare
              som sjuksköterskor, brandmän, lärare, tjänstemän och andra grupper.
              Varje månad får nu dessa inkomst- och yrkesgrupper ett viktigt
              extra tillskott i plånboken på runt tusenlappen av pengar som
              de har slitit hårt för och som rättmätigt tillhör dem själva.
            </seg>
            <seg n="033a60cc">
              Herr talman! Alltför höga skattenivåer inkräktar på den enskilda
              människans och familjens rätt och ansvar att förverkliga grundläggande
              värden och livsmål. Dessa värdekonservativa och liberala principer
              utgör kärnvärden hos Allians för Sverige.
            </seg>
            <seg n="9f8480d7">
              Herr talman! Att höja skatten betyder inte nödvändigtvis att
              mer pengar flödar in i statskassan. Att höja skatter innebär inte
              sällan effektivetsförluster i ekonomin. Detta är oerhört allvarligt,
              speciellt i det konjunkturläge som råder nu.
            </seg>
            <seg n="65317b8d">
              Det sista företagen behöver är ytterligare pålagor som gör det
              ännu svårare att överleva. För den enskilda individen och för
              familjen innebär det naturligtvis en välfärdsförlust för dem som
              i dag lever på marginalen.
            </seg>
            <seg n="52a100f2">
              Herr talman! Oppositionen hävdar att vi i alliansen har gett
              upp solidaritetstanken och välfärdssystemet och övergett de institutioner
              som drivs med allmänna, eller skattebetalarnas, medel. Självfallet
              menar vi i Allians för Sverige att det inte är på det sättet.
              Genom att hushålla med statens medel, upprätthålla budgetdisciplin
              och värna överskottsmålet under de goda åren står vi nu bättre
              rustade än de flesta andra EU-länder att möta den globala lågkonjunktur
              som har vräkt fram över vårt Sverige och detta utan att behöva
              chockhöja skatterna.
            </seg>
            <seg n="78c34ac7">
              Alliansens skattepolitik och budgetpolitik står därmed i stark
              kontrast till oppositionens iver att spendera. Vi ser inte medborgarna
              som en skattkammare som man kan ösa mer och mer ur.
            </seg>
            <seg n="f303fec9">
              En sannolik bedömning är att oppositionen i valet 2010 aldrig
              kommer att möta väljarna med budskapet att återställa skattesänkningar
              som har genomförts under denna mandatperiod.
            </seg>
            <seg n="151d42c0">
              Vi kristdemokrater vill utöka jobbskatteavdraget till att även
              omfatta de pensionärer som har haft inkomster under det år de
              fyllt 65 år.
            </seg>
            <seg n="680a9adc">
              Herr talman! Låt mig nu gå över till förutsättningarna för den
              ideella sektorn. Någon har hört detta i kammaren förr, men låt
              mig återkomma till ett för Kristdemokraterna och många inom alliansen
              kärt ämne.
            </seg>
            <seg n="daf5c894">
              Ett vitalt civilt samhälle är av största vikt för en levande
              demokrati, för ett mänskligt samhälle och för att skapa social
              tillit och sammanhållning, för det vi kristdemokrater kallar samhällsgemenskap.
              Därför måste stat och kommun i första hand främja och stödja,
              men definitivt inte ta över, det engagemang som finns i olika
              medborgarsammanslutningar. Det civila samhället utgörs av naturliga
              gemenskaper som familjer, släkt, grannskap, intresseföreningar
              såsom idrotts- och fackföreningsrörelsen, hjälporganisationer
              och trossamfund.
            </seg>
            <seg n="a571830d">
              För att stärka den ideella sektorn och främja människors ansvarstagande
              för varandra har vi kristdemokrater envetet, påstridigt och uthålligt
              verkat för att Sverige, i likhet med nästan alla andra industrialiserade
              länder, ska införa ett skatteavdrag för gåvor till ideella organisationer
              i vårt land.
            </seg>
            <seg n="939f276e">
              Herr talman! Ytterst handlar detta om att statsmakterna genom
              skattesystemet uppmuntrar, sanktionerar och gör det förebildligt
              att stödja föreningsliv, välgörenhet och ideella insatser genom
              frivilliga gåvor. Det är nu hög tid att regeringen agerar och
              lever upp till sitt vallöfte att förbättra villkoren för den ideella
              sektorn samt att stärka det civila samhället. Att införa ett avdrag
              för gåvor till ideella organisationer vore ett viktigt steg i
              förverkligandet av en sådan ambition. Sverige är dessutom nästan
              helt ensamt inom EU och västvärlden om att inte ha avdragsrätt
              för gåvor. Detta trista faktum gör frågan ännu mer angelägen.
            </seg>
            <seg n="bff54d8b">
              Avdrag för ideella gåvor skulle underlätta byggandet av ett varmare
              och mer omtänksamt samhälle. Om Sverige ska få en växande ideell
              sektor, herr talman, måste det skapas möjligheter för ett ökat
              engagemang och ett ökat givande.
            </seg>
            <seg n="7fcf73fd">
              Vi har nu kommit klart längre än när jag stod här i talarstolen
              och efterlyste just detta i förra vårens inkomstskattedebatt.
              Alliansmajoriteten i skatteutskottet kan nämligen i årets betänkande
              peka på den 16 juni 2009 som det datum då utredningen ska slutredovisas.
              För mig, för många kristdemokrater och för många i alliansen är
              den 16 juni i år ett spännande och viktigt datum.
            </seg>
            <seg n="e378eded">
              Herr talman! Den ekonomiska kris som drabbat Sverige har också
              drabbat de utsatta organisationer som är helt beroende av ideellt
              stöd och finansiering. I medierna har vi i början av denna månad
              kunnat läsa om hur idrotts- och kulturlivet drabbats när Sparbanksstiftelserna
              genom oförsiktig belåning av sina aktier, vill jag lägga till
              inte längre kommer att kunna ge större bidrag till den ideella
              sektorn i framtiden. Sedan Sparbanksstiftelserna skapades i mitten
              av 1990-talet genom bildandet av Swedbank har över 2,3 miljarder
              kronor delats ut till bland annat den ideella sektorn.
            </seg>
            <seg n="a9569f96">
              Ingen vet i dag hur alla dessa ungdomssatsningar, inte minst
              inom föreningslivet, kulturen, idrotten och trossamfunden, ska
              kunna kompenseras ekonomiskt framöver. Detta visar vikten av att
              inte vara beroende av några få välgörenhetsgivare eller donatorer,
              utan man bör ge breda grupper av befolkningen ett ökat incitament
              att stödja den ideella sektorn.
            </seg>
            <seg n="1fbb09bc">
              Herr talman! Jag ska avsluta med att ta upp några nordiska exempel.
              I till exempel Danmark har man ett system som tillåter att medborgare
              gör avdrag för gåvor till olika typer av ideella föreningar och
              kyrkor. I Norge ges möjlighet för enskilda personer att göra avdrag
              för gåvor till frivilligorganisationer upp till ett takbelopp.
            </seg>
            <seg n="1a43959d">
              I Sverige har Frivilligorganisationernas insamlingsråd föreslagit
              att ideella gåvor och bidrag till deras konton görs avdragsgilla
              i privatpersoners och företags självdeklarationer.
            </seg>
            <seg n="d2bee678">
              Vi kristdemokrater och Allians för Sverige hävdar att staten
              inte ska detaljstyra föreningslivet, hjälporganisationer, fackföreningar,
              kyrkor och samfund. Uppgiften för staten är att sätta upp spelregler
              och ramar som gynnar den ideella sektorns utveckling. Den uppgiften
              är angelägen nog.
            </seg>
            <seg n="7084e477">
              Herr talman! Det är beklagligt att Sverige i dag är ett av få
              länder i den europeiska unionen där det inte finns något skatteavdrag
              för ideella gåvor. Vi kristdemokrater och övriga allianspartier,
              Moderaterna, Centerpartiet och Folkpartiet liberalerna, tänker
              ändra på detta under innevarande mandatperiod. Socialdemokraterna,
              Vänsterpartiet och Miljöpartiet är välkomna med på vagnen.
            </seg>
          </u>
          <note n="ae9f8960">
            Herr talman! Å Kristdemokraternas vägnar yrkar jag bifall till
            utskottets förslag i betänkandet och avslag på samtliga reservationer.
          </note>
          <note type="speaker" n="d06bc3ec">
            Anf. 151 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-b43f2c42ad161a81-0" n="24c22918" next="i-b85f09eec3832970-0">
            <seg n="690e34ef">
              Herr talman! I sitt anförande säger Lennart Sacrédeus att högavlönade
              ska betala mer i skatt än högavlönade. Jag förstår att det var
              en felsägning. Det kanske ska vara så att högavlönade ska betala
              mer i skatt än lågavlönade. Eller det kanske är så att lågavlönade
              ska betala mer än högavlönade. Vad vet jag?
            </seg>
            <seg n="267dbc6c">
              Jag kan i alla fall säga att varje år när ni lämnar er budget
              ställer jag en fråga till riksdagens utredningstjänst. Jag vill
              ha reda på två saker. Hur ser förändringarna i den ekonomiska
              situationen ut i olika inkomstgrupper, det som vi kallar deciler
              i det här huset? Då får jag ett svar som gäller decil 1 till decil
              10. Sedan frågar jag hur den här förändringen fördelar sig på
              kvinnor respektive män, och då får jag svar på det också. Tyvärr
              har jag inte med mig det diagram som jag brukar göra utifrån RUT:s
              analys, men där brukar man klart och tydligt se att de högre decilerna,
              8, 9 och 10, får ett bättre ekonomiskt utfall av era förslag samt
              att det i första hand gäller männen. Det framstår väldigt klart
              och tydligt. Det säger jag mot bakgrund av de diskussioner som
              har varit här i dag i det här ärendet. Jag begärde inte replik
              tidigare för att delta i den diskussionen.
            </seg>
            <seg n="a6ec166b">
              Jag har några frågor till Lennart Sacrédeus. Varför vill ni straffbeskatta
              frivilligarbetare? Instämmer Lennart Sacrédeus i det som Fredrik
              Schulte sade förut om att finansiera jobbskatteavdraget och samtidigt
              införa avdragsrätt för gåvor till ideella föreningar?
            </seg>
          </u>
          <note n="27f9dc85">
            Anf. 152 LENNART SACRÉDEUS (kd) replik:
          </note>
          <u who="marie_engstrom_e6a38f" xml:id="i-b85f09eec3832970-0" n="24c22918" prev="i-b43f2c42ad161a81-0">
            <seg n="e0419c72">
              Herr talman! Först vill jag ha en sak förd till protokollet,
              och jag tror att det blir rätt då. Om jag har sagt att högavlönade
              ska betala mer i skatt än högavlönade blev det fel. Det måste
              vara att högavlönade ska betala mer än lågavlönade. Så står det
              i alla fall i mitt manus. Jag ber om ursäkt för denna felläsning,
              men jag är övertygad om att Marie Engström förstod vad som var
              andemeningen.
            </seg>
            <seg n="89510aa7">
              Sedan får jag nog be Marie Engström repetera frågorna. Jag tyckte
              inte att jag riktigt kunde följa med i vad detta med straffbeskattning,
              frivilligarbete och det som nämndes av Fredrik Schulte handlade
              om. Det nådde inte riktigt fram till mig.
            </seg>
            <seg n="e4c5e822">
              Låt mig ändå kommentera det som sades tidigare här om rättvisa.
              Rättvisa är ett begrepp som används väldigt lätt av båda de politiska
              sidorna, och inte minst från vänstersidan, som ett självklart,
              väldefinierat begrepp. Men frågan är om man kan säga vad som är
              den totala rättvisan. Det är lätt att vi inom politiken använder
              oss av begrepp som är vaga.
            </seg>
            <seg n="d0412c70">
              Det är i alla fall uppenbart att högavlönade generellt sett betalar
              mer i skatt än lågavlönade, både i kronor och i procent. Det tycker
              vi är rättvist och rimligt. Men det innebär inte att vi har utgångspunkten
              att vi som lagstiftare kan äga människors löner, utan vi måste
              visa stor varsamhet och också finna en rättskänsla hos medborgarna
              att beskattningen är rimlig och att vi inte agerar på ett konfiskatoriskt
              sätt.
            </seg>
          </u>
          <note type="speaker" n="de351a98">
            Anf. 153 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-b43f2c42ad161a81-1" n="24c22918" next="i-b85f09eec3832970-1">
            <seg n="9e9bbfc7">
              Herr talman! Jag ska upprepa min fråga till Lennart Sacrédeus.
              Delar Lennart Sacrédeus Fredrik Schultes uppfattning att vi inte
              behöver göra några förändringar i regelsystemet för att förhindra
              att frivilligarbetare straffbeskattas, vilket de gör i dag sedan
              vi har ökat gränsen för övriga avdrag från 1 000 kronor till 5
              000 kronor? Fredrik Schulte sade att det inte var aktuellt att
              göra några förändringar därför att man inte är beredd att ta det
              skattebortfallet på grund av att det är pengar som behövs för
              att finansiera jobbskatteavdraget.
            </seg>
          </u>
          <note n="18edbe28">
            Anf. 154 LENNART SACRÉDEUS (kd) replik:
          </note>
          <u who="marie_engstrom_e6a38f" xml:id="i-b85f09eec3832970-1" n="24c22918" prev="i-b43f2c42ad161a81-1">
            <seg n="8ecb00cd">
              Herr talman! Då förstår jag frågan bättre. När man gör förenklingar
              och schabloniseringar för att kunna få ett system som blir mer
              lätthanterligt för skattemyndigheterna kan grupper komma i kläm.
              Jag kan säga att vi har aktualiserat denna fråga på Finansdepartementet,
              och det är inte det lättaste att hitta en lösning. Under rådande
              villkor och förutsättningar instämmer vi kristdemokrater i vad
              Fredrik Schulte sade från Moderaternas och alliansens sida här
              att vi inte har hittat några framkomliga vägar.
            </seg>
            <seg n="47ad2e02">
              Jag vänder mig mot språkbruket från Marie Engströms sida att
              detta skulle vara en straffbeskattning och att det skulle vara
              riktat speciellt mot vissa grupper inom frivilligorganisationerna.
              Det är inte dess syfte, det är inte dess ändamål, och det är inte
              motivet till att man har gjort den här typen av förenkling och
              schablonisering inom skattesystemet.
            </seg>
            <seg n="6272f843">
              Men visst vill Marie Engström och Vänsterpartiet använda beteckningen
              straffbeskattning för något som aldrig varit vårt syfte att vara
              det står det er fritt att säga så. Det är ju ett fritt land. Men
              det har aldrig varit vår intention att det ska vara en straffbeskattning.
            </seg>
            <seg n="0148e170">
              Vi får se om vi kan lösa detta på något annat sätt, men som Fredrik
              Schulte har sagt är inte förändringar vad gäller att sänka denna
              gräns från 5 000 aktuella för stunden, definitivt inte.
            </seg>
            <seg n="38849cac">
              Jag ska möjligen säga att när vi har tittat på dagens ärenden
              ser vi att det nu hänger på håret om vi hinner fram till kl. 23
              i dag med de ärenden som kvarstår eller om en del kommer att bli
              överskjutande till i morgon.
            </seg>
          </u>
          <note n="327f11d9">
            Överläggningen var härmed avslutad.
          </note>
          <note n="91aef846">
            19 § Allmänna motioner om punktskatter, tullfrågor och införsel
          </note>
          <note n="79b4cdad">
            Föredrogs
          </note>
          <note n="43ec7a42">
            Anf. 155 FÖRSTE VICE TALMANNEN:
          </note>
          <note type="speaker" n="02228e78">
            Anf. 156 CHRISTIN HAGBERG (s):
          </note>
          <u who="christin_hagberg_5dd552" xml:id="i-233d3314e6fb391f-0" n="1df9d986">
            <seg n="1f303462">
              Herr talman! Jag skulle vilja börja med att yrka bifall till
              reservation nr 6. Självklart står vi socialdemokrater bakom våra
              andra reservationer också, men för tids vinnande i kammaren yrkar
              jag endast bifall till reservation nr 6.
            </seg>
            <seg n="7b2ab676">
              Vi ska nu debattera ett motionsbetänkande angående punktskatter.
              Det har kanske inte riktigt samma bärkraft på statens totala ekonomi
              som föregående ärende hade, och jag hoppas att man blir lite mer
              saklig och sanningsenlig i debatten än vad man var i den förra
              från den borgerliga sidan. Jag tycker att man gick lite längre
              än vad som är brukligt i denna kammare.
            </seg>
            <seg n="b10e3ba5">
              Punktskatterna använder vi oss av för att styra vissa beteenden.
              Framför allt på energi-, klimat- och miljösidan har vi använt
              dem för att gå från en miljöstörande verksamhet till ett bättre
              miljötänkande och bättre sätt att göra saker och ting på. Det
              har ju fått en stor påverkan på vår totala miljöpolitik, och vi
              ligger långt framme. Vi har också ett annat exempel, och det är
              alkoholskatten, där syftet är att begränsa drickandet och främja
              en god folkhälsa.
            </seg>
            <seg n="a49a9f5d">
              Effekterna av punktskatterna blir också störst när människor
              uppfattar den skattebelagda varan som umbärlig och lätt kan ersätta
              den med något annat, till exempel att åka kollektivt i stället
              för att ta bilen där de alternativen finns och är lättillgängliga.
            </seg>
            <seg n="5305f71a">
              Punktskatter är också ett instrument som bör kombineras med andra
              åtgärder som också är till för att uppnå de bakomliggande målen.
              När vi diskuterade punktskatterna förra året var det ganska oklart
              var den borgerliga majoriteten stod i de här frågorna. Jag utgår
              från att en del frågetecken har rätats ut nu när propositionerna
              om energi och klimat med mera har lagts på riksdagens bord. Tyvärr
              var det i går, så jag tror inte att vi är så väldigt många som
              har hunnit läsa de här ganska digra och omfattande propositionerna.
            </seg>
            <seg n="64b0af39">
              Men, herr talman, jag skulle vilja framföra en viss kritik. Det
              är en konstig ordning vi har där presskonferenser på Regeringskansliet
              utförs flera veckor innan vi här i riksdagen får ta del av förslagen.
              Pressmeddelanden skrivs där man medvetet utestänger kritiskt granskande
              då det inte finns något grundmaterial att tillgå.
            </seg>
            <seg n="911ce19b">
              Vi socialdemokrater vill ha fört till protokollet att talmannen
              bör ta upp detta med regeringen och att en proposition i den stund
              som den presenteras så snart som möjligt också ska överlämnas
              till riksdagen för behandling. Detta förfarande visar på en dålig
              respekt för riksdagen. Det är trots allt vi som ska fatta besluten
              och inte regeringen. Det är ju regeringen som ska genomföra dem
              sedan.
            </seg>
            <seg n="23721674">
              Herr talman! Jag kan konstatera att vi numera är helt överens
              om att det är ett bra sätt att använda sig av skatteinstrumentet
              för att uppnå en miljöpositiv utveckling i Sverige. Den svenska
              politiken har hittills varit lyckosam. Vi har kunnat visa att
              det går att ha en kraftfull energi- och miljöpolitik och ändå
              ha en bra ekonomisk utveckling. Genom att använda både piska och
              morot har vi en bra utveckling på detta område, och Sverige ligger
              långt framme när det gäller effektiva åtgärder.
            </seg>
            <seg n="6b4e6b09">
              Vi socialdemokrater har i Klimatberedningen tydliggjort vårt
              förhållningssätt till klimat- och miljöpolitiken och de skatte-
              och avdragsfrågor som är kopplade till denna. Jag tänker inte
              fördjupa mig i de här frågorna, utan vi återkommer i de motioner
              som nu kommer att skrivas med anledning av inkomna propositioner.
            </seg>
            <seg n="ada33b2a">
              Jag vill dock göra riksdagens kammare uppmärksam på det särskilda
              yttrande som vi från oppositionen har lämnat vad gäller beskattningen
              av alternativa drivmedel. Vi vill att regeringen snarast presenterar
              en lösning på vilken skatt som ska gälla för så kallad syntetisk
              diesel. Regeringen har möjlighet att medge skattenedsättning av
              energi- och koldioxidskatter på den typen av bränsle.
            </seg>
            <seg n="695213f2">
              Den skattelättnad som berörde några företag som jobbar med utveckling
              av bränsle som framställs på syntetisk väg togs i stället bort
              sommaren 2008. Nu hänvisar man till att frågan bereds i Regeringskansliet.
              Samtidigt har de här företagen naturligtvis fått se en minskad
              försäljning eftersom bränslet har blivit relativt mycket dyrare.
              Det hade väl varit mer logiskt om man hade gjort tvärtom och tittat
              på frågan och sedan gjort eventuella justeringar för att se om
              detta gav någon effekt eller inte.
            </seg>
            <seg n="52c3133e">
              Om man från den borgerliga sidan verkligen menar allvar med att
              satsa på utveckling av alternativa bränslen borde man vara mer
              rädd om de företag som jobbar och har lyckats väl med att komma
              fram med alternativ. Det finns ett stort intresse även från andra
              länder för den här tekniken, och det vore synd om företag flyttade
              utomlands på grund av det här sjabblet från Regeringskansliet.
            </seg>
            <seg n="1a92e1c9">
              Med de orden, herr talman, vill jag tacka för ordet, och jag
              yrkar som sagt bifall till reservation nr 6.
            </seg>
          </u>
          <note type="speaker" n="e2a6583d">
            Anf. 157 MARIE ENGSTRÖM (v):
          </note>
          <u who="marie_engstrom_e6a38f" xml:id="i-7b50a1973d550916-3" n="24c22918">
            <seg n="246c6a94">
              Herr talman! Vänsterpartiet ser skatterna som ett viktigt styrmedel
              i klimat- och miljöomställningen, naturligtvis vid sidan av andra
              styrmedel.
            </seg>
            <seg n="33a7336d">
              Alla vittnar om betydelsen av koldioxidskatter, och jag tror
              att de har haft betydelse sedan de infördes i början av 90-talet
              i Sverige. Vi i det rödgröna laget påbörjade också under förra
              mandatperioden en skatteväxling som vi vet har haft betydelse
              också i miljöomställningen. Det var ca 1617 miljarder kronor som
              växlades från år 2000 till år 2006.
            </seg>
            <seg n="adfadcab">
              Regeringen har kommit med en klimatproposition, och man får väl
              säga att i varje fall några av de frågor som vi tidigare har tagit
              upp trots allt finns med. Det gäller höjd dieselskatt och en växling
              mot sänkt fordonsskatt. Man vill koldioxidrelatera fordonsskatten
              ytterligare. Jag vet att det går att göra det här i ännu högre
              grad. Man kan skruva ännu mer inom ramen för fordonsskatten.
            </seg>
            <seg n="6c4d24a0">
              Man vill nu se över förmånsbeskattningen och även koldioxidrelatera
              den. Det är någonting som vi har fört fram tidigare. Man ifrågasätter
              lite på vilket sätt vi tar ut koldioxidskatt i dag. Man säger
              att den ska höjas. Man ifrågasätter också den nedsättning som
              basindustrin har. Jag tycker bara att vi nog ska vara väldigt
              försiktiga när vi ser över och ändrar den nedsättningen. Vi måste
              också komma ihåg att den industristruktur vi har i det här landet
              kanske inte ser riktigt likadan ut som i andra länder. Men naturligtvis
              måste vi använda koldioxidskatteinstrumentet så bra som möjligt
              för jobben och för miljön.
            </seg>
            <seg n="7408bab3">
              Det var mycket som inte var med i klimatpropositionen, men en
              sak som faller inom vårt område var införandet av en kilometerskatt.
              Den här skatten har diskuterats mycket, men det som ligger på
              pluskontot och som är väldigt viktigt är att vi i varje fall skulle
              kunna tillskapa en konkurrensneutralitet mellan svenska åkerier
              och utländska åkare. Vi brukar ju alltid höra att vi inte ska
              ge våra svenska företag och företagare sämre villkor än vad andra
              har, men det här tror jag är någonting som verkligen skulle kunna
              välkomnas. Vi i det rödgröna laget är väldigt medvetna om att
              vi i en sådan utformning måste ta hänsyn till de speciella villkor
              som skogsnäringen är i behov av, men vi tror att det här vore
              en viktig reform inom transportsektorn.
            </seg>
            <seg n="43b43abf">
              Herr talman! Det här betänkandet innehåller också alkoholrelaterade
              frågor, nämligen alkoholskattefrågor, och en viss diskussion om
              de indikativa nivåerna för införsel. Tyvärr får jag säga att vi
              väl fick rätt, vi som i början eller mitten av 90-talet befarade
              att införselnivåerna skulle stiga kraftigt i och med vårt EU-medlemskap.
              Vi fick ju undantag i ganska många år. Vi höjde nivåerna successivt.
              Som det ser ut i dag kan vi väl säga att det i princip inte finns
              några nivåer. Det är fritt fram att ta in de mängder man vill
              ha. Det här tycker jag är mycket tråkigt.
            </seg>
            <seg n="02ae2244">
              Jag vet att det finns en reservation från Miljöpartiet i den
              här frågan om att Sverige ensidigt skulle gå tillbaka till tidigare
              införselnivåer. Från Vänsterpartiets sida kan vi stödja detta
              i sak, men vi tror att det är bättre att Sverige tillsammans med
              andra länder jobbar för att få det här att bli en folkhälsofråga
              och på det sättet försöker ändra nivåerna för införsel.
            </seg>
            <seg n="c8be1fa1">
              Det finns en reservation här också, reservation 11, som tar upp
              behovet av att vi försöker minska försäljningen av alkoläsk och
              söt cider. Det är många gånger en inkörsport för ungdomar, kanske
              ofta tyvärr unga kvinnor, som på det sättet bekantar sig med alkoholen.
              Vi tycker att vi måste kunna införa en högre skatt på alkoläsk
              för att det inte ska vara lika intressant att berusa sig med alkoläsk.
              Vi tycker inte att det ska vara intressant att berusa sig med
              någonting.
            </seg>
            <seg n="95fb55fa">
              Herr talman! Med detta vill jag yrka bifall till reservation
              6, som tar upp frågan om kilometerskatt.
            </seg>
          </u>
          <note type="speaker" n="de1111c6">
            Anf. 158 HELENA LEANDER (mp):
          </note>
          <u who="helena_leander_1a8ec1" xml:id="i-20e0c05a70b8fd7b-5" n="d824614f">
            <seg n="a289d58d">
              Herr talman! Så kom den då till slut i går! Vi hade väntat länge,
              två och ett halvt år ungefär, på vad som skulle vara regeringens
              svar på en av vår tids mest akuta frågor. Och, ja, jag talar förstås
              om regeringens klimatproposition. Och, ja, jag vet att det egentligen
              inte är den vi ska tala om.
            </seg>
            <seg n="2722f0f5">
              Men jag vill bara säga det till regeringspartiernas representanter,
              som är här nu i kväll, att om det skulle vara så att ni, när ni
              läser den här propositionen, känner hur det liksom börjar hetta
              lite grann i kinderna när ni ser hur mycket som behöver göras
              och hur lite som görs, då ska ni veta att vi från Miljöpartiet
              och oppositionen har varit väldigt förutseende. Vi har en hel
              radda med bra förslag i det här betänkandet som ni kan rösta på
              redan i morgon, vill jag tro.
            </seg>
            <seg n="8f346aa7">
              En av de saker som vi tjatat om en hel del är att vi ska ha en
              koldioxidskatt som når klimatmålet och att vi ska ha ett system
              för att se till att så också sker. Här kan man notera en viss
              framgång i den här klimatpropositionen, nämligen att ni ändå är
              med på principen att man ska kunna använda koldioxidskatten för
              att nå klimatmålen. Sedan behöver vi fortfarande några steg till,
              till exempel att målen ska vara tillräckliga för att vi ska kunna
              klara vårt klimat och att de här skatteförändringarna ska kunna
              ske nu och inte först efter nästa val. Men jag menar: Bara att
              vi är med på principerna är en väldigt god början.
            </seg>
            <seg n="a057e52a">
              Jag tror inte att ni ska behöva vara så himla rädda och säga
              att det är bäst att vi väntar med alla skatteförändringar till
              nästa val, för jag tror att det är många människor som är väldigt
              oroade för klimatförändringarna och vill ha svar på hur vi ska
              klara dem. Och jag tror att åtminstone Anders Borg, som har pluggat
              nationalekonomi, vet att koldioxidskatten är ett kostnadseffektivt
              och kraftfullt styrmedel och att det inte blir bättre av att försöka
              stoppa undan det kostnadseffektiva styrmedlet och tro att det
              går att göra billigare på något annat sätt.
            </seg>
            <seg n="b94d1eef">
              Sedan måste man så klart kunna ta andra hänsyn också. Vi måste
              kunna ha andra åtgärder som ser till att ge människor förutsättningar
              för att gå över till mer klimatsmarta alternativ när vi höjer
              koldioxidskatten. Vi måste också ha vissa komplement, till exempel
              kilometerskatten, helt enkelt för att om vi bara höjer koldioxidskatten
              på diesel får vi eventuellt problem med ekonomitankningen, det
              vill säga att långtradare som tankas utomlands där det är billigare
              kommer in och körs här, och vi får inte den effekt vi skulle vilja
              få. Men har vi däremot en kilometerskatt som är lika för alla
              spelar det ingen roll var man tankar, utan vi får en minskning
              av lastbilstrafiken.
            </seg>
            <seg n="ab43688c">
              Lika för alla är väl förresten en sanning med modifikation. Vi
              vet att skogsnäringen har lite speciella förutsättningar, till
              exempel det faktum att skogen tenderar att stå just långt ut i
              skogen där det inte går så mycket järnvägar. Därför är det kanske
              rimligt att det finns någon form av regional differentiering.
              Men det ska ju inte vara ett hinder för att över huvud taget ha
              en sådan här kilometerskatt, som vi verkligen behöver. Nu ser
              vi tyvärr hur regeringen tvärtom försöker motverka en sådan uppgörelse
              i EU, och det är inget annat än en skandal, om ni frågar mig.
              Men det gör ni kanske inte.
            </seg>
            <seg n="df298a11">
              Nåväl! Jag yrkar bifall till reservation nr 6 innan jag glömmer
              bort det.
            </seg>
            <seg n="5490de72">
              Sedan har vi flyget, som är ett annat sådant där sorgebarn som
              liksom lastbilstrafiken ökar. En anledning till att flyget kan
              öka så ohejdat är att det i dag är helt skattegynnat att man inte
              behöver betala energiskatt eller koldioxidskatt. Det är en krånglig
              organisation som heter ICAO som delvis är boven i dramat där,
              men jag tycker inte att vi ska hänga läpp för det utan helt enkelt
              försöka påverka ICAO att det ska vara möjligt att ha en koldioxidbeskattning
              av flyget. Och i väntan på det kan vi åtminstone införa det nationellt
              och bilateralt tillsammans med andra likasinnade länder.
            </seg>
            <seg n="e6c5b02a">
              Nu säger ni från alliansen att det inte behövs eftersom vi ska
              införliva flyget i utsläppshandeln. Problemet är att det är en
              ganska tam åtgärd eftersom flyget då ska konkurrera i samma bubbla
              som industrin trots att de har helt olika köpkraft, helt olika
              förutsättningar.
            </seg>
            <seg n="8d7fbd2b">
              För att få ordning på ökningen av flyget skulle man behöva ganska
              kraftiga prisförändringar. Däremot kan inte industrin, som ska
              möta konkurrensen från andra industrier utanför EU, bära fullt
              så höga kostnadsökningar utan att riskera att flytta utomlands.
              Om vi har otur kan vi få en situation där flyget fortsätter att
              öka ohejdat och tränger ut industrin. Då får vi i stället en ökning
              av utsläppen utanför EU.
            </seg>
            <seg n="660deeed">
              Dessutom ska man inte glömma att i förslaget till handel med
              utsläppsrätter för flyget tar man bara hänsyn till flygets koldioxidutsläpp
              trots att flygets klimatpåverkan är mycket mer än det. Det handlar
              om utsläpp av vattenånga och kväveoxider på hög höjd, vilket gör
              att den totala klimateffekten blir åtminstone dubbelt så stor.
              Om flyget då fortsätter att öka och tränger ut industrin kan vi
              hamna i en situation där utsläppen ökar både i och utanför EU.
              Därför tycker jag att vi borde fundera på om inte en beskattning
              av flyget vore en idé.
            </seg>
            <seg n="709c12bd">
              En annan sak som ökar är köttkonsumtionen, eller konsumtionen
              av animalier generellt kött, ägg och mjölk. Det är oroande. FAO,
              FN:s livsmedels- och jordbruksorganisation, har slagit fast att
              animaliesektorn, eller vad de kallar den det är inte helt lätt
              att översätta står för 18 procent av vår klimatpåverkan. Det är
              ganska mycket. Trots det omfattas endast en mycket liten del av
              den av de klimatstyrmedel vi har. I viss mån kan man använda styrmedel
              i produktionen, men jag tror att vi också måste vara beredda att
              använda styrmedel för att minska konsumtionen av kött och andra
              animalier. Att veta exakt hur ett sådant styrmedel skulle kunna
              utformas kräver lite fingertoppskänsla, för det gäller att också
              ta hänsyn till andra viktiga aspekter, såsom djurskydd och biologisk
              mångfald. Denna klimatpåverkan på 18 procent är dock alldeles
              för stor för att vi ska kunna blunda för den.
            </seg>
            <seg n="b0682d61">
              Sedan har vi också en hel del andra förslag. Det handlar om torv,
              fordonsskatt för bussar, fartygsbränsle i fiskefartyg och så vidare.
              Det är lätt att man förlorar sig i detaljerna, men om vi ändå
              försöker hålla blicken klar och se att vi behöver en koldioxidskatt
              som verkligen styr mot klimatmålen, att vi behöver åtgärder som
              minskar ökningen av lastbilstrafiken, flyget och köttet, då tror
              jag att vi kommit en bra bit på väg.
            </seg>
            <seg n="4821c392">
              Nu kanske ni trodde att jag var färdig med mitt anförande, men
              så är det inte. Detta betänkande handlar nämligen också om alkoholskatter
              och alkoholinförsel. Det är framför allt två bekymmer som jag
              skulle vilja lyfta upp. Det ena handlar om alkoläsken, en söt
              cider som genom sin design, smaksättning, flaskans utformning
              och färgsättningen är gjord för att tilltala ungdomar, framför
              allt unga tjejer, som inte borde dricka alkohol alls.
            </seg>
            <seg n="42b40893">
              När CAN gör undersökningar av drogvanor bland ungdomar jag tror
              att de undersöker årskurs 9 och årskurs 2 på gymnasiet ser man
              att alkoläsken är den största alkoholsorten bland unga flickor.
              82 procent av tjejerna i årskurs 2 i gymnasiet har druckit alkoläsk.
              Det är något som vi verkligen borde göra någonting åt. Man har
              sett detta även i andra delar av Europa, till exempel Tyskland.
              Där har man en särskild skatt på alkoläsk just för att dämpa konsumtionen,
              vilket också har skett. En sådan borde vi ha även i Sverige.
            </seg>
            <seg n="19e228bb">
              Det har varit mycket tjat om definitionsproblem i den här frågan,
              men om man ser sig om i Europa har man uppenbarligen lyckats lösa
              det. Jag är övertygad om att vi kan göra det också i Sverige.
            </seg>
            <seg n="578c4299">
              Låt mig slutligen säga några ord om den illegala införseln av
              alkohol, som är ett bekymmer bland annat för ungdomar. Jag är
              varm anhängare av den svenska solidariska restriktiva alkoholpolitiken,
              där alkoholskatter är en viktig del, och jag är övertygad om att
              sänkt alkoholskatt inte hjälper dessa ungdomar ett dugg. Anledningen
              till att ungdomar köper illegal sprit är inte i första hand att
              den är billigare utan att den är mer tillgänglig. Det är dock
              en sanning med modifikation. Det är inte så att annan sprit är
              helt otillgänglig, men i första hand är det ändå en tillgänglighetsfråga,
              skulle jag vilja påstå. Att man skulle hjälpa dessa människor
              genom en alkoholskattesänkning tror jag inte på. Det vi behöver
              göra är att strypa införseln och återgå till de gamla införselkvoter
              som gällde före EU-inträdet.
            </seg>
            <seg n="bef3e976">
              Jag tycker, precis som alla ni andra, att vi ska göra allt vad
              vi kan och jobba i EU för att gemensamt få en sänkning av införselkvoterna,
              men jag är inte beredd att vänta på det. Tro det eller ej, men
              EU har faktiskt en del vackra folkhälsoparagrafer. Vi skulle kunna
              använda oss av dem och sänka våra kvoter ensidigt. Om någon sedan
              börjar klaga och muttra och går till EG-domstolen vilket troligtvis
              kommer att hända kan vi få detta prövat gentemot folkhälsoparagraferna
              och se om de fina orden är någonting värda. Innan vi har gjort
              det tänker inte jag lägga mig platt. Däremot tänker jag sluta
              prata nu.
            </seg>
          </u>
          <note type="speaker" n="cf5a71f0">
            Anf. 159 LENA ASPLUND (m):
          </note>
          <u who="lena_asplund_fcda8b" xml:id="i-ca0f0427d623a480-0" n="6ae79b4f">
            <seg n="2d436428">
              Herr talman! Hittills har ekonomiska styrmedel, mestadels punktskatter,
              ofta haft ett rätt kort perspektiv. Besluten har kommit fort,
              och människor har haft lite svårt att anpassa sig. För att ekonomiska
              styrmedel inte ska uppfattas som enbart ett straffbeläggande eller
              ett oönskat skatteuttag bör man ha ett långsiktigt förhållningssätt.
              Principen bör vara att den som förorenar betalar. Det tror jag
              att alla håller med om.
            </seg>
            <seg n="09fcd904">
              Många styrmedel får ofta mycket liten effekt om de enbart är
              nationella. Mycket av våra miljöproblem är globala, och då måste
              vi också hantera dem så. Skattebaserade styrmedel måste även ses
              för vad de är, nämligen styrmedel och inte något fiskalt. Planeringen
              beträffande styrmedel bör alltså ske så att de, när de uppnått
              sitt mål, kan tas bort utan att det får statsfinansiella konsekvenser.
            </seg>
            <seg n="904d0022">
              I dag finns en stor mängd skattebaserade styrmedel, och tendensen
              är att de blir fler. Därför är det oerhört viktigt att de verkligen
              fyller den funktion som var tänkt.
            </seg>
            <seg n="cfacc018">
              Herr talman! I detta motionsbetänkande behandlas ett antal motioner
              från s, v och mp avseende höjd bensinskatt. Man kan tycka att
              det kanske är bra, för då slutar folk att köra bil. Men på vägen
              mot ett fossilfritt bilsamhälle måste vi också leva. Vi måste
              arbeta, köra barn, ta oss till jobbet med mera. Jag har därför
              roat mig med att göra några beräkningar för att se hur det slår
              för en vanlig familj som är beroende av bilen för att kunna ta
              sig till och från jobbet.
            </seg>
            <seg n="fc3f64c1">
              I mitt första exempel bor familjen fyra mil från arbetet. Man
              brukar räkna att vi jobbar ungefär 220 dagar om året. I en socialdemokratisk
              motion föreslås en höjning av bensinpriset med 5 kronor per liter.
              Miljöpartiet hänvisar till Sikas beräkning, att bensinpriset borde
              vara 27:50 per liter. Vänstern föreslår en måttlig höjning med
              endast 75 öre på tre år.
            </seg>
            <seg n="ef55f00c">
              Hur slår detta för min bekant som reser 220 dagar om året, åtta
              mil varje dag? Personen i fråga kör en bensindriven miljöbil,
              och den har en genomsnittlig förbrukning på en halv liter per
              mil. Jag räknade med gårdagens bensinpris, som var 11:29 när jag
              var in och tittade. I dagsläget är bensinkostnaden för denna person
              9 935 kronor per år. Med det socialdemokratiska förslaget som
              finns i motionen skulle kostnaden bli 14 335 kronor, en ökning
              med 4 400 kronor per år. Med Vänsterns förslag skulle kostnaden
              bli 10 595 kronor, en ökning med 660 kronor per år. Om man räknade
              på det pris som Miljöpartiet anger att Sika tycker att bensinen
              ska kosta skulle kostnaden bli 24 200 kronor om året, en ökning
              med drygt 14 000 kronor. Det är en ökning med nästan 1 200 kronor
              per månad. Givetvis ska den som förorenar betala det är vi som
              sagt överens om men det finns en klar smärtgräns för det hela,
              och den tror jag att Miljöpartiet här nått flera gånger om.
            </seg>
            <seg n="84abe985">
              I mitt andra exempel ska jag inte redovisa siffror, för det blev
              väldigt mycket siffror i det förra, utan använda ord. Jag har
              en annan nära vän det är faktiskt min syster som har åtta mil
              enkel väg till jobbet. Det finns ingen kollektivtrafik, och ändå
              är detta inte i Norrland. Jag utgår från att alla med det första
              exemplet i minnet kan räkna ut vad det skulle kosta min syster
              per år om bensinen kostade 27:50. Jo, drygt 48 000 kronor om året.
              Det är ohållbart. Det finns kanske de som tycker att hon borde
              flytta eller byta jobb, men livet är inte så enkelt att man bara
              kan göra det.
            </seg>
            <seg n="08db0c40">
              Herr talman! När det gäller frågorna om drivmedelsbeskattning
              i detta motionsbetänkande är det intressant att oppositionspartierna
              verkar stå rätt långt ifrån varandra. Noteras bör att Socialdemokraterna
              i skatteutskottet inte har reserverat sig för s-motionen om höjd
              bensinbeskattning. Men med tanke på vilken ton man har i klimatfrågorna
              kanske det är en lapsus, för Socialdemokraterna vill ju ha en
              40-procentig minskning av klimatutsläppen utan att använda flexibla
              mekanismer. Det ska därför bli spännande att se hur de kommer
              att lösa den frågan. Jag är övertygad om att vi kommer att debattera
              den fler gånger.
            </seg>
            <seg n="690d3cc8">
              Herr talman! Föregående tre talare har tagit upp frågan om kilometerskatt
              för de tunga transporterna. De vill redan nu införa kilometerskatt
              utan att frågan på något sätt egentligen är löst inom EU. Det
              finns en rad hinder i dag för att den här beskattningen ska bli
              effektiv och slå rätt. Det får inte vara en beskattning som slår
              ut den svenska transportbranschen. Det behövs ett enhetligt och
              komparativt tekniskt system som inte tar någon hänsyn till från
              vilket land fordonet kommer eller befinner sig i.
            </seg>
            <seg n="fc19db62">
              Registrering av tunga fordon som angör eller lämnar Sverige är
              i dag inte tillåten. Vidare måste fordon kunna stoppas och bötfällas
              på plats, och det är inte heller möjligt i dag. Det är därför
              av yttersta vikt att man riktigt grundligt utreder och samordnar
              i den här frågan.
            </seg>
            <seg n="f062f04e">
              Jag var på ett seminarium, VTI:s transportdagar i Linköping,
              i januari där experter diskuterade kilometerskatt på tunga transporter.
              Man sade: Det är bra att vi inte har infört den än, för det fungerar
              inte. Vi skulle alltså slå ut den svenska transporten. Vi måste
              ha ett system, om vi nu ska ha ett gps-system som man har i vissa
              länder, som ska vara kompatibelt. Man ska kunna komma över gränser
              och kunna använda det för att få ut kilometerskatten. Jag tycker
              att det är bra att regeringen har dragit i bromsen och avvaktar.
            </seg>
            <seg n="8e6aaf05">
              Från Vänstern och Miljöpartiet finns det motioner rörande beskattning
              av fartygsbränsle och kilometerskatt på sjöfarten. Helena Leander
              nämnde det bara lite kort.
            </seg>
            <seg n="374dfd47">
              Regeringen och utskottet anser dock att det är bättre att sjöfarten
              inlemmas i ett system för handel med utsläppsrätter eftersom sjöfarten
              till största delen är internationell. Då är det bättre att den
              beskattas på det sättet. Vi moderater har ett litet förslag där
              vi tycker att man ska göra en översyn av sjöfartens leder för
              att den ska bli så distanseffektiv som möjligt och även kunna
              undvika känsliga havsområden. Det ingår annat i miljön än bara
              klimatet. Det är viktigt att fartygen inte kör överallt i Östersjön
              och på andra sjöar utan att vi verkligen ser till att vi vet var
              vi har lederna och var det är bäst att fartygen går.
            </seg>
          </u>
          <note n="2b2ba4ff">
            Med detta, herr talman, yrkar jag bifall till förslaget i skatteutskottets
            betänkande SkU26.
          </note>
          <note n="3e0e1e39">
            I detta anförande instämde Fredrik Schulte (m).
          </note>
          <note type="speaker" n="8893f751">
            Anf. 160 HELENA LEANDER (mp) replik:
          </note>
          <u who="helena_leander_1a8ec1" xml:id="i-20e0c05a70b8fd7b-6" n="d824614f">
            <seg n="cafa50c8">
              Herr talman! Om vi ska vara lite noga med siffror vill jag säga
              att Miljöpartiet i sin budget föreslagit en koldioxidskattehöjning
              som även skulle omfatta bensin och diesel och som skulle motsvara
              ungefär 2 kronor de närmaste åren. Däremot är vårt långsiktiga
              mål att vi successivt ska öka den så att vi genom koldioxidskatten
              och andra åtgärder når klimatmålen. Vi har alltså inte föreslagit
              att bensinen i morgon ska kosta 27:50, för att vara lite tydlig.
            </seg>
            <seg n="f556404d">
              Det som Sika visar är lite intressant, och det är att om vi inte
              gör någonting annat kommer vi att behöva en bensinskatt på 27:50.
              Vi har ett helt gäng med andra förslag, bland annat ganska så
              kraftiga investeringar i järnväg och en del andra styrmedel.
            </seg>
            <seg n="fd2e25cb">
              Frågan är: Vad har Moderaterna satt emot? Ja, det är inte så
              jättemånga fler åtgärder för att minska bilismens klimatpåverkan.
              Det är lite stimulanser till miljöbilar av olika slag. Men med
              handen på hjärtat kommer vi inte att kunna ersätta hela svenska
              fordonsflottan med bara miljöbilar och köra på som vanligt, utan
              det kommer att behövas fler åtgärder för att styra över privatbilism
              till kollektivtrafik och cykel där så är möjligt och få mer energieffektiva
              fordon.
            </seg>
            <seg n="99cdfebe">
              Om ni inte har så mycket fler åtgärder, är det då målen som ni
              är beredda att tulla på? Accepterar ni att bilismen och trafiksektorn
              lastbilarna är i ärlighetens namn ett större problem än privatbilarna
              i detta sammanhang fortsätter att öka utsläppen år efter år? Är
              det åtgärderna ni vill åt, eller är det målen? På något sätt måste
              ni få ihop det.
            </seg>
            <seg n="651f897a">
              Kilometerskatten är ett väldigt praktiskt exempel på hur man
              kan försöka att minska utsläppen på ett annat sätt än att bara
              chockhöja bensinskatten för vanliga privatbilister. Den har ni
              inte bara lite försiktigt motsatt er, utan ni har aktivt motarbetat
              den i EU. Det är kanske inte så konstigt att man inte har kommit
              fram till någon lösning i EU om er infrastrukturminister sitter
              där och röstar mot. Det är också en skandal, om ni frågar mig,
              vilket ni kanske inte gör. Det kanske jag tog upp förra gången.
              Men hur som helst får ni återkomma med förslag till åtgärder,
              och kilometerskatten bör vara en av dem.
            </seg>
          </u>
          <note type="speaker" n="c7edf57e">
            Anf. 161 LENA ASPLUND (m) replik:
          </note>
          <u who="lena_asplund_fcda8b" xml:id="i-ca0f0427d623a480-1" n="6ae79b4f">
            <seg n="b5219fc7">
              Herr talman! Jag uppfattade inte någon direkt fråga från Helena,
              utan det var bara ett resonemang, så jag kan väl fortsätta på
              det resonemanget.
            </seg>
            <seg n="77696f24">
              Som jag sade tidigare måste kilometerskatten slå rätt. Jag är
              absolut inte någon motståndare till kilometerskatt, men däremot
              måste man se till att den träffar rätt och träffar all trafik
              som trafikerar Sverige. Det tror jag att jag och Helena Leander
              är överens om. Det får inte bli så att svenska åkare betalar en
              kilometerskatt, som kan vara differentierad nu när vi har fått
              gps-system, och åkare från andra länder inte betalar någon skatt
              alls. Vi har nog med bekymmer i dag, tycker jag, när vi har åkare
              som kan bryta mot våra trafikregler och annat utan att bli bötfällda
              på plats i Sverige. Det tycker jag är någonting som vi borde göra
              någonting åt. Är vi nu med på en gemensam marknad i Europa ska
              vi ha lika förutsättningar. Därför är det viktigt att vi även
              har det när det gäller kilometerskatten.
            </seg>
            <seg n="adeb3d60">
              Du pratade om era förslag, men ni har skrivit att ni anser att
              Sikas mål är vad målet bör vara. Det var därför jag tog det som
              ett exempel, för det är egentligen rätt skrämmande om bensinen
              skulle kosta 27:50 per liter. Vi vet inte, men vi kanske hamnar
              där på grund av oljepriser och så.
            </seg>
            <seg n="8b9046b1">
              Vi ställer om vår fordonspark, och det går rätt fort. Nu kommer
              hybrider, till och med elbilar och snåla dieselbilar. Vi ska förvisso
              höja dieselskatten en del, men det ser jag inte som något problem
              alls. Det tror jag inte att du gör heller.
            </seg>
          </u>
          <note type="speaker" n="eaba5477">
            Anf. 162 HELENA LEANDER (mp) replik:
          </note>
          <u who="helena_leander_1a8ec1" xml:id="i-20e0c05a70b8fd7b-7" n="d824614f">
            <seg n="89de3f12">
              Herr talman! Någonstans måste man kunna få redogöra för den siffra
              som Sika kommit fram till. Det är ganska viktigt att få veta att
              om vi inte gör någonting annat kommer vi att behöva en så hög
              bensinskatt. Jag tycker fortfarande att Moderaterna blir svaret
              skyldiga hur de själva ska klara klimatmålen i transportsektorn
              om man inte får ha höga bensinpriser ens på sikt, om man inte
              ska ha någon kilometerskatt och det enda man ska göra är att ha
              någon form av rabatt för miljöbilar. Jag tror inte att man kommer
              så långt med det. I så fall blir det skrämmande resultatet att
              ni inte tar klimatproblemen på allvar.
            </seg>
            <seg n="75afa934">
              Det är klart att kilometerskatten ska gälla alla som kör i Sverige,
              inte bara svenska åkare. I så fall ser jag fram emot lite mer
              konstruktivt arbete från regeringens sida för att få till stånd
              den här kilometerskatten så snabbt som möjligt i stället för att
              motarbeta den.
            </seg>
            <seg n="33ad5913">
              När vi pratar om kilometerskatten måste jag få säga att vi aldrig
              föreslagit kilometerskatt på fartygsbränsle det får nog stå för
              Vänsterpartiet. Det vi har föreslagit är att man ska kunna se
              över om man kan ha något tak för hur stora skatterabatter fiskefartyg
              kan få på sitt bränsle. Det är inte bara en klimatfråga utan också
              en fiskepolitisk fråga. De stora båtarna dammsuger verkligen bottnarna
              på fisk. Att då hoppas att man så småningom kanske kommer att
              införliva sjöfarten i utsläppshandeln känns inte som någon näraliggande
              lösning på fiskeproblemen.
            </seg>
          </u>
          <note type="speaker" n="297c8f88">
            Anf. 163 LENA ASPLUND (m) replik:
          </note>
          <u who="lena_asplund_fcda8b" xml:id="i-ca0f0427d623a480-2" n="6ae79b4f">
            <seg n="5ad1415b">
              Herr talman! För att börja med fisket tror jag inte att de tyvärr
              få fiskare vi har kvar i Sverige är det största klimatproblemet
              inom sjöfarten. Det är något annat. Vad jag har förstått har inte
              fiskarna ens fiskat upp sin givna kvot i Sverige. Jag kan inte
              exakt säga det, men jag frågade häromdagen hur det förhöll sig
              med det, och det hade man inte riktigt gjort. Nu är inte fiskefrågorna
              direkt mina frågor.
            </seg>
            <seg n="1a61023c">
              Jag tror att vi ska vara rädda om de kustnära fiskare vi har
              i Sverige, för de fyller en väldigt viktig funktion för att vi
              ska kunna få färsk och fin fisk i Sverige. Givetvis ska man fiska
              rätt fisk också. Det är viktigt vi måste få tillbaka ett bestånd.
              Vi måste få upp mer lax i Östersjön. Det vore jättetrevligt att
              få in lax i våra älvar igen. Men det kanske inte har med detta
              att göra.
            </seg>
            <seg n="8229de01">
              Beträffande kilometerskatten kan man, som jag sade, tycka att
              vi ska jobba hårdare för det, men jag tror inte att vi kommer
              längre än så här just nu. Vi avvaktar vad som händer, och så höjer
              vi skatten på diesel här i stället med 40 öre fram till 2013.
              Vi får se vad det ger.
            </seg>
            <seg n="a35c5ef7">
              Det gäller att få med de tunga transporterna. Det svåra med tunga
              transporter är, vet jag, att man inte kan köra en lastbil på etanol.
              Men vi måste ändå inse att vi måste ha något slags transporter
              kvar för att Sverige ska hålla sig rullande. Vi behöver få ut
              trä från skogen, och vi behöver få mat i våra livsmedelsaffärer.
              Ibland måste vi kanske prioritera vissa utsläpp för att plocka
              ned på andra. Vi kan nå målen ändå. Det står tydligt i klimatpropositionen
              som kom i går hur vi ska nå målen.
            </seg>
          </u>
          <note type="speaker" n="a083e6e6">
            Anf. 164 JÖRGEN JOHANSSON (c):
          </note>
          <u who="ylva_johansson_611fd6" xml:id="i-ad8b710a13dd4a0a-9" n="0da75cda">
            <seg n="ccd414d6">
              Herr talman! I betänkandet om punktskatter behandlas 93 yrkanden
              från den allmänna motionstiden om energi, alkoholbeskattning samt
              införsel och tullfrågor. Det visar att tilltron till punktskatter
              som ett effektivt styrmedel är stark. I den här motionsfloran
              ligger givetvis en mängd olika förslag som i många fall har samma
              syfte men uttrycker olika vägar för att nå målet.
            </seg>
            <seg n="e2112628">
              Herr talman! EU:s klimatmål till år 2020 innebär 20 procent minskade
              utsläpp av växthusgaser, 20 procent ökad energieffektivitet och
              20 procent ökad användning av förnybara energikällor. Även åtagandet
              att minska koldioxidutsläppen med 30 procent till år 2020 inom
              ramen för en global överenskommelse står fast. Allianspartierna,
              alla fyra, har därefter kommit överens om en långsiktigt hållbar
              energi- och klimatpolitik med EU:s klimatmål som grund. I överenskommelsen
              höjde regeringen ambitionsnivån ytterligare, vilket gör att Sverige
              kommer att bli ett föregångsland med väldigt högt satta mål till
              år 2020, nämligen 50 procent förnybar energi, 10 procent förnybar
              energi i transportsektorn, 20 procent effektivare energianvändning
              och 40 procent minskning av utsläpp av klimatgaser. Klimat- och
              energiöverenskommelsens högsta ambitionsnivå kommer att innebära
              förändringar av innehållet i de ekonomiska styrmedlen.
            </seg>
            <seg n="92a883cc">
              Propositionen nådde riksdagens bord i går kväll, men jag förmodar
              att många redan åtminstone har ögnat igenom den och gjort en snabbanalys
              av hur den påverkar det betänkande som vi diskuterar just nu i
              dag.
            </seg>
            <seg n="7d676b4b">
              Exempelvis kommer den särskilda skattenedsättningen för diesel
              som används i arbetsmaskiner i jordbruk, skogsbruk och vattenbruk,
              som gäller sedan 2005, att gradvis minskas för att styra över
              användningen från fossila drivmedel till förnybara. För att ändå
              klara jord-, skogs- och vattenbruksnäringarnas konkurrenskraft
              gentemot omvärlden kommer regeringen att överväga andra skattelättnader
              som ska leda till att produktionskostnaderna kan harmoniseras
              med EU i övrigt.
            </seg>
            <seg n="5b827289">
              Propositionen är otydlig med hur konkurrenskraften ska garanteras
              de gröna näringarna. Då det skapar stor osäkerhet är det viktigt
              att framhålla att här bör regeringen snarast lämna besked om hur
              konkurrenspaket för Sveriges jord- och skogsbruk ska utformas.
              De exempel på förändringar som jag kan se är samma beskattning
              för handelsgödsel som vi har infört inom EU i övrigt, därutöver
              sänkta arbetsgivar- och egenavgifter för mikroföretag. Det vore
              inte heller fel att ha kontrollstationer för de föreslagna förändringarna
              2011, 2013 och 2015.
            </seg>
            <seg n="d09a21dd">
              Skatten på olja för uppvärmning av växthus har också varit nedsatt,
              vilket naturligtvis kan ifrågasättas när man ska sträva efter
              att komma bort från växthusgaser och användning av fossila bränslen.
              Även här kommer regeringen att föreslå en stegvis minskning av
              skatteavdraget för att styra över till andra, mer miljövänliga
              uppvärmningsmetoder.
            </seg>
            <seg n="4b8cb566">
              Herr talman! Regeringen har aviserat att den för att nå de högt
              uppställda målen kommer att presentera förslag om utvecklade ekonomiska
              styrmedel, bland annat genom höjd koldioxidskatt och minskade
              eller slopade undantag. Vi kommer därför med all säkerhet att
              se höjningar av drivmedelsskatter och övriga energiskatter framöver.
              Och givetvis är det svårt att i dagsläget redovisa hur de kommer
              att utformas, då förslagen ännu inte har presenterats fullt ut.
              Vi har inte hunnit analysera dem.
            </seg>
            <seg n="84e8e53b">
              Även flygtrafiken kommer att styras mot energieffektivitet och
              miljömedvetenhet genom att den införlivas i handeln med utsläppsrätter.
              Att det dröjt beror på att frågan måste beslutas inom EU och inte
              enbart är en fråga för Sveriges regering att fatta beslut om.
            </seg>
            <seg n="0f9a5fad">
              Herr talman! Regeringen har föreslagit en minskning av klimatgaserna
              med 20 miljoner ton till år 2020. Två tredjedelar av minskningen
              föreslås ske i Sverige och en tredjedel i form av investeringar
              i andra EU-länder. I och med att miljöförstöringen inte känner
              några gränser är det en väg vid sidan av att förmå andra stater
              att motverka sina utsläpp. Att söka upp stora utsläppskällor i
              andra EU-länder och åtgärda dem är ett smart, snabbt och effektivt
              sätt att nå upp till målsättningen att minska utsläppen och ta
              en aktiv del i det globala miljöarbetet.
            </seg>
            <seg n="137ea501">
              Herr talman! Jag noterar att oppositionen motsatte sig förslaget
              att investera utanför Sverige i klimatöverläggningarna. Ställningstagandet
              innebär att oppositionen förespråkar ännu kraftigare och kostsammare
              åtgärder som på ett inhumant sätt skulle drabba svenska skattebetalare
              utan att effekten skulle bli densamma. Jag tycker att man kan
              ifrågasätta den inriktningen från oppositionens sida.
            </seg>
            <seg n="42817331">
              Herr talman! S-ledamöter anser i sin reservation att höga skatter
              på energi, drivmedel och transporter påverkar företagandet och
              konkurrensen och att höga skatter kan bli kontraproduktiva i miljöhänseende
              och leda till att produktionen flyttar utomlands. Jag instämmer
              i resonemanget om hotad konkurrens men anser att det är just det
              som alliansregeringen försöker skydda oss emot genom att låta
              klimatinvesteringarna flytta utomlands i stället för att jobben
              tvingas bort från Sverige på grund av för högt skattetryck.
            </seg>
            <seg n="03b4f6de">
              Herr talman! Miljöpartiet hänvisar i sin reservation till en
              utredning från Sika som pekar på behovet av en höjning av koldioxidskatten,
              så att bensinpriset skulle hamna på 27:50 litern för att minska
              vägtrafikens koldioxid med 20 procent. Hur skulle landsbygden
              överleva en sådan kostnadschock?
            </seg>
            <seg n="27271d28">
              Regeringens förslag är en minskning av trafikens koldioxidutsläpp
              med 10 procent till år 2020 och som sagt åtgärder mot luftföroreningar
              i andra länder.
            </seg>
            <seg n="1415880c">
              Vänsterpartiet föreslår skatteförmåner i form av skattefrihet
              för fria resor i kollektivtrafik, vilket ges som en löneförmån.
              Man kan givetvis fråga sig hur stora delar av landet som omfattas
              av ett sådant förslag. Det finns ju inte kollektivtrafik i alla
              bygder. Jag har större förståelse för Vänsterpartiets förslag
              om att ha samma avdragsrätt för arbetsresor oavsett vilket färdsätt
              man använder.
            </seg>
          </u>
          <note n="8d9bc1c4">
            Herr talman! Utskottets bedömningar i fråga efter fråga i det
            här betänkandet är enligt min mening rimliga. Mot den bakgrunden
            yrkar jag bifall till utskottets förslag till beslut.
          </note>
          <note type="speaker" n="1254bbb3">
            Anf. 165 CHRISTIN HAGBERG (s) replik:
          </note>
          <u who="christin_hagberg_5dd552" xml:id="i-233d3314e6fb391f-1" n="1df9d986">
            <seg n="dac3fd3c">
              Herr talman! Jörgen Johansson tar upp en del av det som står
              i propositionen, förstår jag. Jag har tyvärr inte hunnit mer än
              att ögna igenom den, så jag har inte läst om skatteförslagen.
              Jag kom nämligen hem sent i går kväll från en tjänsteresa.
            </seg>
            <seg n="8b5e7474">
              Du säger att ni nu vill satsa på att få ned utsläppen, något
              som vi naturligtvis alla är överens om. Det som du däremot sade
              som är fel är att oppositionen inte alls vill använda sig av flexibla
              mekanismer. Det har vi inte sagt. Då har du missat någonting i
              vår reservation i Klimatberedningen. Vad vi har sagt är att vi
              vill ha 40 procent sänkning i Sverige till år 2020 men utöver
              det 8 procent, som ni också vill, i andra länder.
            </seg>
            <seg n="452bd44d">
              Det är naturligtvis oerhört viktigt hur vi kommer fram till de
              olika förslagen om hur man ska göra. Vi menar att de flexibla
              mekanismerna ska användas för att satsa i länder som har ett behov
              av att vi går in och hjälper till med en satsning. Jag förutsätter
              att den satsning som ni tänker göra inte kommer att hamna i till
              exempel södra Sveriges nära grannland, som enligt nuvarande överenskommelse
              har ett beting att minska koldioxidutsläppen med 21 procent. Jag
              tycker att de borde klara de satsningarna själva. Jag kan även
              ta andra länder som exempel. Jag vill att du preciserar lite grann
              vad ni menar med att satsa inom ramen för de flexibla mekanismerna
              inom andra EU-länder.
            </seg>
          </u>
          <note type="speaker" n="da22a918">
            Anf. 166 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-10" n="0da75cda">
            <seg n="3a297849">
              Herr talman! Det är helt rätt att bläcket knappt har torkat på
              betänkandet. Jag delar uppfattningen att det inte är det grannland
              du talar om som ska ha dessa pengar, utan det är andra länder
              som kanske har svårare ekonomiska förhållanden och som på ett
              aktivt sätt förstör vår miljö.
            </seg>
            <seg n="d458c00d">
              Jag vill inte gå in i detalj hur vi går vidare med det utan ta
              upp den diskussion som togs upp i huvudanförandet, nämligen om
              pressmeddelanden från departementen. Jag blev lite förvånad över
              sättet att tona fram frågan. Går man tillbaka till den tidigare
              regeringen var det ett vanligt arbetssätt att man i budgetförhandlingar
              och liknande hela tiden läckte frågor för att skicka ut försöksballonger.
              Jag förmodar att det är den artikel på DN Debatt som redovisades
              här för några dagar sedan som det hänvisas till. Det är inte ett
              felaktigt arbetssätt eftersom det är en genomgripande fråga som
              ligger rätt i tiden. Det här är inte mer uppseendeväckande än
              hur man har arbetat tidigare.
            </seg>
            <seg n="6011d4ef">
              Jag ska också ta upp frågan om syntetiskt diesel som också nämndes
              i huvudanförandet. Jag har själv medverkat vid uppvaktningar hos
              såväl Näringsdepartementet som Finansdepartementet. Jag delar
              uppfattningen att man snabbt bör se över det. Problemet är att
              vi är inne i en EU-lagstiftning som måste harmonisera. Eftersom
              slutprodukten är diesel hamnar det i dieselns beskattningsklass
              i stället för att, vilket vore mer rimligt, hamna i naturgasens
              beskattningsklass då den diesel man framställer är baserad på
              naturgas.
            </seg>
          </u>
          <note type="speaker" n="1f2a657c">
            Anf. 167 CHRISTIN HAGBERG (s) replik:
          </note>
          <u who="christin_hagberg_5dd552" xml:id="i-233d3314e6fb391f-2" n="1df9d986">
            <seg n="e9fdaab5">
              Herr talman! Om jag börjar bakifrån så tror jag att när det gäller
              syntetiskt diesel är vi och Centerpartiet överens om att är det
              så man måste tackla frågan. Vi utgår från att regeringen ganska
              omgående kommer med en lösning på detta problem.
            </seg>
            <seg n="7a92cad2">
              Jag vet inte om vi ska ha en debatt om regeringens förfarande.
              Detta presenterades inte bara med en debattartikel utan även med
              en presskonferens. När presskonferensen hade varit förväntade
              jag mig att vi skulle få propositionen på bordet samma dag eller
              dagen efter. Så var dock inte fallet. Jag menar att oavsett regering
              är förfaringssättet fel. Det visar dålig respekt för riksdagen.
              Det är något vi borde påtala, oavsett om man är i opposition eller
              majoritet.
            </seg>
          </u>
          <note type="speaker" n="2bf405c8">
            Anf. 168 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-11" n="0da75cda">
            <seg n="7f85ad6d">
              Herr talman! Jag kan i viss mån förstå kritiken. Samtidigt menar
              jag att oavsett hur regeringen ser ut, när vi har flera partier
              som ingår i den, är det ett problem hur man ska tona fram och
              marknadsföra saker. Jag tror att man ska ha ett ödmjukt synsätt
              på hur vi hanterar frågan. Men den är väl värd att diskutera oavsett
              vem som sitter i regeringen, för jag tror att vi hanterar den
              precis likadant oavsett majoritet.
            </seg>
          </u>
          <note type="speaker" n="ef0d10c9">
            Anf. 169 HELENA LEANDER (mp) replik:
          </note>
          <u who="helena_leander_1a8ec1" xml:id="i-20e0c05a70b8fd7b-8" n="d824614f">
            <seg n="92b5544a">
              Herr talman! Det är tydligen känsligt att citera Sikarapporter.
              Ja, Sika kom i sin rapport fram till att om vi ska klara klimatmålen
              för transportsektorn behöver bensinpriset höjas till 27:50 om
              vi inte gör något annat. Jag är ingen expert. Det är möjligt att
              Sika har räknat fel och att Jörgen Johansson har någon annan rapport
              i bakfickan, men detta är ändå en siffra som vi bör förhålla oss
              till.
            </seg>
            <seg n="4179d03c">
              Av det kan man dra slutsatsen som Jörgen Johansson gör, nämligen
              att vi i morgon dag vill höja bensinskatten till 27:50. Eller
              så kan man dra slutsatsen att vi kanske behöver ett helt batteri
              av åtgärder där höjd skatt på koldioxid, däribland bensin, är
              en åtgärd. Kilometerskatt kan vara en annan. Trängselskatter i
              storstäder kan vara en tredje. Satsningar på järnvägsinvesteringar
              kan vara en fjärde. Och så kan vi fortsätta en bra stund.
            </seg>
            <seg n="92afb3d3">
              Jag tror att vi ska vara klara över att bensinen kommer att behöva
              bli dyrare framöver. Jag tror inte att vi kan komma ifrån den
              punkten helt eftersom vi ändå vet att beskattning är ett kraftfullt
              och kostnadseffektivt styrmedel.
            </seg>
            <seg n="774b7fd1">
              Christin Hagberg förtydligade att vi från oppositionens sida
              aldrig har motsatt oss åtgärder utomlands. Däremot har vi haft
              ett högre mål 40 procent i Sverige och därutöver åtgärder utomlands
              och ett annat synsätt som handlar om att vi ska göra vårt beting
              här men dessutom göra saker utomlands. Ni har haft attityden att
              vi ska ha en målsättning, och sedan ska vi köpa oss fria för vissa
              av dem. Det kan låta som en akademisk skillnad, men det är det
              inte riktigt.
            </seg>
            <seg n="a94384b6">
              När man ska köpa en utsläppsminskning någon annanstans, från
              ett land som inte är med i utsläppshandeln, måste man fundera
              på hur utsläppen skulle ha utvecklats utan den åtgärd man köper.
              Det är väldigt tricksigt. Det finns ett stort problem med dessa
              olika flexibla mekanismer, nämligen att man kanske inte får den
              utsläppsminskning som man får utsläppsrätter för. På så sätt ökar
              utsläppen mer än om man inte hade utnyttjat denna mekanism.
            </seg>
          </u>
          <note type="speaker" n="eac623f0">
            Anf. 170 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-ad8b710a13dd4a0a-12" n="0da75cda">
            <seg n="f404b7e5">
              Herr talman! Vad gäller satsningarna i och utanför Sverige och
              fördjupningen i detta vill jag gärna ta den debatten när vi har
              genomlyst propositionen fullt ut. Jag har inte varit med i miljöförhandlingarna,
              så jag vill inte måla in mig i något hörn i den diskussionen.
            </seg>
            <seg n="4800164c">
              27:50 är en rätt kraftig höjning. Jag kan hålla med om att vi
              kommer att se höjningar på bensinpriset; det är naturligt att
              vi får det. Men denna chockhöjning anser jag inte vara acceptabel
              i dagsläget. Vi måste, precis som sades här tidigare, se verkligheten
              och anpassa oss efter den. Det är ändå så att människor ska leva
              i alla bygder i detta land.
            </seg>
            <seg n="d51edd93">
              Vi måste se till att vi får fram alternativa drivmedel på ett
              mer påtagligt sätt. Här görs satsningar på 875 miljoner på forskning
              i nästa generations drivmedel. Man satsar ytterligare några hundra
              miljoner specifikt på biogasutveckling och så vidare. Vi måste
              låta dessa åtgärder gå hand i hand så att vi inte dödar hela bygder
              genom att dra på med enormt höga kostnader.
            </seg>
            <seg n="a1b5942f">
              Jag upplever ändå en viss ödmjukhet från Helena Leander. Det
              här är ett förslag från en utredning. Utredningar är trots allt
              till för att vara en bakgrund till ett beslutsunderlag. Jag tar
              för givet att även Miljöpartiet inser att detta inte är en realitet.
              Eller?
            </seg>
          </u>
          <note type="speaker" n="c49b7c67">
            Anf. 171 HELENA LEANDER (mp) replik:
          </note>
          <u who="helena_leander_1a8ec1" xml:id="i-20e0c05a70b8fd7b-9" n="d824614f">
            <seg n="129d726a">
              Fru talman! Vi har inte haft något yrkande om att vi ska höja
              bensinskatten till 27:50. Vi har i underlaget till vår motion
              tagit upp Sikarapporten som just ett underlag för att visa vilka
              siffror det rör sig om om vi bara skulle använda bensinskatten
              som styrmedel.
            </seg>
            <seg n="95a8cadd">
              Jag har vid upprepade tillfällen nämnt att det kommer att behövas
              ett gäng andra styrmedel, men jag tror att vi måste vara medvetna
              om att bensinskatten kommer att behöva höjas framöver kanske inte
              nödvändigtvis till exakt 27:50, men vi kan ha med den siffran
              som ett beslutsunderlag, precis som Jörgen Johansson sade.
            </seg>
            <seg n="8fd136a4">
              Jag har full respekt för att Jörgen Johansson inte vill diskutera
              hela systemet med flexibla mekanismer och utsläppshandel här eftersom
              det är en skattedebatt. Men Jörgen Johansson tog själv upp frågan
              och då kändes det viktigt att bemöta den.
            </seg>
          </u>
          <note type="speaker" n="498379c4">
            Anf. 172 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-033712a4f6a51ea8-1" n="0da75cda" next="i-7d925134523d1fe8-1">
            <seg n="bdd97e1e">
              Fru talman! Jag konstaterar att Helena Leanders ödmjukhet vad
              gäller kostnaden försvann fort. Jag tycker att man bör vara lite
              mer försiktig med den här typen av åtgärder eftersom det får ett
              stort genomslag och oroar mängder av människor i olika bygder.
              Det hade varit bra och klädsamt om den ödmjukhet jag såg en kort
              stund hade hållit i sig.
            </seg>
            <seg n="53677301">
              När det gäller kilometerskatten är man i dagsläget inte beredd
              att införa den. Jag uppfattar det dock som att det kanske inte
              är allom givet att det inte blir någon kilometerskatt, men i dagsläget
              är det inte aktuellt.
            </seg>
          </u>
          <note n="87e061b9">
            Anf. 173 GUNNAR ANDRÉN (fp):
          </note>
          <u who="ylva_johansson_611fd6" xml:id="i-7d925134523d1fe8-1" n="0da75cda" prev="i-033712a4f6a51ea8-1">
            <seg n="1f94ecc5">
              Fru talman! Det handlar om allmänna motioner om punktskatter,
              tullfrågor och införsel. Jag tycker att Christin Hagberg gjorde
              en välbalanserad inledning om varför vi använder olika styrmedel
              på det här området. Det var en mycket bra sammanfattning.
            </seg>
            <seg n="73ac2897">
              Oavsett vilken nivå vi lägger punktskatterna på och hur mycket
              vi vill styra med dem är vi människor så konstruerade att vi tenderar
              att vilja gå runt, över, under eller vid sidan av skatterna. För
              dem som drabbas av punktskatterna finns det ofta väldigt stora
              ekonomiska vinster att göra genom att undkomma skatterna. Det
              kan vi inte bortse från. Därför är det viktigt att vi har ett
              effektivt skatteverk som ser till att driva in dem, framför allt
              av konkurrensskäl, så att inte några kan gå vid sidan om. Människors
              beteende är inte alltid vad vi förväntar oss.
            </seg>
            <seg n="f28d2ed6">
              Det finns tre reservationer när det gäller energibeskattningens
              huvudinriktning. Jag tror att det är ganska typiskt.
            </seg>
            <seg n="aa6e4153">
              Jag uppfattar dock att Socialdemokraternas och även Vänsterpartiets
              reservationer i grund och botten inte strider särskilt mycket
              mot de tankegångar som präglar denna regering och de fyra partierna.
            </seg>
            <seg n="9fec02ad">
              Fru talman! När det gäller punktbeskattningen är det ett parti
              som avviker betydligt. Jag tog mig tidigare friheten att i en
              debatt om den kommunala ekonomin påtala att Vänsterpartiet hade
              hur mycket pengar som helst. Nu är det Miljöpartiet som vill införa
              en oändlig mängd skatter. Jag tror att det är åtta reservationer
              för andra skattesatser. Det ska bli väldigt intressant att se.
              Det är ett principiellt förhållningssätt i en rad fall.
            </seg>
            <seg n="b1f0868e">
              De olika skatteförslagen från Miljöpartiet har tillkommit som
              om Sverige vore en öde ö och som om de inte påverkade någonting
              i landet. Det är goda intentioner i Miljöpartiet. De är allra
              bäst på målsättningar.
            </seg>
            <seg n="a5d2d208">
              Om vi andra partier säger 50 procent, säger Miljöpartiet 100
              procent. Det kan man vara tvärsäker på. Det är alltid högre ambitioner,
              men målen är väldigt oklara, utom i ett avseende. Man kan vara
              tvärsäker på att om vi skulle genomföra Miljöpartiets förslag
              skulle vi förlora massor av jobb i det här landet. Hela skogsindustrin
              skulle, enligt min uppfattning, försvinna kvickt. Skogsindustrin
              skulle drabbas av väldiga försämringar.
            </seg>
            <seg n="34f7662c">
              Alla andra partier står för en avvägning. Det är klart att vi
              ska sträva åt det håll Miljöpartiet vill för en bättre miljö,
              men inte med sådana väldiga skattehöjningar som ni föreslår.
            </seg>
            <seg n="48284b28">
              Vi kan också ta en sådan skatt som flygbeskattningen där Vänsterpartiet
              är med, men Socialdemokraterna har hoppat av. Om man genomför
              den skulle det naturligtvis leda till att flyget i stort sett
              försvann från Sverige. Det skulle bli massor av landningar på
              Åland och Kastrup.
            </seg>
            <seg n="3c445ed2">
              Vi måste föra en realistisk energi- och beskattningspolitik.
              Jag menar att Miljöpartiets ambitioner är goda, men målsättningarna
              står inte i relation till att vi också vill behålla svensk industri.
            </seg>
            <seg n="d80ad0d0">
              Jag skulle vilja ställa en fråga till Helena Leander.
            </seg>
            <seg n="d769e7e3">
              Riksdagsledamoten Peter Eriksson är bosatt i Kalix. Det ligger
              ganska långt från Stureplan i Helsingfors. Om vi inför en sådan
              skatt som ni vill ha, hur många flyg kommer att gå från Kallax
              till Helsingfors efter något år?
            </seg>
            <seg n="49f14d22">
              Regionalpolitiken blir ju helt omöjlig. Det är ett hot mot Arjeplog,
              Östersund, Strömsund och Kramfors.
            </seg>
            <seg n="6d213704">
              Om hela Sverige ska leva kan vi inte ha en sådan politik. Jag
              är glad att Socialdemokraterna har förstått detta.
            </seg>
            <seg n="bb0ccbea">
              Vi ska nog se till att få in flyget i en beskattning så att de
              får betala sina egna kostnader, men vi ska inte slå ut svenska
              näringar. Det ger inga jobb.
            </seg>
            <seg n="3dfdfddc">
              Jag vore inte den jag är om jag inte sade någonting om trängselskatten.
            </seg>
            <seg n="4a831361">
              Jag har förvissat mig om att det inte är på gång, som det föreslås
              här, någon trängselskatt i Degerfors. Peter Pedersen brukar plädera
              för att man ska ha det.
            </seg>
            <seg n="2c7590ff">
              I Uppsala, Helena Leander, är det inte på gång med någon trängselskatt,
              inte heller i Göteborg.
            </seg>
            <seg n="a142ed2e">
              Det som är så fantastiskt verksamt i Helsingfors, varför inför
              ni det inte på andra håll?
            </seg>
            <seg n="9ea5b834">
              Jag är väldigt glad att ni nu avvisar ett förslag från ett par
              socialdemokrater en från Halland, en från Solna som vill att vi
              i riksdagen ska besluta att man ska införa trängselskatt i Göteborg
              och Malmö. Det menar jag är ett lokalt beslut som de ska ta där.
              Det ska vi inte lägga oss i.
            </seg>
            <seg n="8b8c53ce">
              Alkoholpolitiken är en annan viktig del i det här betänkandet.
              Enligt mitt förmenande har vi en god avvägning. Men det finns
              ett stort problem som man inte riktigt närmar sig i betänkandet,
              nämligen att EU betraktar alkohol som vilken annan vara som helst.
              På det här området vi har ofta föredragning i skatteutskottet
              har vi en lång väg att vandra om vi vill ha en bättre alkoholpolitik
              i det här landet. Det fundamentala är att alkohol inte är vilken
              vara som helst. Det är ett jätteproblem att vi inte har nått längre
              när det gäller synen nere i Europa på vad alkohol är. Jag är glad
              att Miljöpartiet numera inte isolerar sig i den här frågan utan
              vill vara med och arbeta väldigt hårt för att ute i Europa ändra
              synen på vad alkohol är.
            </seg>
            <seg n="81486777">
              Allra sist ska jag ta upp en annan miljöpartimotion, där jag
              har en helt annan syn än Miljöpartiet. Det gäller om vi ska ha
              skatt på djurförsök.
            </seg>
            <seg n="59638e52">
              Det kan synas som om det är en obetydlig fråga. Jag menar att
              om vi ska ha mycket hög djuretik när det gäller försöksverksamhet
              ska etiska nämnder ta ställning till om försöken får göras eller
              inte.
            </seg>
            <seg n="726e1ca5">
              Vi är säkert överens om, det betvivlar jag inte, att de försök
              som de etiska nämnderna underkänner inte ska genomföras.
            </seg>
            <seg n="a8654502">
              Risken om man beskattar djurförsök är att de som har lite mer
              pengar kan köpa sig fram på det här området och komma över gränser
              där det blir diskussion om det är djuretiskt riktigt eller inte.
              Därför är jag ideologiskt emot den tanke som den här miljöpartimotionen
              präglas av.
            </seg>
            <seg n="e5bf5133">
              Djuretiken ska inte bli en skattefråga. Den ska bara avgöras
              av omsorg om djurens välbefinnande, inte av hur mycket vi kan
              dra in i skatt.
            </seg>
          </u>
          <note type="speaker" n="079eff99">
            Anf. 174 HELENA LEANDER (mp) replik:
          </note>
          <u who="helena_leander_1a8ec1" xml:id="i-c02250f1cd2d07df-0" n="d824614f" next="i-1a10e13e03a7ed7c-0">
            <seg n="5f7ffdb3">
              Fru talman! Det här var faktiskt lite inkonsekvent. Först klagar
              Gunnar Andrén på att vi har alldeles för många åtgärder på klimatområdet
              åtta reservationer hade han räknat till. Sedan klagar han på att
              vi bara har en massa mål, men inga åtgärder.
            </seg>
            <seg n="a59272fe">
              Sedan slår han lite svepande fast att jobben kommer att försvinna
              och att hela skogsnäringen kommer att slås ut eftersom vi ska
              införa en flygskatt. Jag vet inte hur mycket av timret som flygtransporteras,
              men jag misstänker att det är en ganska liten del.
            </seg>
            <seg n="f9616532">
              Hela flyget kommer också att försvinna från Sverige. Flygen kommer
              i stället att landa på Åland, och de människor som ska till Sverige
              kommer sedan att ta Ålandsbåten till Sverige. Jag tror faktiskt
              inte att det kommer att hända.
            </seg>
            <seg n="23f6fc47">
              Ännu roligare blir det när Gunnar Andrén säger att han egentligen
              också vill att flyget ska få betala för sina kostnader. Men det
              får inte påverka flyget. Det får alltså inte minska flyget. Någonstans
              trodde jag att syftet med att flyget skulle betala sina miljökostnader
              också var att man skulle få en minskning av flyget och därmed
              klimateffekterna.
            </seg>
            <seg n="7dca023c">
              Sedan förfasar sig Gunnar Andrén över att det inte är några trängselskatter
              på gång i Uppsala. Om Gunnar Andrén tycker att det är viktigt
              att Uppsala inför trängselskatter skulle han kanske prata med
              den styrande majoriteten i Uppsala som är borgerlig. Själv är
              jag lite osäker på om Uppsala är tillräckligt stort. Det kanske
              är lite grann på gränsen. Någonstans måste man göra en avvägning
              mellan om de trängselproblem som man ska lösa är så pass stora
              att det lönar sig att sätta upp system för trängselskatt. Det
              är en fråga som man definitivt skulle kunna titta vidare på. Jag
              kan säkert ge Gunnar Andrén numret till Karolina Hilding som är
              kommunalråd för Folkpartiet så kan ni ha ett snack om det.
            </seg>
            <seg n="98cbe73b">
              Jag ska försöka hinna med frågan om djurförsök. Egentligen vore
              det bästa om man kunde ha en bra och etisk prövning och att man
              inte skulle behöva några ytterligare styrmedel. Det problem som
              jag ser är att denna etiska prövning i många fall bara blir ett
              alibi. Det är en försvinnande liten del av djurförsöken som stoppas
              i dessa etiska nämnder, och man kan läsa exempel på alla möjliga
              konstiga försök som har släppts igenom.
            </seg>
          </u>
          <note n="9192c998">
            Anf. 175 GUNNAR ANDRÉN (fp) replik:
          </note>
          <u who="helena_leander_1a8ec1" xml:id="i-1a10e13e03a7ed7c-0" n="d824614f" prev="i-c02250f1cd2d07df-0">
            <seg n="64c5f140">
              Fru talman! Jag tror att Helena Leander måste fundera över konsekvenserna
              av de egna förslagen. Det handlar om just ensidigheten och om
              att bara vi i Sverige ska vidta en rad åtgärder som man inte samtidigt
              vidtar i Europa eller på andra håll. Där tycker jag att Socialdemokraterna,
              Moderaterna, Centerpartiet och även Folkpartiet och Kristdemokraterna
              har en förnuftig politik. Vi har en avvägningspolitik där vi strävar
              mot olika mål, ett bättre klimat och så vidare som Helena Leander
              vill ha. Men Helena Leander sätter ständigt upp högre målsättningar,
              till exempel när det gäller koldioxidutsläppen. Det ska gå jättemycket
              fortare. Men effekten av detta kommer att bli att stora delar
              av svensk industri kommer att hamna i ett sämre konkurrensläge.
              Att man inte inser detta är det allvarliga. Jag tycker att det
              är väldigt oklokt att diskreditera miljöpolitiken på det sättet.
              Jag tror att en av anledningarna till att det just nu är svårt
              att få förståelse för de goda intentioner som ni har är att ni
              ständigt sätter upp sådana stora miljömål att människor känner
              att deras jobb är hotade. Vad är det för idé att vi flyttar svenska
              jobb till Finland, Ukraina eller något annat land när vi vet att
              vi har väldigt goda förutsättningar att klara miljöpolitiken på
              ett mycket bra sätt?
            </seg>
            <seg n="a597ebdc">
              Jag hoppar över trängselskatten. Jag vill inte alls införa någon
              trängselskatt i Uppsala. Jag har bara tagit fasta på att det har
              argumenterats så våldsamt om att det är så otroligt bra. Då är
              det väldigt konstigt att man inte inför det på något annat ställe.
            </seg>
            <seg n="3164f857">
              Jag vill uppehålla mig vid den mycket viktiga principiella frågan
              som gäller om de som har råd ska kunna köpa sig förbi djurförsök.
              Där är vi djupt oense. Det är en diskussion som vi har haft många
              gånger när det gäller kemikalier och allt möjligt.
            </seg>
          </u>
          <note type="speaker" n="bcbff83b">
            Anf. 176 HELENA LEANDER (mp) replik:
          </note>
          <u who="helena_leander_1a8ec1" xml:id="i-c02250f1cd2d07df-1" n="d824614f" next="i-1a10e13e03a7ed7c-1">
            <seg n="bfda2e8e">
              Fru talman! Jag önskar verkligen att vi kunde skynda mer långsamt.
              Jag har verkligen ingen önskan om att försvåra människors liv
              eller hota människors jobb bara för att jag tycker att det är
              så kul. Jag önskar att vi kunde lösa klimatproblemet genom att
              sitta och dricka te och att det sedan var bra. Men det funkar
              inte riktigt så. Det är ganska bråttom. Jag tycker att man hela
              tiden ser rapporter om att det nu är ännu värre än vad vi trodde
              tidigare och att vi nu måste reagera ännu fortare. Då finns det
              inte riktigt tid att säga att vi får göra det där någon annan
              gång eller att man får lösa det någon annanstans.
            </seg>
            <seg n="9c50af5b">
              Vi i Sverige står för en betydligt större klimatpåverkan än det
              globala snittet. Den är betydligt större än vad som är långsiktigt
              hållbart. Då finns det ingen annan väg än att vi faktiskt minskar
              våra utsläpp.
            </seg>
            <seg n="b4f24a6c">
              Givetvis ska vi samarbeta internationellt och så långt som det
              är möjligt försöka få med andra länder på detta också. Men vi
              kan inte sätta oss i ett hörn och vänta på det och inte göra någonting
              här. Vi måste vara beredda att vidta åtgärder för att minska våra
              utsläpp också. Sedan ska man så klart försöka utforma detta på
              ett så smart sätt som möjligt så att man inte skrämmer i väg alla
              jobben och får utsläppen någon annanstans. Där har vi frågan om
              flyget och utsläppshandeln som ett paradexempel. Där säger vi
              att man ska beskatta flyget i stället för att ha utsläppshandel
              eftersom den riskerar att tränga undan industrin och öka utsläppen
              någon annanstans.
            </seg>
            <seg n="baef08b9">
              Vi kan ha andra åtgärder, till exempel kilometerskatten, som
              slår likadant för åkare oavsett varifrån de kommer. Därmed tränger
              man inte undan åkarna till något annat ställe eftersom transporterna
              ändå ska ske i Sverige.
            </seg>
            <seg n="cd1156de">
              Jag vill säga att vi försöker ta hänsyn till både klimatet och
              jobben. Inte minst ska man komma ihåg att det i fråga om klimatomställning
              också finns möjligheter för de nya entreprenörerna som ser lösningarna
              och som kommer med de klimatsmarta lösningarna. För att gynna
              dem måste vi faktiskt våga ha en skarp klimatpolitik.
            </seg>
          </u>
          <note n="4e1a78e8">
            Anf. 177 GUNNAR ANDRÉN (fp) replik:
          </note>
          <u who="helena_leander_1a8ec1" xml:id="i-1a10e13e03a7ed7c-1" n="d824614f" prev="i-c02250f1cd2d07df-1">
            <seg n="5d8df30d">
              Fru talman! Jag håller med om det sistnämnda. Men en smart klimatpolitik
              måste också se till att människor får förståelse för detta.
            </seg>
            <seg n="d5baf43a">
              Jag vet inte om Helena Leander någonsin har varit norr om Uppsala.
              Men om man åker längs kusten där finns det ett pärlband av skogsindustrier.
              I Göteborg gör man fortfarande bilar. Man behöver energi. Vi kan
              inte ha sådana regler i Sverige som om vi vore en öde ö när det
              gäller energibeskattningen så att vi inte klarar också jobben.
              Det är ingen miljövinst att svenska företag och jobb flyttar till
              andra länder där miljökraven är lägre än i Sverige.
            </seg>
            <seg n="8bb535b4">
              Det är det som är risken med att ni alltid sätter upp målsättningar
              som är högre än alla andra partiers för ni når aldrig dithän utan
              ni når andra resultat med detta. Miljöpartiet behöver, i motsats
              till andra partier, inte göra någon avvägning mellan miljömålen
              och bevarandet av jobben i Sverige. Det är det som ni inte gör.
              Min huvudpoäng i detta är att jag anser att det är en farlig politik.
            </seg>
          </u>
          <note type="speaker" n="0ba8cf3c">
            Anf. 178 CHRISTIN HAGBERG (s) replik:
          </note>
          <u who="christin_hagberg_5dd552" xml:id="i-bab0b7ba34a10bd7-0" n="1df9d986" next="i-5ca9087a08715008-0">
            <seg n="52b91139">
              Fru talman! När jag lyssnar på Gunnar Andréns anförande känner
              jag ändå igen sättet att debattera, trots att han tycker att vi
              nu är rätt så överens. Man vill gärna göra en massa saker men
              ändå inte.
            </seg>
            <seg n="e2d76656">
              Gunnar Andrén tar upp flyget, transporterna, handeln med utsläppsrätter.
              Sedan säger han: Vi kan inte ha sämre konkurrensläge. Nej, naturligtvis
              kan vi inte ha det.
            </seg>
            <seg n="8246f6a2">
              Det har nu presenterats ett förslag som ligger på riksdagens
              bord och som säkert i all välmening har arbetats fram på ett positivt
              sätt. Men det är väl ingen som tror att det kommer att räcka.
              Vi kommer att behöva göra betydligt mer för att minska utsläppen
              för att nå de 40 procent som ni har sagt att ni vill nå till 2020.
              Det är 2009 nu, och det är tio år dit. Då ska vi ha minskat utsläppen
              ganska mycket.
            </seg>
            <seg n="5ce2c62e">
              Där vi generellt har gjort allra minst är på transportsidan flyget
              och så vidare.
            </seg>
            <seg n="e5daf15b">
              Jag vill när det gäller trängselskatten passa på att ställa en
              fråga. Jag förstår att Gunnar Andrén är motståndare till den.
              Jag minns när den infördes på försök. Då minskade faktiskt antalet
              bilar ganska mycket i Helsingfors under de första månaderna. Sedan
              förmodar jag att man kom på att det inte var så dyrt. Det är också
              en prisfråga om trängselskatten ska fungera eller inte. Jag menar
              att det i dag förmodligen är för billigt eftersom trängseln fortfarande
              är ganska omfattande i Helsingfors.
            </seg>
            <seg n="02a59552">
              Det kunde vara intressant att höra hur Gunnar Andrén ser på resonemanget
              oavsett om han är positiv eller negativ till trängselskatter.
            </seg>
          </u>
          <note n="08e4e892">
            Anf. 179 GUNNAR ANDRÉN (fp) replik:
          </note>
          <u who="christin_hagberg_5dd552" xml:id="i-5ca9087a08715008-0" n="1df9d986" prev="i-bab0b7ba34a10bd7-0">
            <seg n="4a9db099">
              Fru talman! Jag tycker att den klimatproposition som inte heller
              jag har läst i detalj, det ska jag gärna medge, är ett bra exempel
              på just det som jag har talat om, nämligen att man alltid måste
              göra en avvägning. Jag tror inte heller att det räcker hela vägen
              fram.
            </seg>
            <seg n="fd0a7f33">
              Jag är övertygad om att det inte är sista gången som vi ser en
              klimatproposition från denna regering, särskilt om den blir omvald.
              Tekniken kommer att göra att vi kommer att kunna gå vidare. Men
              ibland kan man inte ta hela steget på en gång. Det har jag aldrig
              sagt att ni vill göra heller. Jag tycker att Socialdemokraterna
              alltid har varit kloka med att göra avvägningar.
            </seg>
            <seg n="ac2d155e">
              Man kan alltid diskutera på marginalen. Men ni skiljer er väldigt
              mycket från ett annat parti jag ska inte angripa Miljöpartiet
              på det sättet att de vill gå hela vägen på en gång. Jag menar
              att det är väldigt oklokt.
            </seg>
            <seg n="afe134ba">
              Christin Hagberg frågade vad jag tycker om trängselskatter. Också
              jag tror att de har väldiga effekter absolut; det är inget snack
              om det. Jag var för 1991 års Dennispaket och allt möjligt sådant
              som hade en annan utformning.
            </seg>
            <seg n="d030013f">
              Man kan titta på vilka de är som inte längre åker bil. Ja, det
              är människor som ekonomiskt är lite svagare dessa är liksom utestängda.
              Men en väldigt stor andel har anpassat sig. Det är fråga om tjänstebilar
              och om direktörer och många sådana. Det är inte väldigt många
              människor som själva betalar. Dessutom har vi fått samma resultat
              som man fick i London. För några år sedan var skatteutskottet
              där och tittade. Det var en väldigt stor mängd privatbilister
              som åkte långa vägar. Man ska inte räkna antalet bilar, utan man
              ska räkna förbrukningen av bensin. Det är det som är det viktiga.
            </seg>
            <seg n="7591b1d4">
              Anf. 180 LENNART SACRÉDEUS (kd):
            </seg>
            <seg n="7ce3d18b">
              Den grundläggande kristdemokratiska filosofin baseras på människans
              ofullkomlighet. Ingen är ofelbar. Alla begår vi misstag. Därför
              är det av central vikt för oss kristdemokrater att solidariskt
              stödja och hjälpa och ibland faktiskt också hindra människor från
              att skada sig själva. Det jag nu sagt är inte särskilt liberalt.
              Å andra sidan är vi kristdemokrater, inte heller jag själv, inte
              alltid särskilt liberala.
            </seg>
            <seg n="080bd383">
              Fru talman! När det handlar om en konsumtionsvara som alkoholen,
              som är högt beskattad och som lätt fraktas över landgränser, är
              det av stor vikt att Sverige inom Europeiska unionen fortsatt
              verkar för en enhetlig alkoholpolitik.
            </seg>
            <seg n="511e590b">
              Vidare måste Europeiska unionen finna en gemensam strategi för
              alkoholskatter så att det inte längre lönar sig lika mycket att
              åka över landgränser för att inhandla billigare alkohol. Det är
              skadligt inte bara i ett folkhälsoperspektiv utan också, och i
              då allra högsta grad, för miljön.
            </seg>
            <seg n="6c222e96">
              Fru talman! Okontrollerad och vidlyftig införsel av alkohol och
              tobak över landgränser via smuggling eller Internetinköp medför
              många nackdelar och risker. Utan statlig kontroll av alkoholförsäljningen
              ökar riskerna för överkonsumtion och för att ungdomar via langare
              lättare får tag i alkohol, med stora folkhälsorisker som följd.
            </seg>
            <seg n="a71715b0">
              Den stora skillnaden i punktbeskattningen mellan Sverige och
              våra grannländer är att en stor del av smuggelspriten hanteras
              av den organiserade brottsligheten, vilken genererar oerhörda
              summor i intäkter samt skadar samhällsandan och bryter ned känslan
              för att vi i det fina land som heter Sverige vill göra rätt för
              oss. Allt sådant måste alltså på olika sätt förhindras och också
              stoppas.
            </seg>
            <seg n="8963a3e9">
              I betänkandet skriver majoriteten, vi i Allians för Sverige,
              att vi önskar att Tullverket prioriterar bland annat insatser
              mot storskalig och frekvent illegal införsel av tobak och alkohol
              samt insatser mot den ekonomiska organiserade brottsligheten.
            </seg>
            <seg n="8982e5d1">
              Fru talman! Det finns två vägar att gå. Den ena vägen är att
              vi i Sverige kan sänka våra punktskatter till nivån i omvärlden
              för att få en enhetligare skattebild. Den andra, i kristdemokratisk
              anda bättre, vägen vore att i stället aktivt verka inom Europeiska
              unionen för en höjning av minimiskattesatserna till en högre gemensam
              nivå i syfte att inom hela unionen minska alkoholkonsumtionens
              skadeverkningar.
            </seg>
            <seg n="64f934d9">
              Något som för mig och för oss kristdemokrater är extra viktigt
              är att skydda våra ungdomar från en alltför tidig alkoholdebut
              och att minska deras alkoholkonsumtion i syfte att förebygga social
              utslagning. Därför tycker jag att det är viktigt med skatt på
              alkoholdrycker först och främst inriktade på dessa ungdomar. Då
              tänker jag framför allt på så kallad alkoläsk och cider. I Tyskland,
              vårt södra grannland, planeras ett sådant skatteförslag. Jag beklagar
              att vi i vårt land tekniskt inte har lyckats klara denna fråga
              och problematik kring gränsdragningarna.
            </seg>
            <seg n="b380ec04">
              Ungas konsumtionsnivå när det gäller alkohol utgör en central
              social framtidsfråga och tyvärr vill jag lägga till en tickande
              bomb i nationen Sverige.
            </seg>
            <seg n="66143bc5">
              Fru talman! Jag tror inte att det undgått någon här i kammaren
              att jag representerar ett av landets många vackra landskap och
              län, Dalarna ett traditionsrikt län. Som representant därmed för
              ett landsbygds- och glesbygdslän ligger det mig oerhört varmt
              om hjärtat att göra det möjligt för folk att bo kvar i sina bygder
              och att dessa bygder fortsatt är levande och blir ännu attraktivare.
              Denna inställning delar jag självklart med många andra ledamöter
              av denna kammare och i denna debatt.
            </seg>
            <seg n="f4ef7897">
              På många håll i Sverige spelar stora avstånd en avgörande roll
              i vardagen. Befolkningsunderlaget är inte tillräckligt för att
              etablera spårbunden kollektivtrafik. Länstrafikens bussar går
              kanske två tre gånger per dag. Väderförhållandena utesluter cykling
              för alla utom för de tappraste.
            </seg>
            <seg n="46f1b360">
              Fru talman! Bilen spelar roll och är svår att ersätta för den
              som försöker överbrygga de avstånd som skiljer svenskar från arbetsplatser
              och matbutiker och från släktingar och nära och kära vänner. Vikten
              av att kunna överbrygga avstånd och att skapa regionförstoringar
              betonas återkommande i forskning där man önskar sammanföra människor
              med deras arbetsplatser.
            </seg>
            <seg n="a0e162a8">
              Utöver detta fäster alliansen och Kristdemokraterna stor vikt
              vid att människor ska ha möjligheter att umgås, bryta ensamhet
              och upprätthålla relationer. Det tycker naturligtvis också ni
              i oppositionspartierna, så det är inget som är specifikt för oss.
            </seg>
            <seg n="ed54a01c">
              Vi kallar människans behov av att verka i ett sammanhang tillsammans
              med andra för gemenskapstanken och anger den som en av de bärande
              väggarna i den kristdemokratiska ideologin. När vi tittar på hur
              verkligheten ser ut är det samtidigt så att en stor del av den
              svenska bilparken försörjs med fossila bränslen som bidrar till
              utsläpp av koldioxid. Utvecklingen är allvarlig. Medvetna konsumenter
              kräver förändringar i fordonsbranschen, i riktning mot nya drivmedelsslag
              och mindre utsläpp.
            </seg>
            <seg n="ce0e48c6">
              Fru talman! Ytterligare en bärande vägg i det kristdemokratiska
              tankegodset är förvaltarskapstanken: att vi ärvt jorden från våra
              föräldrar och generationerna före oss och att vi ska förvalta
              den i syfte att på ett ansvarsfullt sätt föra den vidare till
              kommande släkten.
            </seg>
            <seg n="fdba4c21">
              Larmsignaler om störningar i klimat och ekosystem som förmedlas
              av forskare och debattörer kan inte ignoreras av någon. Kristdemokraterna
              betonar en helhetssyn och söker en balanserad sammanvägning när
              det gäller förvaltarskapstanken och gemenskapstanken och när det
              gäller att inte låta någon av de här två principerna och tankegångarna
              verka oberoende av den andra.
            </seg>
            <seg n="4263e5b8">
              Samtidigt måste vi i den praktiska politiken undvika att energiskatter
              utformas så att boende och företagande i landsbygd och glesbygd
              försvåras eller rent av undermineras.
            </seg>
            <seg n="2fe9bae3">
              I just denna anda försöker vi i alliansen arbeta precis som Gunnar
              Andrén förtjänstfullt framförde i sitt anförande när det gäller
              näringspolitiken, regionalpolitiken, miljöpolitiken och skattepolitiken.
            </seg>
            <seg n="20a8b6cd">
              Fru talman! Avslutningsvis vill jag framhålla följande: Svensk
              skattepolitik ska inte straffa ut svenska jobb och inte heller
              svenska löntagare eller företag i vårt land genom ett ensidigt
              agerande som skulle missgynna vår konkurrenskraft internationellt.
            </seg>
            <seg n="d97fd7e6">
              Däremot har vi alla ett gemensamt ansvar att vara pådrivande
              genom att gemensamt agera i Europeiska unionen och på FN-nivå
              för gemensamma spelregler syftande till långsiktig hushållning,
              sparsamhet med jordens resurser, omsorg om miljön samt förebyggande
              av klimatförskjutningar.
            </seg>
          </u>
          <note n="07e93c3e">
            Fru talman! Å Kristdemokraternas vägnar yrkar jag bifall till
            utskottets förslag i betänkandet och avslag på samtliga reservationer.
          </note>
          <note type="speaker" n="0ea6a5b2">
            Anf. 181 CHRISTIN HAGBERG (s) replik:
          </note>
          <u who="christin_hagberg_5dd552" xml:id="i-bab0b7ba34a10bd7-1" n="1df9d986" next="i-5ca9087a08715008-1">
            <seg n="6f1eea98">
              Fru talman! Tack, Lennart Sacrédeus, för ditt engagerande anförande.
              Jag trodde nästan ett tag när du talade om alkoholfrågan att du
              skulle yrka bifall på vår reservation 17 om alkoholskatten och
              cider och alkoläsk, men jag uppfattade inte att du gjorde så.
              Du har nu chansen i replikskiftet.
            </seg>
            <seg n="e178d3f7">
              Du var inne på vikten av att även glesbygden och landsbygden
              ska leva. Hela Sverige ska leva. Det tror jag att vi i alla partier
              är ense om. De flesta av oss är också relativt ense om att bilen
              spelar och kommer att spela en stor roll för Sverige. Vi har också
              stora transportbehov, och det är bränslet som är problemet.
            </seg>
            <seg n="3337d122">
              Därför kan jag nu till min glädje konstatera att Kristdemokraterna
              har bytt fot när det gäller bensinskatten. Man drev en ganska
              hätsk kampanj mot oss socialdemokrater och våra medpartier för
              att vi höjde bensinskatten. Ni lovade att sänka den med 2 kronor
              litern. Jag utgår från att ni numera har bytt fot. Jag uppfattar
              det som att den debatten nu är död.
            </seg>
            <seg n="ae4f9922">
              Du talade också om vikten av att glesbygden ska överleva. Jag
              kan göra en intressant reflexion. Ni lovade i valrörelsen att
              ni skulle ta bort fastighetsskatten. Nu är vi överens om att fastighetsskatten
              ska vara kvar och att det är en bra skattebas bara man ändrar
              utformningen.
            </seg>
            <seg n="de7ba14c">
              Det som dock har skett är att man i glesbygden har fått höjda
              fastighetsskatter medan man i områden som till exempel Vellinge
              har fått sänkta skatter.
            </seg>
          </u>
          <note n="79632066">
            Anf. 182 LENNART SACRÉDEUS (kd) replik:
          </note>
          <u who="christin_hagberg_5dd552" xml:id="i-5ca9087a08715008-1" n="1df9d986" prev="i-bab0b7ba34a10bd7-1">
            <seg n="016f7806">
              Fru talman! Först får jag tacka så mycket för den vänliga formuleringen
              om mitt anförande. Det gäller alla andra som varit uppe i den
              här debatten att vi alla försöker att vara engagerade trots att
              åhörarläktaren inte är helt fullsatt.
            </seg>
            <seg n="3e15a6ba">
              När det gäller cider- och alkoholskatt skulle hela alliansen
              vilja bifalla er reservation i så mening att vi skulle vilja hitta
              en praktisk lösning. Det var vad jag försökte utveckla i mitt
              anförande efter bästa förmåga. Vi har tyvärr inte hittat detta.
            </seg>
            <seg n="a4272ea4">
              Jag lovar att vi har tagit upp det ett antal gånger på Finansdepartementet
              hur vi ska kunna komma åt detta rent praktiskt. Vi har tittat
              på hur tyskarna har klarat detta. Jag har svårt att tro att svenskarna
              som lagstiftare skulle vara mindre intelligenta än tyskarna att
              klara detta, men vi har ännu inte gjort det.
            </seg>
            <seg n="3c277031">
              Det blir alltså inget bifall till s-reservationen den här gången.
              Jag tror inte att Christin Hagberg för oppositionen är överraskad
              av detta sorgliga besked. Men jag lovar att vi jobbar vidare med
              det i gemensam anda så att vi ska klara det.
            </seg>
            <seg n="cbc756e6">
              Christin Hagberg talade om valrörelsen 2006. Jag kan säga att
              jag själv inte stod för en alltför hätsk kampanj mot Socialdemokraterna
              och dess stödpartier Vänsterpartiet och Miljöpartiet. Jag stod
              de facto i rondellen i Rättvik under Classic Car Week och kämpade
              för att uppmärksamma den här frågan. Men jag var inte hätsk mot
              er i dåvarande regeringsställning.
            </seg>
            <seg n="0a9a1fbc">
              Jag och Kristdemokraterna driver inte längre denna fråga. Om
              detta kan man diskutera en hel del. Jag tycker självklart att
              det är en fördel att det man säger i valet driver man hela mandatperioden.
              Nu är så inte fallet.
            </seg>
            <seg n="a9a17b89">
              En lägre bensinskatt med 2 kronor var inte vad vi sade. Vi sade
              att det var etiskt problematiskt med moms på energiskatter, det
              vill säga skatt på skatt. Det tycker vi i princip fortfarande,
              men vi arbetar inte i den andan.
            </seg>
          </u>
          <note type="speaker" n="8059cbad">
            Anf. 183 CHRISTIN HAGBERG (s) replik:
          </note>
          <u who="christin_hagberg_5dd552" xml:id="i-bab0b7ba34a10bd7-2" n="1df9d986" next="i-5ca9087a08715008-2">
            <seg n="ee25e6aa">
              Fru talman! Det är bra att man försöker lösa alkoholfrågan. Det
              är en svår fråga. Inte minst jag som kommer från Skåne vet att
              det inte är helt enkelt. Tullen gör vad den kan. Den behöver säkert
              bättre redskap för att lösa den problematiken. Det är bra om vi
              kan se över skattefrågan.
            </seg>
            <seg n="9cf8cfce">
              Bensinskattefrågan fick en större betydelse ju längre norrut
              i landet du kom. Jag vet att du har kolleger som bor ännu längre
              norrut än du som drev kampen om att det skulle vara en skattesänkning
              på 2 kronor. Men som du nu uttalar har jag förstått frågan rätt.
              Den politiken driver man inte längre.
            </seg>
            <seg n="68262ac2">
              Det tolkar jag som att ni har nått en insikt om att klimatförändringarna
              behöver den bästa utformningen av de olika verktygen och medlen
              som vi kan ha för att vi ska nå de ganska omfattande sänkningar
              som vi nu alla vill göra. Man kan diskutera procentsatser och
              så vidare, men vi är överens i den frågan.
            </seg>
            <seg n="d34b3ef4">
              Jag skulle uppskatta om du kommenterar fastighetsskatten. Det
              var också en fråga som ni drev lite väl hätskt i valrörelsen.
              Det har förändrats men förmodligen inte till det ni hade tänkt
              er från början.
            </seg>
          </u>
          <note n="bf246299">
            Anf. 184 LENNART SACRÉDEUS (kd) replik:
          </note>
          <u who="christin_hagberg_5dd552" xml:id="i-5ca9087a08715008-2" n="1df9d986" prev="i-bab0b7ba34a10bd7-2">
            <seg n="017b887e">
              Fru talman! Jag ber om ursäkt till Christin Hagberg att jag helt
              försummade att ta upp fastighetsavgiften. Det vi gick till val
              på var att vi skulle få ned detta till en låg grundavgift. I vår
              skiss var det 2 800 kronor per år och fastighet. Nu har det blivit
              6 000 kronor.
            </seg>
            <seg n="41360a10">
              Jag vill ändå säga att detta var en stor kristdemokratisk framgång.
              Jag tolkar ert motstånd mot införandet av den kommunala fastighetsavgiften
              som att ni tyckte att det gamla systemet var bra mycket bättre.
            </seg>
            <seg n="b87ab057">
              Jag menar att vi utifrån det väljarstöd som vi fick ändå har
              genomfört en betydande strukturell reform inom skatteområdet som
              är av betydelse för framtiden för i det här fallet fastighetsskatten
              och som kommer att bli bestående oavsett vem som styr landet.
            </seg>
            <seg n="c9d47e41">
              Vi är glada att vi nådde så långt som vi ändå gjorde även om
              det inte blev exakt den kristdemokratiska modellen.
            </seg>
            <seg n="babc3fb4">
              Vad gäller bensinskattefrågan sade Christin Hagberg att det är
              en död debatt. Det blir det inte så länge Socialdemokraterna håller
              denna debatt vid liv och vi pliktskyldigast svarar på frågorna.
              Jag tror inte att bensinskattefrågan kommer att vara en död debatt.
              Det kommer ni att påminna oss om så länge vi lever. Det har ni
              all rätt i världen att göra.
            </seg>
            <seg n="32ceb061">
              Det vi lyfte fram är att vi vill att det ska vara en skattepolitik
              inom drivmedelsområdet som gör att man fortsatt kan leva, verka
              och satsa på landsbygden och i glesbygden. Själv bor jag på gångavstånd
              från järnvägsstationen i Mora och drar inte på riksdagen några
              skattekostnader för taxiresa. Men man ska kunna bo på andra ställen
              än nära en järnvägsstation i Dalarna och kunna ha en framtid.
            </seg>
            <seg n="575a380f">
              Det är viktigt att vi har en balanserad politik på detta område.
              Jag utesluter inte att det kristdemokratiska partiet kommer med
              nya idéer till verktyg som har bättre långsiktighet och bärkraft
              inför valet 2010.
            </seg>
          </u>
          <note type="speaker" n="65076da4">
            Anf. 185 ÅKE SANDSTRÖM (c):
          </note>
          <u who="mikael_sandstrom_c9f26e" xml:id="i-2437828660c453a9-9" n="c6634c5f">
            <seg n="d1b7863b">
              Fru talman! I denna sena timme vill jag bara kort uppehålla mig
              vid ett omdebatterat men litet avsnitt i detta betänkande. Det
              gäller avsnittet om bly i ammunition. Den frågan har stötts och
              blötts i det här landet i mer än 15 år.
            </seg>
            <seg n="e0030624">
              Som ni vet fattade den förra regeringen ett politiskt beslut,
              som jag vill påstå utan konsekvensbeskrivning, om ett totalstopp
              för all användning av bly i ammunition. Detta skulle träda i kraft
              den 1 januari 2008.
            </seg>
            <seg n="64271d0e">
              Den nuvarande regeringen upphävde detta vilande beslut och tog
              därmed hänsyn till både miljön och djurskyddsintresset. Det finns
              helt enkelt inga bra alternativ till bly i ammunition.
            </seg>
            <seg n="28f4c1a7">
              Nu får jägarna fortsätta att jaga med etiskt försvarbar ammunition
              samtidigt som flera och inte färre får möjlighet att träna skytte.
            </seg>
            <seg n="3b07516e">
              I den rapport som Kemikalieinspektionen har skrivit och som har
              berörts i några motioner föreslogs en punktskatt på bly i ammunition.
              Rapporten har avvisats av alliansregeringen, och det tycker jag
              var ett mycket klokt beslut. Samtidigt måste vi givetvis fortsätta
              med forskning och utveckling för att ta fram nya materialslag
              och nya miljöåtgärder vid skjutbanor och så vidare. Detta är i
              stor utsträckning ideella insatser som leds av jägarnas och skyttarnas
              organisationer.
            </seg>
            <seg n="eff0110f">
              Fru talman! Det förbud mot blyad ammunition som var på gång efter
              förslag från den förra regeringen kom aldrig att verkställas.
              Det blir inte heller någon punktskatt på bly i ammunition, vilket
              föreslogs i den i betänkandet åberopade utredningen. Med detta
              yrkar jag bifall till utskottets förslag i betänkandet.
            </seg>
          </u>
          <note n="327f11d9">
            Överläggningen var härmed avslutad.
          </note>
          <note n="b1c303ed">
            20 § Särskild utlänningskontroll
          </note>
          <note n="79b4cdad">
            Föredrogs
          </note>
          <note n="84cff7ac">
            Tredje vice talmannen konstaterade att ingen talare var anmäld.
          </note>
          <note n="67ffb9cd">
            21 § Hemlig teleavlyssning m.m. under år 2007
          </note>
          <note n="79b4cdad">
            Föredrogs
          </note>
          <note type="speaker" n="555fd322">
            Anf. 186 MARYAM YAZDANFAR (s):
          </note>
          <u who="maryam_yazdanfar_d78180" xml:id="i-70937e11f7d78f9e-0" n="843c0151">
            <seg n="de01d479">
              Fru talman! Det känns trevligt att mina utskottskamrater är på
              väg in i kammaren så att det blir någon debatt så här i den sena
              kvällstimmen. Jag tänkte inte vara speciellt långrandig, utan
              konstaterar att vi diskuterar en skrivelse från regeringen som
              handlar om hemlig teleavlyssning bland annat.
            </seg>
            <seg n="86efe2a2">
              Man kan säga att vi tyvärr diskuterar den här skrivelsen, för
              det är egentligen tråkigt att alla tvångsmedel som vi använder
              behöver finnas. De är ju ett intrång i människors privatliv och
              integritet. Därför måste vi alltid väga integritetsintresset mot
              de viktiga kraven på att polisen ska ha moderna och effektiva
              arbetsmetoder.
            </seg>
            <seg n="3ed36bbc">
              Till skrivelsen har vi socialdemokrater en reservation som jag
              skulle vilja lyfta fram och yrka på här. Det är reservation nr
              2, som handlar om offentliga ombud. Systemet med offentliga ombud
              fyller en viktig funktion. För ett rättssamhälle är det viktigt
              att ta till vara den enskildes rätt och integritetsintressen.
              Det är otroligt viktigt att systemet med offentliga ombud fungerar
              när fler tvångsmedel ställs till polis och åklagares förfogande.
            </seg>
            <seg n="05e0a9f2">
              Många offentliga ombud har starkt kritiserat sin ytterst begränsade
              möjlighet att hjälpa dem som de företräder att tillvarata sina
              medborgerliga fri- och rättigheter. Det har framkommit i domstolar
              att de offentliga ombuden har svårt att arbeta. Det skulle till
              och med kunna ifrågasättas om den rättsliga prövningen och de
              offentliga ombudens inblandning i proceduren är av rent formellt
              slag. Mot denna bakgrund anser vi att det är angeläget att de
              offentliga ombudens roll i försvaret av medborgarnas integritet
              effektiviseras och förbättras så att de får bättre förutsättningar
              att genomföra sitt arbete.
            </seg>
            <seg n="d482beb7">
              Därför vill jag kort och koncist, fru talman, yrka bifall till
              vår reservation nr 2.
            </seg>
          </u>
          <note type="speaker" n="82cc6b61">
            Anf. 187 LENA OLSSON (v):
          </note>
          <u who="lena_olsson_bb92b4" xml:id="i-1d817420854af470-0" n="8cae1156">
            <seg n="6b463e04">
              Fru talman! Vi behandlar nu skrivelsen om hemlig teleavlyssning
              under 2007. Vi i Vänsterpartiet står givetvis bakom alla våra
              reservationer, men för tids vinnande yrkar jag bifall till endast
              reservation 1.
            </seg>
            <seg n="5c101e8f">
              För Vänsterpartiet är det viktigt att bekämpa brott. Men vi tycker
              också att användandet av hemliga tvångsåtgärder innebär ett ingrepp
              i den personliga integriteten. Det är ett måste att det sker på
              ett sätt som är rättssäkert. Den yttersta avvägningen ska ske
              mellan brottsbekämpandebehov och den enskildes integritet.
            </seg>
            <seg n="5eb4b370">
              Regeringen sammanfattar användningen av hemliga tvångsmedel under
              2007 som framgångsrik eftersom den i flera fall har lett till
              resultat. Detta räcker inte. Uppenbarligen gör polisen i Sverige
              bedömningen att allvarliga narkotikabrott ökar. Den organiserade
              brottsligheten kräver mer resurser av polisen som kan prioriteras
              till avlyssning. Då måste samtidigt också rättssäkerhetsgarantierna,
              domstolar samt de offentliga ombuden ha bättre förutsättningar
              att göra bedömningar som är mer effektiva än dagens påvra resultat.
            </seg>
            <seg n="7c8d7193">
              Endast cirka hälften av de beviljade hemliga tvångsmedlen har
              befunnits effektiva. Det står inte i paritet med kraven på att
              reglerna ska uppfylla behovet av professionalitet och ändamålsenlighet.
            </seg>
            <seg n="5debbc61">
              Det är uppenbart att stora delar av polisens resurser till dags
              dato sedan åtminstone 2005 har använts för ytterst ineffektiva
              hemliga tvångsmedel mot misstänkta som aldrig lagförs. Det är
              på sätt och vis uppseendeväckande med tanke på de miljardsatsningar
              som regeringen nu påstår sig göra på rättsväsendet i statsbudgeten.
            </seg>
            <seg n="8bd5553d">
              Hoppet om att den personliga integriteten värnas i det rättsliga
              arbetet ligger i händerna på de offentliga ombuden. När polisen
              i domstolen ansöker om att utnyttja hemliga tvångsmedel ska ombuden
              företräda den som dessa ska riktas mot. År 2007 avslogs 16 ansökningar.
              År 2006 avslogs 13 ansökningar. År 2004 avslogs endast en ansökan.
              Det faktum att så få ansökningar avslås trots att exempelvis bara
              hälften av teleavlyssningen sedan är till nytta för utredningen
              tycker vi visar på bristen på ett effektivt rättsmedel.
            </seg>
            <seg n="e559ba9a">
              Regeringen anför att hemliga tvångsmedel är ett viktigt instrument
              i den brottsbekämpande verksamheten. Den höga ineffektiviteten
              kommenteras med ett resonemang om att alla undersökningar inte
              kan leda till fällande dom.
            </seg>
            <seg n="4e28b6a7">
              Det ter sig lite motsägelsefullt att regeringen anser att användningen
              av hemliga tvångsmedel har varit framgångsrik så skriver man då
              medlen har haft betydelse i bara cirka hälften av fallen. Det
              är faktiskt en konstant nivå sedan tio år tillbaka. Med tanke
              på att regeringen nu har infört ytterligare integritetskränkande
              instrument såsom preventiva tvångsmedel och buggning borde det
              också ligga i regeringens intresse att se allvarligt på den låga
              effektiviteten för att upprätthålla ett högt förtroende för rättsväsendet.
            </seg>
          </u>
          <note type="speaker" n="6888a5da">
            Anf. 188 MEHMET KAPLAN (mp):
          </note>
          <u who="mehmet_kaplan_727649" xml:id="i-6df7d280a552fdc3-0" n="58cada9f" next="i-75007a8f58f8b4c9-0">
            <seg n="39a1eec6">
              Fru talman! Vi diskuterar i dag, denna sena timme, justitieutskottets
              betänkande nr 15 om hemlig teleavlyssning under år 2007. Det är
              en fördröjning med ett år på de här redovisningarna, och det har
              så varit hela tiden. Jag antar att proceduren är sådan att det
              inte kan vara på något annat sätt. Vi diskuterar alltså någonting
              som har hänt för två år sedan och inte förra året.
            </seg>
            <seg n="efed826f">
              Vi från Miljöpartiet ser hemlig teleavlyssning som något nödvändigt.
              Det är oerhört viktigt att kunna ha dessa tvångsmedel för att
              bekämpa brottsligheten den alltmer organiserade brottslighet som
              i dag sätter skräck i människor. Den största integritetskränkning
              som människor utsätts för sker just när brottet begås. Det är
              brottsoffret som är det största offret.
            </seg>
            <seg n="b7b6d7f0">
              Jag vill ta upp ett antal viktiga frågor som rör ett rättssamhälles
              väl och ve. Det handlar också om att hantera frågorna på ett högre
              plan. Visst kan man ha många olika tvångsmedel. Det finns olika
              samhällen och olika system som har prövat olika typer av tvångsmedel.
              De kan vara hemliga eller väldigt öppna. Som ett rättssamhälle,
              som en rättsstat, är det oerhört viktigt att vi balanserar ordentligt
              på denna väldigt slaka lina.
            </seg>
            <seg n="65a246de">
              Vi har flera gånger hört från företrädare för de fyra partierna
              som utgör regeringsunderlaget att det är oerhört viktigt med just
              denna balans. Även statsrådet Beatrice Ask har varit inne på den
              frågan och säger sig vilja företräda just rättssäkerhetsfrågorna
              på ett föredömligt sätt.
            </seg>
            <seg n="57bb6b54">
              Jag vill titta på vad som har hänt under förrförra året när det
              gäller hemliga tvångsmedel. Det vi ser som problematiskt vid användning
              av hemlig teleavlyssning, hemlig kameraövervakning och hemlig
              teleövervakning är när detta medför att oskyldiga och tredje part
              i direkt oproportionerligt och oacceptabelt hög grad utsätts för
              integritetskränkning. Då hamnar frågan återigen i denna kammare.
              Det är vi riksdagsledamöter som har att ta i frågan och tillrättavisa
              regeringen och i förlängningen den utförande parten.
            </seg>
            <seg n="13789d25">
              Jag tycker att dagens system är ineffektivt, och Lena Olsson
              var tidigare inne på det också. Den ineffektiviteten innebär att
              man inte lyckas nå upp till de krav som ställs på Sverige som
              en undertecknande part av Europakonventionen artikel 8 om rätten
              till skydd för privatlivet samt artikel 13 om rätten till effektiva
              rättsmedel.
            </seg>
            <seg n="b0fc20b6">
              Av det här betänkandet och skrivelsen framgår det att nära hälften
              av ärendena är lyckade. Det är som att titta på glaset och se
              om det är halvfullt eller halvtomt. Det är regeringens och de
              partier som utgör regeringens underlags sak att påstå att det
              är bra, att det är halvfullt. Det är oppositionens, och däribland
              Miljöpartiets, roll att se det tomma utrymmet och att se varför
              glaset är halvtomt.
            </seg>
            <seg n="9e0ce09f">
              Vi kan titta på hur många ärenden som beviljades så tidigt som
              2001. Jag väljer inte årtalet för att det är just där det vänder,
              utan jag väljer det därför att det har en koppling till händelser
              under 2001. Vi kan se att 398 hemliga teleavlyssningar beviljades
              under 2001. År 2007, det vill säga det år som den här skrivelsen
              behandlar, beviljades nästan 1 000 sådana ärenden. Det var alltså
              två och en halv gång fler ärenden som beviljades. En jämförelse
              av hemlig teleövervakning mellan 2001 och 2007 visar att det är
              en tredubbling av antalet beviljade ärenden. Det var 414 år 2001
              och 1 315 år 2007. Det är en tredubbling. Trots detta verkar inte
              effektiviteten öka. Det är rätt okej med ca 50 procent, men som
              jag sade tidigare är glaset halvtomt.
            </seg>
            <seg n="f6539f5c">
              Om vi ska öka antalet beviljade tvångsmedel på det här dramatiska
              sättet, det vill säga nästan en tredubbling när det gäller teleavlyssningar
              och mer än en tredubbling när det gäller teleövervakning, tycker
              vi i Miljöpartiet att det är på sin plats att utreda hur man kan
              öka effektiviteten, hur man kan fylla på glaset så att det inte
              ser halvtomt ut.
            </seg>
            <seg n="ee73c5a9">
              En fråga som uppstår hos oss handlar om det slentrianmässiga.
              Ansökningar om att få använda hemliga tvångsmedel hanteras på
              ett icke rättssäkert sätt. Har jag då något fog för detta? Hur
              ska vi se till att detta blir rättssäkert? Vi har någonting som
              heter offentliga ombud som ska företräda de personer som ska utsättas
              för hemliga tvångsmedel och kunna övertyga den instans som ska
              bevilja användandet av hemliga tvångsmedel. Hur går det? Är hemliga
              tvångsmedel någonting som i princip passerar obemärkt förbi? Är
              det så att varken den instans som ska ge tillståndet till detta
              eller de offentliga ombuden har någon möjlighet att påverka egentligen?
              Även här talar siffrorna sitt tydliga språk. De offentliga ombuden
              lyckades övertyga dem som skulle bestämma om hemliga tvångsmedel,
              nämligen domstolarna, om att det var onödigt i 16 av nära 1 000
              fall när det gäller teleavlyssningar. 16 ärenden var alltså onödiga
              enligt domstolarna. 1 fall av 1 315 teleövervakningar ansågs vara
              onödigt.
            </seg>
            <seg n="57ac7fc3">
              Något som jag tycker är mycket märkligt är att inte en enda ansökan
              om hemlig kameraövervakning har avslagits. Nu är det inte så många
              som råkar ut för detta. Det var ca 4050 stycken. Inte ett enda
              av dessa ärenden har avslagits, och detta trots att andelen ärenden
              där åtgärden har haft betydelse för förundersökning har minskat
              med 30 procent de senaste två åren. Andelen där åtgärden har haft
              betydelse för förundersökningen har minskat från 61 procent 2005
              till 43 procent 2007.
            </seg>
            <seg n="bbda1391">
              Detta är inte en lek med siffror, utan det är en lek med människor.
              Det är en lek med människor som har visat sig vara oskyldiga och
              där man inte har kunnat gå vidare. Väldigt misstänksamma människor
              skulle kunna titta närmare på detta och inse att den människa
              som har utsatts för detta är oskyldig.
            </seg>
            <seg n="22a2b141">
              När vi försöker hantera de här frågorna ser vi oftast den ena
              ytterligheten, nämligen organiserad brottslighet och olika typer
              av verksamheter som kan betecknas som samhällsomstörtande. Då
              tycker vi att vi måste ta tag i frågan, och storsläggan kommer
              fram. Visst ska vi ha effektiva tvångsmedel, men vi får inte glömma
              proportionalitetsprincipen och den andra ytterligheten, nämligen
              att människor som råkar befinna sig på fel plats vid fel tidpunkt
              råkar illa ut. Ska vi tänka att lite svinn får man räkna med?
              Eller har vi som riksdagsledamöter ett ansvar? Är regeringen skyldig
              att se till att helt oskyldiga människor inte drabbas av detta?
              Glaset är halvfullt, men glaset kan också anses vara halvtomt.
              Vi måste se till att fylla glaset ytterligare. Det är regeringens
              uppgift att göra detta, och det är majoriteten i riksdagens uppgift
              att berätta detta för regeringen.
            </seg>
            <seg n="e4d98bfa">
              Det finns en annan fråga som vi har tagit upp. Den handlar om
              hur de offentliga ombudens roll ser ut. När polisen i dag ansöker
              hos domstol om att få utnyttja hemliga tvångsmedel ska de offentliga
              ombuden företräda dem som dessa hemliga tvångsmedel riktas mot.
              Det berättade jag om tidigare. För att siffrorna inte ska se ut
              som de gör 1 av 1 315 ansökningar om teleövervakning avslog och
              16 av nära 1 000 ansökningar om teleavlyssningar avslås är det
              viktigt att de offentliga ombudens invändningar hanteras på ett
              bra sätt. Det är viktigt att de som ska utsättas för hemliga tvångsmedel
              företräds på det sätt som vi lagstiftare har tänkt oss. Det får
              inte bli slentrian.
            </seg>
            <seg n="30d37f84">
              Det finns en oro att ökningen av antalet ansökningar om hemliga
              tvångsmedel som beviljas kommer att ytterligare inskränka den
              personliga friheten. Vi tycker att man måste vara klart medveten
              om att det är en balansgång att ha rätt att utöva det våldsmonopol
              som vi faktiskt har. Tidigare regeringsföreträdare, både för den
              förra och för den nuvarande regeringen, har pratat om just den
              här balansgången. Jag tycker inte att man sköter den balansgången
              riktigt på det sätt som man borde göra.
            </seg>
            <seg n="deff4e2e">
              Miljöpartiet har även varit kritiskt tidigare när övertramp har
              begåtts. Men i dag när vi har en justitieminister som säger sig
              vilja göra denna balansgång lite mer säker är det med sorg vi
              ser hur man i princip inte tittar på just den här frågan. Vi har
              dessutom företrädare i utskottet som faktiskt tidigare har hållit
              fanan högt och pratat om rättssäkerhetsgarantier och pratat om
              att det är oerhört viktigt att tillgodose just frågan om att enskilda
              individer inte ska vara oroliga för att utsättas för hemliga tvångsmedel
              om de är oskyldiga. Pratet om det rena mjölet i påsen ekar i dag
              tomt, och jag är mycket intresserad av att höra företrädare för
              de partierna som tidigare har pratat om integritetsskydd.
            </seg>
            <seg n="4ad0062c">
              Frågan om en effektiv rättssäkerhetsgaranti skulle kunna innebära
              att om den avlyssnade visar sig vara oskyldig ska denne kunna
              kräva skadestånd av staten. Vi har framfört tidigare och än en
              gång tycker jag att det ska bli intressant att höra hur företrädare
              för allianspartierna resonerar att det finns en relativt invecklad
              text om varför man inte tycker att det här ska vara på det viset.
              Slentrian kan infinna sig i hanteringen när domstolarna med de
              offentliga ombudens hjälp ska se till att sålla bort de ansökningar
              som faktiskt inte håller måttet. Det kan inte vara så att endast
              1 av 1 315 ansökningar är undermålig. Det måste vara fler! Hur
              kan jag vara säker på detta? Rent statistiskt är 1 av 1 315 mindre
              än 1 promille.
            </seg>
            <seg n="1e1518e3">
              Vi har tittat på vad som skulle kunna strama till detta och vad
              som skulle kunna göra att polisen inte slentrianmässigt begär
              detta, eller snarare att domstolen slentrianmässigt beviljar det
              utan att se till de ombud som finns och deras framställan. De
              har varit kritiska, det står också i texten. Det är oerhört viktigt
              att staten måste ha en spärr, och den spärren tror vi att skadestånd
              skulle kunna vara.
            </seg>
            <seg n="72d967fc">
              Det här säger majoriteten nej till, och det tycker jag är mycket
              synd. Det skulle åtminstone kunna tyda på att vi i detta fall
              har gått tillräckligt långt när det gäller den här mycket känsliga
              balansgången. Man får inte sluta hoppas, men det ser inte ut som
              att det blir en ändring denna gång heller.
            </seg>
          </u>
          <note n="784b0a9d">
            Jag yrkar bifall till reservation nr 1 och reservation nr 2 och
            ser fram emot framställningarna från representanter för majoriteten.
          </note>
          <note n="fafcdec7">
            Anf. 189 ULRIKA KARLSSON i Uppsala (m):
          </note>
          <note n="7b9ba21e">
            Fru talman! I detta betänkande behandlar utskottet som sagt regeringens
            skrivelse om hemlig teleavlyssning, hemlig teleövervakning och
            hemlig kameraövervakning vid förundersökning i brottmål under
            år 2007.
          </note>
          <u who="mehmet_kaplan_727649" xml:id="i-75007a8f58f8b4c9-0" n="58cada9f" prev="i-6df7d280a552fdc3-0">
            <seg n="f1373e30">
              I ärendet har utskottet också behandlat en motion med fem yrkanden.
              Utskottet avstyrker förslaget i den motionen och föreslår att
              skrivelsen läggs till handlingarna. Jag kan också nämna att det
              i ärendet finns fyra reservationer.
            </seg>
            <seg n="0db5b7cd">
              Fru talman! Jag vill inleda med att säga att all övervakning
              alltid innebär någon form av inskränkning av den personliga integriteten.
              Den inskränkningen måste alltid vägas mot de rättsvårdande instansernas
              möjlighet att effektivt bekämpa den grova brottsligheten. Genom
              åren har användningen av de hemliga tvångsmedlen ansetts vara
              ett effektivt, behjälpligt och framgångsrikt verktyg som används
              av de brottsbekämpande myndigheterna i kampen mot den grova brottsligheten.
            </seg>
            <seg n="afed1ba7">
              Den information som polisen får fram genom de hemliga tvångsmedlen
              är ett komplement till den övriga information som de annars får
              fram via exempelvis förhör och tekniska undersökningar.
            </seg>
            <seg n="9e1f1c88">
              Jag vill poängtera att de hemliga tvångsmedlen är ett yttersta
              hjälpmedel när andra spaningsmetoder prövats utan resultat eller
              är otillräckliga.
            </seg>
            <seg n="f7219275">
              För att de hemliga tvångsmedlen ska kunna få användas krävs det
              ett domstolsbeslut, och vid denna domstolsprövning ska ett offentligt
              ombud medverka. Det offentliga ombudet har att tillvarata den
              enskildes intressen och även tredje mans intressen. Det krävs
              att någon är skäligen misstänkt för ett grovt brott och att detta
              brott inte har lindrigare straffvärde än två år. Det krävs att
              åtgärden är av synnerlig vikt för utredningen, och dessutom krävs
              att en mindre ingripande åtgärd inte är tillräcklig. Det är alltså
              inte tal om någon slentrian.
            </seg>
            <seg n="1fe1138b">
              Låt mig nämna några av de brott, fru talman, där tillstånd kan
              ges för att använda de hemliga tvångsmedlen. Det är brott som
              mord, dråp, människohandel, grovt skattebrott, grovt bokföringsbrott,
              grovt narkotikabrott, grov narkotikasmuggling, mordbrand, grov
              våldtäkt och grovt rån för att nämna några av dessa mycket grova
              brott. Det är alltså fråga om ytterst grov brottslighet.
            </seg>
            <seg n="6da51d8a">
              I skrivelsen anges att antalet tillstånd under 2007 har ökat
              när det gäller misstanke om mord, dråp, tullbrott, det vill säga
              grov narkotikasmuggling, och skattebrott, vilket ofta kan kopplas
              ihop med den grova organiserade brottsligheten.
            </seg>
            <seg n="e5ac7182">
              Skrivelsen avser alltså år 2007, fru talman, och låt oss då med
              anledning av det som tidigare sagts i denna debatt påminna oss
              om att detta är en redogörelse efter ett och ett halvt år med
              alliansregeringen. I skrivelsen tittar man i tioårsperspektiv
              där vi ser att antalet tillstånd till hemliga tvångsmedel har
              ökat konstant de senaste tio åren. Det avser alltså ett och ett
              halvt år med alliansregeringen och åtta och ett halvt år med en
              socialdemokratisk regering. Under den tiden har det ökat konstant
              och gradvis.
            </seg>
            <seg n="7f163c4d">
              Det finns en rimlig förklaring till denna ökning, och det är
              att det hänger ihop med den grova brottsligheten och att den blir
              alltmer organiserad. Inom den organiserade brottsligheten är det
              allt vanligare med en större gruppering av människor som deltar
              i både planerandet och utförandet av brotten. Det finns ofta flera
              misstänkta personer i ett och samma ärende, och det leder till
              ett ökat antal tillstånd.
            </seg>
            <seg n="fd5be0b8">
              Icke desto mindre är det värt att poängtera och jag har sagt
              det tidigare i denna kammare, men det är så avgörande och viktigt
              att jag upprepar det att för att en domstol ska besluta om tvångsmedelsanvändning
              krävs att tre allmänna principer är uppfyllda. Det är ändamålsprincipen,
              det är behovsprincipen och det är proportionalitetsprincipen.
              Alla tre principer ska vara uppfyllda.
            </seg>
            <seg n="7b9d42a9">
              Fru talman! Låt mig också påminna riksdagens kammare om att det
              under de senaste åren har genomförts en rad reformer för att stärka
              skyddet för den personliga integriteten i samband med användande
              av hemliga tvångsmedel. Jag kommer att nämna några av dessa reformer.
            </seg>
            <seg n="e15026da">
              Det första är att 2004 infördes ett system med offentliga ombud
              för att bevaka den enskildes intressen och även tredje mans intressen.
              Det andra är att år 2006 införde alliansregeringen en utvecklad,
              förbättrad och fördjupad årlig skrivelse till riksdagen. Regeringens
              skrivelse har blivit tydligare och klarare, vilket också denna
              riksdag har konstaterat. Den tredje punkten är kanske den framför
              allt mest reforminriktade, och det är att regeringen den 1 januari
              2008 genomförde en stor reform i syfte att stärka rättssäkerheten
              vid användandet av hemliga tvångsmedel. I och med denna reform
              ska numera personer som har utsatts för hemliga tvångsmedel i
              efterhand underrättas om detta. Numera finns det en fristående
              och självständig myndighet, Säkerhets- och integritetsskyddsnämnden,
              som har tillsyn över de brottsbekämpande myndigheternas användning
              av hemliga tvångsmedel. Den parlamentariska kontrollen har stärkts
              genom att tillämpningen av hemliga tvångsmedel har stärkts ytterligare
              i och med att nämndens ledamöter utses av riksdagens partigrupper.
              Om en enskild person begär det har nämnden en skyldighet att kontrollera
              om han eller hon har utsatts för hemliga tvångsmedel och om det
              har skett i enlighet med lag. Nämnden är också ålagd att till
              regeringen årligen lämna redovisning för sin verksamhet.
            </seg>
            <seg n="d235f486">
              Detta är några av de mycket viktiga rättssäkerhetsförstärkningar
              som denna regering har gjort.
            </seg>
            <seg n="201266f2">
              Till detta kan läggas att regeringen har aviserat att man mot
              bakgrund av Integritetsskyddskommitténs betänkande har inlett
              ett arbete inom Regeringskansliet med att förbättra det underlag
              som redovisningen av hemliga tvångsmedel bygger på, vilket också
              redogörs för i denna skrivelse. Dessutom har regeringen aviserat
              att den avser att återkomma i frågan om en samlad översyn av samtliga
              bestämmelser om hemliga tvångsmedel.
            </seg>
            <seg n="8684e07b">
              Fru talman! Det har lyfts fram några reservationer i detta ärende.
              Låt mig bara nämna något om dessa.
            </seg>
            <seg n="f0fc9ef4">
              Det sägs att användningen av hemliga tvångsmedel inte har varit
              effektiv. Jag vill poängtera att effektivitet inte är lika med
              det som redovisas i skrivelsen i samband med formuleringen har
              haft nytta för utredningen. Det finns i skrivelsen exempel som
              ligger bortom begreppet har haft nytta för utredningen. Dessa
              exempel är när undersökningen eller förundersökningen har lett
              framåt men inte till ytterligare tvångsmedel, eller när någon
              misstänkt har avförts från utredningen. Då anses det inte ha haft
              nytta för utredningen, men likväl kan det vara effektivt, fru
              talman.
            </seg>
            <seg n="0b46b8a5">
              Dessutom säger regeringen i skrivelsen att man avser att återkomma
              i enlighet med Integritetsskyddskommitténs betänkande för att
              förbättra underlaget vad gäller effektiviteten i detta ärende.
            </seg>
            <seg n="de9e5b8a">
              Vad gäller frågan om de offentliga ombuden, som har lyfts fram
              i detta ärende, gäller att systemet med de offentliga ombuden
              infördes 2004 under en socialdemokratisk regering, och vi har
              inte för avsikt att ändra detta. Vi tycker att det är bra med
              de offentliga ombuden i dagsläget. Men denna fråga har utretts
              så sent som 2006, och utskottet ansåg då att det inte finns någon
              anledning att anta att det inte fungerar väl med de offentliga
              ombuden. De offentliga ombuden har, som sagt, till uppgift att
              tillvarata även tredje mans intressen i dessa ärenden.
            </seg>
            <seg n="3c57362d">
              Fru talman! Med detta sagt sammanfattar jag det hela med att
              de hemliga tvångsmedlen har varit ett framgångsrikt, nödvändigt
              och viktigt instrument i kampen mot den grova brottsligheten,
              en kamp som vi i alliansen och, hoppas jag, också oppositionen
              tar på största allvar samtidigt som vi stärker rättssäkerhetsgarantierna.
              Bland annat har vi gjort detta genom en särskild nämnd, som har
              fått i uppgift att utöva särskild tillsyn över den verksamhet
              där det förekommer verkställighet av hemliga tvångsmedel. Dessutom
              har den parlamentariska kontrollen och insynen förbättrats genom
              att skrivelserna har förbättrats och utvecklats och att rapporteringen
              har blivit tydligare och fylligare.
            </seg>
            <seg n="53963cf1">
              Vi fortsätter att väga integritet mot effektivitet. En effektiv
              brottsbekämpning är beroende av att de brottsbekämpande myndigheterna
              får använda sig av vissa tvångsmedel och att dessa hemliga tvångsmedel
              är och kommer att vara ett viktigt verktyg i kampen mot den grova
              brottsligheten.
            </seg>
          </u>
          <note n="aefaf5f9">
            I skrivelsen anger också regeringen att de hemliga tvångsmedlen
            under år 2007 främst har använts vid förundersökningar vid misstanke
            om organiserad brottslighet, fru talman.
          </note>
          <note n="7bebbcf2">
            Med detta, fru talman, yrkar jag bifall till förslaget i utskottets
            betänkande.
          </note>
          <note type="speaker" n="3ce14407">
            Anf. 190 JOHAN LINANDER (c):
          </note>
          <u who="johan_linander_51610c" xml:id="i-8cbe8c6b6d68215d-0" n="929fcb91">
            <seg n="72f18097">
              Fru talman! Som lagstiftare måste vi alltid fundera på om en
              tvångslag är väl motiverad, så motiverad att den kan anses nödvändig
              gentemot kränkningen av den personliga integriteten. Det måste
              alltid göras en avvägning mellan kränkningen av den personliga
              integriteten och behovet av den här åtgärden för att utreda grov
              brottslighet. Hemlig teleavlyssning, hemlig teleövervakning och
              hemlig kameraövervakning, som vi debatterar här i dag, är hemliga
              tvångsmedel som polisen får använda i vissa fall. Oftast sker
              det mot grova narkotikabrott, men det kan även användas mot andra
              grova brott.
            </seg>
            <seg n="c2c55592">
              För mig är det ingen tvekan om att det finns goda skäl för polisen
              att ibland kränka människors personliga integritet, helt enkelt
              för att utreda grova brott som har begåtts. Men det är också så
              jag säger det för egen del och för hela alliansen, vill jag påstå
              att polisen ska få använda de här metoderna, men samtidigt måste
              vi kunna värna enskilda människors rättssäkerhet och personliga
              integritet.
            </seg>
            <seg n="5afaee51">
              Det är därför vi från alliansen under den här mandatperioden
              har förbättrat den årliga skrivelsen så att det är lättare att
              följa vad som händer och om det är effektivt. Det skedde inte
              under den förra mandatperioden. Vi har infört den så kallade underrättelseplikten,
              det vill säga att de som är utsatta för hemliga tvångsmedel ska
              få veta det i efterhand. Det har vi genomfört den här mandatperioden.
              Det genomfördes inte när den nuvarande oppositionen satt i majoritet
              i den här kammaren. Vi har också genomfört och introducerat Säkerhets-
              och integritetsskyddsnämnden, som också har ett ansvar för att
              ha tillsyn över hur de brottsbekämpande myndigheterna använder
              hemliga tvångsmedel. Det har vi infört den här perioden, när alliansen
              sitter i regeringsställning. Det skedde inte under förra mandatperioden.
            </seg>
            <seg n="eb0966be">
              Fru talman! Under 2007 ökade antalet tillstånd till hemliga tvångsmedel,
              med undantag för hemlig kameraövervakning. Detta betyder inte
              per automatik att hemliga tvångsmedel har använts i fler brottsutredningar.
              Eftersom den grova brottsligheten oftast är välorganiserad och
              det är många personer som är involverade i samma brottslighet
              är det ofta många misstänkta i samma ärende som avlyssnas eller
              övervakas.
            </seg>
            <seg n="e4a7a42c">
              Effektiviteten har legat relativt stabilt de senaste tio åren.
              Det betyder i och för sig att när det blir fler avlyssningar och
              övervakningar har de också varit effektiva i ett större antal
              fall. Även om procentsatsen ligger stilla betyder det att det
              faktiskt har varit effektivt i fler fall. Vi kan ta telefonavlyssningen
              som exempel. Där har åtgärden haft betydelse för förundersökningen
              i 47 procent av fallen.
            </seg>
            <seg n="afc49034">
              Betyder det då att avlyssningen varit direkt felaktig i mer än
              hälften av fallen? Man skulle nästan kunna tro att det var så
              efter att ha lyssnat på tidigare talare. Men svaret är nej. Det
              finns många anledningar till att avlyssningen inte blir framgångsrik.
              I nästan en tredjedel av fallen har det berott på tekniska problem,
              att abonnemanget har upphört eller att den misstänkte har åkt
              utomlands eller gripits för annat brott. När det gäller telefonavlyssningen
              hade avlyssningen ingen betydelse för förundersökningen mot den
              misstänkte i 119 fall.
            </seg>
            <seg n="84ec2e16">
              I stället kunde i alla dessa 119 fall ingripande ske mot andra
              personer. Det kan man inte heller anse var helt misslyckat i så
              fall. Återstår 224 fall där förundersökningen lades ned eftersom
              brott inte kunde styrkas. Det är ungefär 23 procent. Man kan tycka
              att även det är för mycket.
            </seg>
            <seg n="337d0930">
              Om man ska lägga ned så mycket tid på siffror och statistik som
              Mehmet Kaplan gjorde tycker jag att man måste läsa på lite bättre
              och vara lite mer noggrann. Att räkna alla telefonavlyssningar
              som inte leder till åtal av den avlyssnade som misslyckade är
              missvisande. Jag tror inte att Mehmet Kaplan menar att polisen
              i förväg skulle räkna ut i vilka fall det blir tekniska problem
              så att avlyssningen inte kan genomföras. Man ska kanske inte heller
              kräva av polisen att de ska veta vilka av de misstänkta som kommer
              att gripas för andra brott. Det kan man inte anse är misslyckat.
              Det har inte varit effektivt i just den förundersökningen, mot
              den misstänkte personen, men det betyder inte att avlyssningen
              har varit misslyckad.
            </seg>
            <seg n="08be6320">
              Om vi tittar på telefonövervakningen är Mehmet Kaplans statistik
              helt enkelt felaktig. Han har läst fel i skrivelsen. När han säger
              att i ett fall av 1 315 hade domstolen avslagit polisens ansökan
              är det fel. Det handlar om ett fall där det enbart var fråga om
              hemlig teleövervakning. I de allra flesta fall av teleövervakning
              är det samtidigt telefonavlyssning, och de räknas inte in. Det
              var alltså ett fall av 349 som avslogs, inte av 1 315. Om man
              ska räkna ut det procentmässigt blir det inte så mycket ändå.
              Man kan tycka att det är för få avslag, men man ska i alla fall
              ha rätt siffror om man talar så mycket om hur statistiken fungerar.
            </seg>
          </u>
          <note n="8bff9322">
            Med detta, fru talman, vill jag yrka bifall till utskottets förslag
            i betänkandet och avslag på samtliga reservationer.
          </note>
          <note type="speaker" n="dc4f958b">
            Anf. 191 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-d66b2eafb92d4678-1" n="58cada9f">
            <seg n="79dc123b">
              Fru talman! Jag skulle efter denna redogörelse av Johan Linander
              vilja säga att när det gäller hemlig teleavlyssning kan vi vara
              överens om att 16 av nära tusen ansökningar om tillstånd till
              hemlig teleavlyssning har avslagits i domstol.
            </seg>
            <seg n="81984f0e">
              Sedan skulle jag vilja att Johan Linander redogjorde för ytterligare
              en aspekt av detta, nämligen hur mycket vi har hjälpt andra länder.
              I skrivelsen står det att 13 förundersökningar av dessa tusen
              har varit föranledda av begäran om rättslig hjälp från annat land,
              beträffande vilka det saknas uppgift om resultatet av avlyssningen.
              Finns det någon idé om vad man tänker göra åt detta? Finns det
              någon möjlighet att efterforska om det varit effektivt? Uppenbarligen
              verkar vi inte riktigt kunna komma åt effektiviteten här hemma,
              men vi kanske kan få andra länders säkerhetstjänst eller polis
              nu gäller det framför allt polisen att eventuellt redovisa det.
            </seg>
            <seg n="aa3a3200">
              Vad beträffar hemlig tv-övervakning var två fall föranledda av
              begäran om rättslig hjälp från annat land. Jag är intresserad
              av detta och undrar om Johan Linander kanske kan svara på detta.
            </seg>
          </u>
          <note type="speaker" n="5468bcbe">
            Anf. 192 JOHAN LINANDER (c) replik:
          </note>
          <u who="johan_linander_51610c" xml:id="i-8cbe8c6b6d68215d-1" n="929fcb91">
            <seg n="9a1f46a4">
              Fru talman! Jag vill börja med att säga att jag tycker att det
              är en ganska allvarlig anklagelse mot domstolarna när man påstår
              att de inte gör en riktig prövning av polisens ansökningar, att
              det bara skulle handla om en slentrianmässig prövning från domstolarnas
              sida. Jag tror inte att de domare som sitter och dömer dessa fall
              känner igen sig i det.
            </seg>
            <seg n="8453425f">
              När det gäller andra länder som begär rättslig hjälp från Sverige
              kan jag hålla med om att det hade varit bra om vi i denna skrivelse
              kunnat få en redogörelse för ifall de fallen varit effektiva på
              det sätt som vi definierar det, det vill säga om det lett till
              att den misstänkte kunnat åtalas. Nu finns inget sådant informationsutbyte,
              men det är förstås något man kan samarbeta om i EU. Det är glädjande
              att även Miljöpartiet numera vill vara kvar i EU.
            </seg>
            <seg n="f3e47c52">
              Man ska heller inte glömma att vi också från svensk sida begär
              hjälp. Vi begär hjälp av andra länder med telefonavlyssning av
              personer som befinner sig utanför Sveriges gränser. Hur många
              fall det rör sig om har vi inte med i skrivelsen. Det skulle man
              också kunnat tänka sig fått med.
            </seg>
            <seg n="db712e5d">
              Visst finns det ytterligare förbättringar att göra. Det är ingen
              tvekan om det.
            </seg>
          </u>
          <note type="speaker" n="79661a02">
            Anf. 193 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-d66b2eafb92d4678-2" n="58cada9f">
            <seg n="5fbd65e9">
              Fru talman! Jag tackar Johan Linander för svaret och håller med
              honom om att det handlar om att vi hela tiden måste se till att
              göra förbättringar.
            </seg>
            <seg n="18e05e22">
              En annan fråga jag har till Johan Linander gäller de offentliga
              ombuden. Nu tog Johan Linander upp det som om problemet var domstolarna.
              Problemet är hela systemet anser vi. Problemet är att de offentliga
              ombuden inte har möjlighet att verka på det sätt som vi lagstiftare,
              däribland Johan Linander som lagstiftare även under den förra
              mandatperioden, har tänkt oss. Därför tycker jag att oavsett antalet,
              när andelen går ned så mycket och det är så få ansökningar som
              avslås, måste en äkta liberal som Johan Linander som hela tiden
              sagt att det är oerhört viktigt att den enskilda individen måste
              kunna känna sig säker ifall han eller hon är oskyldig höra en
              varningsklocka ringa någonstans. Jag är orolig när inte ens han
              reagerar på detta, och då förstår jag inte riktigt hur resten
              av den grupp som regeringen baseras på ska kunna hantera dessa
              frågor, som är oerhört viktiga.
            </seg>
            <seg n="5f74793a">
              När andelen sjunker måste det till olika former av undersökningar,
              en utredning som kollar upp vad det är som gått fel. Det är absolut
              inte domstolarna, för domstolarna har att tolka den lagstiftning
              vi har. Alltså är det fel någonstans. Det kan inte vara så att
              man har rätt nästan varenda gång man lämnar in en begäran. Så
              är det inte ens i filmerna, Johan Linander!
            </seg>
          </u>
          <note type="speaker" n="b5efc11e">
            Anf. 194 JOHAN LINANDER (c) replik:
          </note>
          <u who="johan_linander_51610c" xml:id="i-8cbe8c6b6d68215d-2" n="929fcb91">
            <seg n="9dcf3ebf">
              Fru talman! Man kan också tänka sig att polisen har knappa resurser
              och inte vill ha telefonavlyssning och hemlig kameraövervakning
              eller hemlig teleövervakning i fler fall än de verkligen klarar
              av och att de då väljer ut de fall där det från första början
              är alldeles klart att de har rätt att använda de hemliga tvångsmedlen.
              Det är därför det sedan blir väldigt få tillfällen då domstolen
              avslår polisens begäran. Det kan man tänka sig. Det har inte blivit
              färre avslag, men de är fortfarande få, och det kan man ha synpunkter
              på.
            </seg>
            <seg n="d6e3e94f">
              En viktig sak som tillkommit under de senaste åren är underrättelseplikten
              som den borgerliga regeringen nu har genomfört. Det betyder att
              den enskilda personen kan vända sig till Säkerhets- och integritetsskyddsnämnden
              och fråga om han eller hon varit utsatt för hemliga tvångsmedel
              och ska då få svar på det. De möjligheter som enskilda har innebär
              klara förbättringar. Man har som enskild möjlighet att kontrollera.
            </seg>
            <seg n="6031fc2a">
              Att säga att om de offentliga ombuden inte fungerar finns det
              ingen rättssäkerhet tycker jag är felaktigt. Den borgerliga alliansen
              har infört två goda möjligheter för de enskilda att ha bättre
              kontroll på ifall man utsatts för någon felaktighet när det gäller
              hemliga tvångsmedel. Jag tror inte att det blir fel så värst ofta.
              Jag tror att polisen använder det på ett rimligt och väl avvägt
              sätt och att domstolarna gör en ordentlig prövning i varje enskilt
              fall. Det handlar inte om slentrianmässiga prövningar vilket har
              hävdats.
            </seg>
          </u>
          <note type="speaker" n="bf73b4e6">
            Anf. 195 OTTO VON ARNOLD (kd):
          </note>
          <u who="otto_von_arnold_3b8093" xml:id="i-1e9c5fc30cf6725c-0" n="46beb635">
            <seg n="26207c22">
              Fru talman! Vi talar i dag om hemliga tvångsmedel och regeringens
              rapport om detta avseende 2007. Ytterst kan man tycka att detta
              är lite sent, men samtidigt måste man inse att det här är ganska
              komplicerade fall. Det finns flera som inte är uppklarade än.
              En sådan här statistik kräver noggrann bearbetning.
            </seg>
            <seg n="c19fa9c9">
              När det gäller hemliga tvångsmedel och deras användning måste
              vi tyvärr konstatera att vi inte lever i den bästa av världar.
              Hade vi gjort det hade vi inte behövt några tvångsmedel. Man måste
              hålla i minnet att den grova organiserade brottsligheten blir
              mer och mer professionell, och polisen behöver tyvärr de här medlen.
              De hemliga tvångsmedlen är de yttersta medel som en stat kan tillgripa
              vid brottsbekämpning och förundersökning.
            </seg>
            <seg n="d8fd4791">
              Det är viktigt att man har en ordentlig lagstiftning som balanserar
              de brottsbekämpande myndigheternas behov och integriteten. Den
              personliga integriteten är något som vi värnar om väldigt mycket
              i den här kammaren, som även vår regering gör. Polisen måste vara
              väldigt noggrann, innan man tar till dessa. Man måste få tillämpningen
              prövad, och som tidigare nämnts i kammaren är det ändamålsprincip,
              behovsprincip och proportionalitetsprincip som gäller. Det här
              utvärderas, och så ger man tillstånd.
            </seg>
            <seg n="5c001ff5">
              Vi har kvalificerade personer som gör det. Vi har kvalificerade
              ombud som försvarar de brottsmisstänkta och tredje man. Vi får
              inte glömma bort det. De brott som avses är grova brott där polisen
              kan använda hemlig tv-övervakning, hemlig telefonavlyssning och
              hemlig kameraövervakning.
            </seg>
            <seg n="b220e2b8">
              Många av brotten är, som nämnts, grova narkotikabrott som har
              åsamkat stor skada. Vi har andra grova brott som mord och dråp
              som är synnerligen obehagliga och till och med leder till döden
              för den utsatte. Därför behövs det ordentliga tvångsmedel för
              att undersöka den grova och organiserade brottsligheten.
            </seg>
            <seg n="ae2c5142">
              Vi ser samtidigt att det har varit en ökning från 2005 då man
              gjorde en omdefinition vad gäller begreppet och statistiken. En
              ökning på 67 procent berodde på grova narkotikabrott och övriga
              brott.
            </seg>
            <seg n="04d374ae">
              Det har sagts många kloka ord om de här sakerna, så jag ska inte
              bli långrandig. Men jag måste få diskutera effektiviteten lite.
              Effektiviteten är svårmätt i och med att den dels kan vara relativ,
              dels kan vara absolut. Men låt oss först titta på det internationellt.
            </seg>
            <seg n="56fddd62">
              Hur många länder har en sådan här redovisning, en öppenhet om
              den eventuella slutenhet som förekommer och som staten måste kunna
              använda sig av? Det är viktigt att man har möjlighet att skärskåda
              de här bitarna och få en effektivitet. Det är svåra och komplicerade
              fall, fru talman, som man här har att göra med, och dessa medel
              tillgrips inte förrän i sista hand.
            </seg>
            <seg n="358ade56">
              I 47 procent av förundersökningarna har man haft framgång, i
              nästan upp till 60 procent, ser man när man studerar statistiken
              lite djupare. Det är viktigt att vi hela tiden får en förbättring
              av statistiken. Det är något som regeringen har företagit sig
              att åstadkomma.
            </seg>
            <seg n="6ea62ce4">
              Det är lätt att redovisa bara ett antal statistikparametrar.
              Det är lätt att gå i fällan att övertolka detta och få fram lite
              vad man vill. Så är statistiken, det känner vi väl till.
            </seg>
            <seg n="fbe12d3c">
              Det viktiga, tror jag, är att man här kan redovisa att det har
              börjat bli förbättringar och att det är effektiva tvångsmedel.
              Samtidigt har vi också duktiga domstolar, vi har duktiga ombudsmän
              och vi ska ha tilltro till dem.
            </seg>
            <seg n="3211090f">
              Med dessa ord vill jag yrka bifall till förslaget i betänkandet
              och avslag på motionerna.
            </seg>
          </u>
          <note type="speaker" n="92716680">
            Anf. 196 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-d66b2eafb92d4678-3" n="58cada9f">
            <seg n="935b3737">
              Fru talman! Tack, Otto von Arnold, för en föredömlig redogörelse
              för situationen! Det jag skulle vilja fråga Otto von Arnold om
              gäller krav på det skadestånd som man som individ kan ha rätt
              till om man till exempel har suttit i häkte oskyldig och kommer
              ut ur häktet, eller för den delen har suttit i kriminalvårdsanstalt.
              Då har man rätt till skadestånd. I det här fallet verkar man inte
              tänka på liknande sätt. Jag säger inte att den här regeringen
              har kommit på det här själv. Jag undrar bara som jurist och i
              dag som lagstiftare. Kanske Otto von Arnold kan förklara för oss
              vad skillnaden är.
            </seg>
          </u>
          <note type="speaker" n="be378ffa">
            Anf. 197 OTTO VON ARNOLD (kd) replik:
          </note>
          <u who="otto_von_arnold_3b8093" xml:id="i-1e9c5fc30cf6725c-1" n="46beb635">
            <seg n="1335ed11">
              Fru talman! Tack, Mehmet Kaplan, för en bra fråga, som alltid!
              När det gäller skadestånd i de här fallen har det utretts tidigare
              av utskottet. Man anser inte att man behöver göra några ändringar
              och tillägg. I det fall som Mehmet Kaplan tar upp där man har
              suttit i fängelse och blivit frisläppt finns det, om det har begåtts
              fel, möjligheter att få skadestånd. Man måste skilja på olika
              situationer.
            </seg>
          </u>
          <note type="speaker" n="4ec09c13">
            Anf. 198 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-d66b2eafb92d4678-4" n="58cada9f">
            <seg n="bfb486fd">
              Fru talman! Tack, Otto von Arnold! I fråga om skadestånd tror
              vi från Miljöpartiets sida, också i den reservation som vi har
              tillsammans med Vänsterpartiet, att det här kan göra att man ytterligare
              skärper de krav efter vilka tillstånd beviljas. Om det finns en
              konsekvens för staten kommer att det bli ytterligare rättssäkerhet
              för den enskilde individen. Det är vad vi tror, och därför tror
              vi att en sådan här tillämpning skulle göra det mycket bättre
              för alla de hundratals som utsätts för detta. Det kan inte vara
              så att man, när någon har blivit övervakad via telefon eller kamera,
              inte tycker att det är så pass viktigt att skadestånd kan krävas.
              Jag menar att skillnaden är hårfin. Det kan vara så att väldigt
              obehagliga uppgifter och situationer kan fastna på kamera eller
              på ljudband, och det kan så småningom gå vidare. Vi vet från andra
              länder att det har hänt. Vad är det som gör att vi i Sverige skulle
              vara förskonade från den typen av situationer?
            </seg>
            <seg n="679e0608">
              Vi menar från Miljöpartiets sida att man ska kunna begära skadestånd
              om det visar sig att man är oskyldig, som det varit i mer än hälften
              av fallen. Det behöver inte vara speciellt svårt att försöka se
              efter vad det skulle innebära och inte bara förlita sig på en
              text som i princip är en upprepning av vad som sagts de senaste
              sju åtta åren.
            </seg>
          </u>
          <note type="speaker" n="b317c971">
            Anf. 199 OTTO VON ARNOLD (kd) replik:
          </note>
          <u who="otto_von_arnold_3b8093" xml:id="i-1e9c5fc30cf6725c-2" n="46beb635">
            <seg n="32c21aaa">
              Fru talman! Vi kan inte dra för långtgående slutsatser av hur
              det går till i andra länder. Vi måste ändå tala om den svenska
              lagstiftningen.
            </seg>
            <seg n="d813d14c">
              Mehmet Kaplan tolkar statistiken lite grann som någon läser olika
              böcker. Det här betyder inte att den här statistiken i fråga om
              de 47 procent som använts för förundersökningar, för att ta det
              exemplet, inte har använts till någonting annat. Det har Johan
              Linander på ett föredömligt sätt utrett. Det visar också den grundläggande
              skillnaden i hur skrivelsen tolkas. Den borgerliga alliansregeringen
              och dess företrädare här i kammaren anser att det här är ett bra
              dokument som visar på att det finns en ökad effektivitet.
            </seg>
            <seg n="6c8da247">
              När det gäller skadeståndet, att kanske införa tvångsmedel mot
              domstolar, tror jag att det vore väldigt farligt om man helt plötsligt
              skulle lägga ett tryck på dem. Det skulle innebära en risk för
              att tjänstemännen tar hänsyn till någonting och inte utför sitt
              grundlaga värv på ett tillförlitligt och rättssäkert sätt. En
              sådan skadeståndsregel strider helt och hållet mot vår rättstradition.
            </seg>
          </u>
          <note type="speaker" n="97736aa5">
            Anf. 200 JOHAN PEHRSON (fp):
          </note>
          <u who="johan_pehrson_19e9c3" xml:id="i-fe4d4bc3f982ed56-0" n="b667a402">
            <seg n="3fa23aed">
              Fru talman! Jag tycker att det här är en väldigt bra debatt.
              Det är en klok majoritet som står bakom detta betänkande, och
              jag tycker mig höra en sansad opposition.
            </seg>
            <seg n="ab9ec07c">
              Jag vill dock understryka att det här handlar om möjligheterna
              för staten att tillgodose att människor i vårt land får leva i
              frihet och i tryggheten att inte utsättas för ganska grova brott.
              Jag vill påstå att de tvångsmedel som vi pratar om nu, framför
              allt de brottsbekämpningsverktyg som svensk polis får använda,
              räddar ganska många liv, skapar ganska många livschanser och kan
              rädda en hel egendom som annars skulle ha förstörts eller pulvriserats.
            </seg>
            <seg n="c945d765">
              Det är klart att man måste fundera på om detta hela tiden är
              effektivt, och man måste se detta bland mycket annat som staten
              gör för att bekämpa brott. Om man tittar på andra brottstyper
              och huruvida man når framgång, om man frias eller fälls och så
              vidare, kan man dra intressanta paralleller.
            </seg>
            <seg n="64bb308a">
              Det nämns här några saker som jag tycker är viktiga att ta upp.
              Det är slentrian som infinner sig, säger man från oppositionen.
              Det är ganska allvarligt. Jag tycker inte att det finns några
              belägg för att det är någon slentrian här. Jag tror snarare att
              den låga avslagsfrekvensen hänger ihop med det som vi hörde om,
              att man bara tar de fall som dras till domstol, men också det
              faktum att när man väl är i domstol och man från åklagarhåll känner
              att det kanske inte håller ända fram drar man tillbaka sin ansökan.
              De som har låg kvalitet drar man då tillbaka. Det leder till att
              där det råder meningsskiljaktighet är i verkligt hårfina fall,
              och de är väldigt få från början.
            </seg>
            <seg n="ba957e02">
              Man säger att oskyldiga inte ska drabbas. Men hela dilemmat är
              att vi inte vet vem som är skyldig och vem som är oskyldig. Jag
              tycker att man måste ha en ganska stark diskussion om vad som
              är att vara kränkt. Kränkt blir man när någon gör något som är
              orättfärdigt. Integriteten kränks om jag blir nedslagen på stan
              eller om barn pumpas fulla med narkotika av cyniska människor
              eller om unga flickor smugglas och säljs på bordeller någonstans
              i den här stan. Det är människor som alla blir kränkta. Men om
              jag stoppas av polisen för en nykterhetskontroll känner jag inte
              mig kränkt.
            </seg>
            <seg n="8a5f4c01">
              Om jag av någon anledning har kontakt med en person när jag ringer
              tre gånger på en annons på Blocket, och det sedan visar sig att
              den personen är en organiserad grovt kriminell som håller på att
              ta in heroinpartier i vårt land, kan min telefon bli avlyssnad
              om jag råkade ringa på Blocketannonserna precis när heroinet kom
              in. Har jag då blivit kränkt? Är det en kränkning av Johan Pehrson
              i det här fallet? Om polisen ingriper via åklagare, in i domstol
              med offentliga ombud och integritetsnämnd som övervakar, har då
              min integritet verkligen blivit kränkt? Jag är tveksam, för jag
              tycker att det är ett ganska bra system för polisen att jobba
              efter att de ska leta efter de misstänkta.
            </seg>
            <seg n="4b13dd84">
              Jag tycker att man måste vara försiktig med detta att vara kränkt.
              Integritet handlar ju inte om att skydda mig primärt från staten.
              Man ska dock minnas att det finns en anledning att fundera på
              att staten ska ha mycket hängslen och livremmar, så att de inte
              kan göra hur som helst när som helst och använda sådana här tvångsmedel,
              självklart. Men integriteten handlar om att skydda människor mot
              andra personer som har som affärsidé att förstöra människors liv
              och kränka deras integritet.
            </seg>
          </u>
          <note n="fa47a536">
            Fru talman! Jag yrkar bifall till förslaget i detta betänkande.
          </note>
          <note n="327f11d9">
            Överläggningen var härmed avslutad.
          </note>
          <note n="6319a719">
            22 § Unga lagöverträdare
          </note>
          <note n="79b4cdad">
            Föredrogs
          </note>
          <note type="speaker" n="30a5d3d7">
            Anf. 201 KERSTIN HAGLÖ (s):
          </note>
          <u who="kerstin_haglo_a76d1d" xml:id="i-a0c22cea206b8f8a-0" n="18b15d4b">
            <seg n="324d174f">
              Fru talman! I dagens debatt behandlar utskottet ett antal motionsyrkanden
              från den allmänna motionstiden om unga lagöverträdare.
            </seg>
            <seg n="485b0e1a">
              Vi socialdemokrater har ett särskilt yttrande och åtta reservationer.
              Yttrandet och många av reservationerna har vi tillsammans med
              Vänstern och Miljöpartiet. Givetvis står vi bakom alla våra reservationer,
              men jag vill här och nu yrka bifall till reservation 1.
            </seg>
            <seg n="b6698c80">
              I Sverige finns i dag nästan 2 miljoner barn under 18 år. Dessa
              barn och ungdomar har rättigheter enligt FN:s barnkonvention,
              och vi vuxna bär ansvar för att barns rättigheter tillgodoses.
              Därför måste vi också ha goda kunskaper och utgå från ungdomars
              villkor och behov. Vi måste också ha god kännedom om deras egna
              synpunkter. Det är inte minst viktigt för oss som politiker när
              vi ska fatta beslut som rör våra barn och ungdomar.
            </seg>
            <seg n="82a47a5c">
              Under ungdomsåren är livet som mest sårbart. Vägen som ligger
              framför är komplex och ska utforskas med karta och kompass. Den
              kartan ser inte ut som på min tid och inte som på er tid. Då var
              föräldrar, mor- och farföräldrar och fröken i skolan de viktigaste
              påverkanskrafterna som stod mycket för normer och värderingar.
            </seg>
            <seg n="28b77575">
              I dag är det helt andra krafter som styr ungdomskulturen. Datorn
              är en sådan som har blivit en mötesplats som vilken korvkiosk
              som helst. Den ligger bekvämt och nära och ofta i barnets eget
              rum. Här sker det möten kors och tvärs. Här kan man få kontakt
              med tjejen som har mobbat en i skolan. Här kan man tjatta med
              killen som man är kär i. Här kan man ha kontakt med kompisar i
              Polen. Här kan man också få kunskap och fakta.
            </seg>
            <seg n="7e60df2c">
              Barn är ett folk och dom bor i ett främmande land. Så skaldade
              en gång sångaren Olle Adolphson, och det var i en visa för vuxna.
              Och visst är det så. Just här och nu befinner sig barn och ungdomar
              i egna unika upplevelser av att få tänka, tycka, ställa krav,
              att få vara och få vara i fred. Det är många motsägelsefulla känslor
              som barn och ungdomar har som kan innebära förvirring, irritation
              och frustration i ett helt eget land. Och det är viktigt att det
              får vara så, att barnet och ungdomen har sin egen kompass. Men
              vi vuxna är också kompasser. Det är vi som är vägledarna.
            </seg>
            <seg n="e21056a7">
              Barn och ungdomar måste lita på att vi vuxna knackar på dörren
              och undrar hur det är, även om vi ena dagen riskerar att bli utestängda
              för att nästa dag möta en dörr som öppnas. Det krävs tydlighet,
              det krävs tålamod, det krävs intresse, det krävs nyfikenhet, och
              det är inte lätt för vare sig barnet eller den vuxne. Det är absolut
              inte lätt att vara tonårsförälder. Men det handlar om respekt
              och ansvar, respekt från oss vuxna att å ena sidan lämna i fred
              och å andra sidan ett ansvar att lägga sig i, att vara den där
              kompassen som våra barn och ungdomar behöver. Vuxna ska finnas
              som förebilder och skapa relationer och bygga broar över generationer.
              Det finns inga läktarplatser för vuxna. Det är alla vuxnas ansvar
              att bry sig om våra barn och ungdomar på ett sätt som berör och
              påverkar dem.
            </seg>
            <seg n="7e44aa53">
              Under ungdomsåren finns också faror och lockelser. Ibland driver
              jakten på spänning fram handlingar som man önskar ogjorda. Man
              tappar sin kompass och kommer på villovägar. Man prövar alkohol
              och narkotika. Vill det sig riktigt illa hamnar den unge på den
              kriminella vägen som innebär exempelvis skadegörelse, stöld, bråk
              och misshandel. Ett ögonblicks verk och någon är brottsoffer,
              en annan gärningsman.
            </seg>
            <seg n="37142f47">
              Vi ska ändå vara medvetna om och att ha med oss att de flesta
              ungdomar som begår brott gör det någon enstaka gång. Man klottrar;
              man snattar. Det är en liten grupp ungdomar som i tidig ålder
              börjar begå lindriga brott och fortsätter med det under ungdomsåren.
            </seg>
            <seg n="22f7deb8">
              Fru talman! Man vill bli älskad, i brist därpå beundrad, i brist
              därpå fruktad, i brist därpå avskydd och föraktad, man vill ingiva
              människorna någon slags känsla. Själen fryser i tomrummet och
              vill kontakt till vad pris som helst. Citatet ur Hjalmar Söderbergs
              Doktor Glas speglar hur unga människor kan känna det i dagens
              samhälle. Blir man inte älskad eller beundrad kan man i alla fall
              bli fruktad i ett ungdomsgäng och bli avskydd och föraktad när
              man misshandlar någon svårt, för innerst inne vill man kontakt
              till varje pris.
            </seg>
            <seg n="a705f2db">
              Alla barn och ungdomar har rätt till en trygg uppväxt, till kärlek
              och att bli sedda. Det kan inte nog understrykas hur viktigt det
              brottsförebyggande arbetet är. Det gäller att förhindra att våra
              barn och ungdomar hamnar i ett destruktivt beteende som kan leda
              till en kriminell livsstil.
            </seg>
            <seg n="97425c07">
              I den reservation vi socialdemokrater har tillsammans med Vänstern
              och Miljöpartiet lyfter vi just upp vikten av ett brottsförebyggande
              arbete. Det arbetet måste ske på samtliga nivåer i samhället för
              att det ska vara framgångsrikt. Det handlar om individens ansvar,
              om medmänniskor och om socialtjänst, skola, polis i samverkan.
              Det handlar om det lokala samhället, om organisations- och näringsliv
              och om den nationella politiken.
            </seg>
            <seg n="0b6bd679">
              Vi vet att bristande integration, arbetslöshet, fattigdom och
              segregation är en grogrund för kriminalitet. I ett Sverige där
              klyftorna ökar alltmer är det säkert många som känner som den
              17-årige kille på glid som jag mötte. Han sade: Jag är inte med.
              Han kände att han inte var med i dagens Sverige.
            </seg>
            <seg n="e8eb3407">
              En satsning på att förebygga brott är framför allt en satsning
              på ett starkt välfärdssamhälle. Ökade ekonomiska och sociala klyftor
              mellan människor leder till att våra barn och ungdomar drabbas
              allra hårdast. Det är därför som vi socialdemokrater slåss för
              vår välfärdsmodell. Vi vet att den är grundläggande för att motverka
              att allt fler barn och ungdomar mår psykiskt dåligt, hamnar på
              villovägar och på den kriminella vägen.
            </seg>
            <seg n="9471d047">
              Ju fler som är engagerade i det brottsförebyggande arbetet, desto
              bättre. Regeringen och de borgerliga ledamöterna som sitter här
              har dock ett stort ansvar. Det krävs insatser mot missbruk av
              alkohol och narkotika, åtgärder inom skola och socialtjänst och
              insatser inom bostads- och arbetsmarknadspolitikens område.
            </seg>
            <seg n="b6704c8f">
              Ungdomar behöver stöd och sysselsättning på sina egna villkor.
              Med andra ord är en satsning på att förebygga att barn och ungdomar
              mår dåligt i dagens Sverige framför allt en satsning på ett starkt
              välfärdssamhälle ett välfärdssamhälle som också inser betydelsen
              av att ta vara på och stödja de krafter som finns i de ideella
              organisationerna där man jobbar tillsammans med barn och ungdomar.
            </seg>
            <seg n="e7990121">
              Fryshuset är ett fantastiskt exempel på hur barn och ungdomar
              får utöva kultur och idrott i alla dess former samtidigt som där
              finns en värdegrund av samverkan, ansvar, kvalitet, engagemang
              och respekt mellan vuxen och ung. Fryshuset engagerar också många
              medmänniskor i sitt arbete. Man har en otrolig förmåga att få
              med sig flera hundra i arbetet. Ett tydligt exempel på det är
              Lugna Gatan som kom till för att minska våld, skadegörelse och
              annan brottslighet bland unga. Man fångar upp de ungdomar som
              är på glid och som har erfarenhet av missbruk och kriminalitet.
              De är med och vandrar i Lugna Gatan. För många blir det ett avstamp
              till en anställning eller sysselsättning.
            </seg>
            <seg n="781970b1">
              Fru talman! Samhället har också ett särskilt ansvar att skydda
              de glömda barnen. De är i dag ca 250 000. Deras föräldrar klarar
              på grund av missbruk eller psykisk sjukdom inte att ta sitt föräldraansvar
              fullt ut. Den lilla familjen måste känna trygghet i den stora
              familjen, samhället.
            </seg>
            <seg n="fb76dc2a">
              Hur ser det ut med tryggheten i dagens Sverige? Hur drabbas våra
              barn och ungdomar? Vi socialdemokrater konstaterar att den moderatledda
              regeringen inte ser till brottens orsaker. Man blundar för verkligheten
              och ser inte att det brottsförebyggande arbetet håller på att
              raseras. Därmed raseras också våra barns och ungdomars möjligheter
              och villkor för trygghet.
            </seg>
            <seg n="f78e33f3">
              Just nu handlar det om familjernas ekonomiska otrygghet när mamma
              eller pappa blir arbetslös eller sjuk. I dag lever 350 000 barn
              i fattigdom i Sverige och det ökar. Mer än en tredjedel av dessa
              är familjer med ensamstående föräldrar, de allra flesta mammor.
            </seg>
            <seg n="e0a0181d">
              Kommuners och landstings kärva ekonomi bidrar till att resurser
              tas från förskola och skola. Vi ser växande klyftor och segregation.
              Allt kommer ytterst att drabba våra barn och ungdomar.
            </seg>
            <seg n="6d7b4442">
              Barngrupperna ökar i förskola och barnomsorg enligt Skolverkets
              rapport från 2008. Vi ser en grundskola och en gymnasieskola med
              färre pedagoger. Antalet behöriga till gymnasieskolan minskar
              givetvis när man inte har stödet i skolan. Enligt Skolverkets
              senaste rapport ökar mobbningen på våra skolor.
            </seg>
            <seg n="b723c6e3">
              Alla barn har rätt till en trygg uppväxt, till kärlek och att
              bli sedda.
            </seg>
            <seg n="963a5a2b">
              Fru talman! Jag ska säga något kort om de reservationer som rör
              belastningsregistret för unga lagöverträdare. Den ena reservationen
              tar upp frågan om gallring av åtalsunderlåtelse för personer mellan
              18 och 21 år. Där vill vi att man sänker antalet år. Det har vi
              haft uppe till diskussion tidigare här i riksdagen, och vi står
              fast vid det.
            </seg>
            <seg n="315d50bd">
              Den andra gäller belastningsregistret när man döms till ungdomstjänst
              eller böter. Man kanske väljer att säga nej till ungdomstjänst
              och tar böter som mamma och pappa betalar. Men gör man ungdomstjänst
              är man kvar längre i belastningsregistret än om man tar böter.
              Det är inte riktigt, tycker vi. Vi vill komma ifrån böter så långt
              som möjligt. Det vore därför bra om vi kunde sänka antalet år
              i belastningsregistret för ungdomstjänst till samma antal år som
              för böter, alltså fem år.
            </seg>
            <seg n="41042f5c">
              Över huvud taget är Socialdemokraternas ståndpunkt när det gäller
              dessa båda reservationer att det måste ligga i samhällets intresse
              att unga snabbt ska kunna lämna begångna brott bakom sig.
            </seg>
            <seg n="bf5cf043">
              Fru talman! Att unga lagöverträdare ges möjlighet att lämna begångna
              brott bakom sig för att kunna gå vidare kräver ett samhälle som
              ger möjlighet till det i form av socialt stöd, utbildning, arbete
              och bostad. Det ingår också i ett starkt brottsförebyggande arbete.
              Risken att åka dit igen kan vara stor om inte möjligheterna att
              gå vidare finns.
            </seg>
            <seg n="d9caca18">
              Jag har i mitt anförande använt det mesta av min talartid till
              att tala om vikten av brottsförebyggande arbete. Mot detta har
              jag ställt de konsekvenser av bristen på brottsförebyggande arbete
              som vi nu ser. Den politik som nu förs, och som har förts under
              några år, raserar det brottsförebyggande arbetet. Sverige kan
              bättre för våra barns och ungdomars framtid.
            </seg>
            <seg n="475e5745">
              Vi socialdemokrater vet att varje krona som satsas på förebyggande
              arbete minskar kostnaderna för framtida akutinsatser mångdubbelt.
              Framför allt minskas mänskligt lidande då färre blir brottsoffer
              och färre blir gärningsmän.
            </seg>
            <seg n="b00a585c">
              Därför har vi en annan politik en politik som investerar i barn
              och ungdomar så att våra barns och ungdomars utsatthet minskar
              och deras trygghet ökar.
            </seg>
          </u>
          <note n="59302d21">
            I detta anförande instämde Karl Gustav Abramsson, Elisebeht Markström
            och Margareta Persson (alla s) samt Mehmet Kaplan (mp).
          </note>
          <note type="speaker" n="32645979">
            Anf. 202 LENA OLSSON (v):
          </note>
          <u who="lena_olsson_bb92b4" xml:id="i-1d817420854af470-1" n="8cae1156">
            <seg n="9a3aeab2">
              Fru talman! Jag passar på att instämma i det som Kerstin Haglö
              hade att anföra. Jag tycker att det var ett väldigt bra anförande.
              Om nu Kerstin drog över tiden lite, kanske jag har anledning att
              dra ned lite.
            </seg>
            <seg n="56b38d01">
              Jag vill för Vänsterpartiets del säga att vi står bakom alla
              reservationer, men för tids vinnande vill jag yrka bifalla till
              den som vi har tillsammans med Socialdemokraterna och Miljöpartiet.
            </seg>
            <seg n="a94bfe58">
              I debatten har det sagts mycket som jag verkligen kan instämma
              i. När vi i dag behandlar det här betänkandet som innehåller ett
              antal motionsyrkanden från motionstiden 2008 vill jag uppehålla
              mig vid det brottsförebyggande arbetet.
            </seg>
            <seg n="8478892d">
              Ett bra brottsförebyggande arbete är bakgrunden till att man
              slipper vidta åtgärder som är mindre trevliga för ungdomarna.
            </seg>
            <seg n="b572006a">
              Alla barn och ungdomar har rätt till en trygg uppväxt. Tryggheten
              som grund är en viktig förutsättning för att man ska lyckas i
              vuxenlivet.
            </seg>
            <seg n="c53f0904">
              Det är inte så lätt att vara ung i dag. Det är mycket som lockar.
              Kerstin har ju nämnt att barnen lever i sin egen värld med ny
              teknik och så vidare.
            </seg>
            <seg n="cf1b18aa">
              Unga känner också en stor oro för hur framtiden kommer att te
              sig. Det finns faror, och det finns framför allt en stor ängslan
              bland de unga att de inte ska duga inför andra. Man är också rädd
              för att inte lyckas.
            </seg>
            <seg n="d7cd3ba0">
              Vi vuxna har ett stort ansvar för att alla våra barn och ungdomar
              ska lyckas så bra som möjligt. Det gör vi genom att skapa långsiktiga
              förutsättningar för att barn och unga ska få en så bra start som
              möjligt i livet.
            </seg>
            <seg n="8cfea5b5">
              Vi kan i dagens betänkande från utskottsmajoriteten läsa att
              exempelvis skolan har ett stort ansvar i det förebyggande arbetet,
              och att man ska ge barn en bra värdegrund. Det är i och för sig
              bra.
            </seg>
            <seg n="37d88762">
              Jag och Vänsterpartiet undrar hur det överensstämmer med det
              som händer i verkligheten och på våra skolor i dag med nedlagda
              fritidsgårdar, mindre personaltäthet på dagis och så vidare. Vi
              i Vänsterpartiet är allvarligt bekymrade över det larm om varsel
              som går över hela landet. Det gäller till exempel lärare.
            </seg>
            <seg n="e09e467f">
              SKL och majoritetens egna företrädare bönar och ber om att man
              ska tillföra resurser för att man ska klara av kärnverksamheten
              i kommunerna.
            </seg>
            <seg n="939b6a43">
              Skatteintäkterna minskar, men det finns något som ökar ganska
              dramatiskt, nämligen socialbidragsköerna.
            </seg>
            <seg n="42da6523">
              SKL säger att minst 2 000 kommer att sägas upp om man inte gör
              något. Det kommer naturligtvis våra barn och unga att drabbas
              av.
            </seg>
            <seg n="5aa2cc69">
              Jag tyckte att det fanns en ljusning när man lite löst aviserade
              att det skulle komma mer pengar. Men jag blev bekymrad av debatten
              i K.G. Bergströms tv-program i går. Där ändrades det. Där fick
              vi en avisering om att man ska vara rädd om skattemedel. Det är
              klart att man ska vara rädd om skattemedel, men nog skulle jag
              hellre ha givit dem till kommunerna än stoppat dem i de byxfickor
              som redan är fulla.
            </seg>
            <seg n="29c6d7ef">
              Man kan naturligtvis ställa sig den här frågan: Varifrån ska
              vi få alla de resurser som vi ska använda till det brottsförebyggande
              arbetet när det dras in dramatiskt för kommuner och landsting?
            </seg>
            <seg n="a7c35512">
              Det är bevisligen för barn som har särskilda behov i skolan som
              resurserna ryker först. Det är ett problem att man inte får hjälp
              när man har de här behoven. Det kanske är en så stor klass att
              läraren inte hinner med. Det blir betygen lidande av. Då är man
              på glid.
            </seg>
            <seg n="f4e33306">
              Utskottsmajoriteten räknar upp olika åtgärder för att motverka
              ungdomsbrottsligheten. Jag tycker i och för sig att det är bra,
              men man missar själva poängen: Vad ska man göra åt de ekonomiska
              klyftorna som bara ökar?
            </seg>
            <seg n="bd4cd569">
              Det tycker jag borde ha allra högsta prioritet eftersom stora
              klyftor i samhället är en grogrund för kriminalitet. Det är en
              väldigt viktig hörnpelare i det brottsförebyggande arbetet.
            </seg>
            <seg n="5a4b6784">
              Man borde också se till att våra barn och ungdomar får förutsättningar
              att klara sin skolgång i stället för att dra in på lärare mest
              för dem som behöver läraren mest.
            </seg>
            <seg n="3b36d12d">
              Man kan inte heller låta bli att säga: Se till att våra ungdomar
              får jobb! Vi har en dramatisk ökning av ungdomsarbetslösheten.
              Det är inte heller bra om man ska brottsförebygga.
            </seg>
            <seg n="7f8acdfd">
              Man kan också se till att föräldrarna har ett jobb att gå till.
              Det tär på hela familjen att ekonomin försämras och man inte har
              någon anställning.
            </seg>
            <seg n="0ab1a97f">
              När man inte har en anställning ska man ha en a-kassa värd namnet
              eller rätt till sjukpenning när man är sjuk.
            </seg>
            <seg n="b1870efe">
              De här åtgärderna skulle bidra till att fler unga i längden håller
              sig borta från kriminalitet.
            </seg>
            <seg n="cc6aff9a">
              I stället får vi se neddragningar av kommunens resurser vilket
              resulterar i att det grundläggande förebyggandet försämras. Är
              det värt det att sänka skatten mest för dem som är rikast? Det
              är faktiskt det ni har gjort. Kommuner och landsting hade kunnat
              ha de pengarna kvar och gjort något bra i brottsförebyggande syfte.
            </seg>
            <seg n="98e2c913">
              För att få rätsida på unga på glid måste de bli synliggjorda.
              Någon måste se dem. Någon måste ta tag i dem. Är den politik som
              ni för nu ansvarsfull? Det skulle jag vilja ha svar på.
            </seg>
            <seg n="f40d60d9">
              I vår reservation 4 tar vi upp frågan om en översyn om häktningsförfarande
              av de unga. I dag är det detsamma som för de vuxna. I betänkandet
              står det att regeringen ska komma med förslag om ändringar i häktningsreglerna,
              vilket är bra. Hur detta förslag kommer att se ut återstår att
              se. Men jag vill ändå nämna att det är nödvändigt att separera
              de unga från de vuxna är nödvändigt.
            </seg>
            <seg n="0752387c">
              Jag har gjort ett besök på Kronobergshäktet där personal som
              jobbar med unga häktade framförde att det finns mycket större
              möjligheter i ett tidigt skede av häktningen att få den yngre
              på bättre tankar eftersom häktet innebär en väntan och en tid
              för att reflektera över det brott som de har begått. Då måste
              det också finnas personal som har möjlighet att sitta och prata
              med dessa unga under häktningsperioden. Det framfördes klagomål
              på Kronobergshäktet om att detta utrymme inte fanns av ekonomiska
              skäl.
            </seg>
            <seg n="cc0dd898">
              Herr talman! I vår reservation 8 tar vi upp frågan om offentligt
              biträde. Som det står i reservationen har riksdagen fattat beslut
              om nya regler. Alla som förhörs ska ha rätt till biträde vid ett
              förhör. Som nämns i reservationen finns det en forskarrapport
              från Handelshögskolan i Göteborg. Det har gjorts en stickprovsundersökning
              gällande 90 brottmål i Göteborgs tingsrätt. Den visar att vid
              förhör med barn under 18 år förekom försvarare endast i 12 procent
              av fallen. Det är skrämmande, tycker jag, när det handlar om så
              unga människor. Det är inte rätt att låta så unga människor sitta
              i polis- eller åklagarförhör ensamma utan ett offentligt biträde.
            </seg>
            <seg n="98b0b48b">
              Herr talman! Jag vill till sist nämna frågan om att drogtesta
              barn under 15 år. Nu är det ett utredningsförslag. Men man kan
              fundera på hur det kommer att se ut när själva förslaget kommer.
            </seg>
            <seg n="ba79cb50">
              Det går i dag bra att drogtesta barn under 15 år med den unges
              och föräldrarnas tillstånd. Jag och Vänsterpartiet tycker att
              man ska låta det förbli så. Man kan läsa motioner om fotbojor,
              drogtest och olika slags tvångsmetoder. Jag tycker att det är
              väldigt sorgligt eftersom jag tror att det aldrig kan ersätta
              den långa och nödvändiga åtgärden, nämligen att förebygga problem
              hos unga med mänsklig närvaro och dialog, inte med akuta och populistiska
              drag som stickprov och bojor.
            </seg>
            <seg n="a2024a5f">
              De ungas tilltro till oss vuxna växer genom dialog med oss. Den
              växer nog inte så mycket genom att de unga utsätts för tvång.
            </seg>
          </u>
          <note n="629d19fa">
            I detta anförande instämde Elisebeht Markström (s) och Mehmet
            Kaplan (mp).
          </note>
          <note type="speaker" n="89e2621a">
            Anf. 203 MEHMET KAPLAN (mp):
          </note>
          <u who="mehmet_kaplan_727649" xml:id="i-d66b2eafb92d4678-5" n="58cada9f">
            <seg n="ae61ec9b">
              Herr talman! Jag ska för tids vinnande börja med att instämma
              i det som de tidigare talarna har sagt om vår gemensamma reservation
              1. I övrigt står jag bakom de reservationer som vi har gemensamt
              med Socialdemokraterna och Vänsterpartiet.
            </seg>
            <seg n="361f3da8">
              En viktig fråga som jag skulle vilja lyfta fram och som vi från
              Miljöpartiet tycker är viktig i sammanhanget är hur unga begår
              brott och vad som händer.
            </seg>
            <seg n="20bcb762">
              Jag kommer inte att upprepa det som Kerstin Haglö så tydligt
              förde fram här. Jag tycker att det var en briljant redogörelse
              för hur situationen är. Jag tycker att även Lena Olsson var väldigt
              tydlig i sitt anförande. Där har jag inget att fylla i.
            </seg>
            <seg n="a5c35a0a">
              Det gäller nu för mig att försöka lyfta fram frågan om ungas
              situation i Sverige i dag. Det kan te sig som en omöjlig uppgift,
              och vi har relativt begränsade möjligheter att göra det på den
              begränsade tid som vi har. Men jag vill ändå lyfta fram en fråga.
              Den handlar om tilltron och tilliten till vuxenvärlden.
            </seg>
            <seg n="92eca82e">
              Herr talman! Det handlar om på vilket sätt som vi ska skapa en
              tilltro till vuxenvärlden, hur unga människor ska kunna känna
              att vuxenvärlden står upp för dem. När och om de faller ska det
              finnas vuxna omkring dem om de själva vill och om de känner den
              tilliten.
            </seg>
            <seg n="75423eeb">
              Kopplingen till det betänkande som vi har att debattera i dag
              är just hur vi bemöter dem när de faller. I den text som är som
              ett svar på den motion som vi har tillsammans med Socialdemokraterna
              och Vänsterpartiet kan man läsa att utskottet inte är berett att
              ställa sig bakom yrkandet om att ungdomar under 21 år ska ha rätt
              till offentligt biträde vid förhör. Trots att man i den tidigare
              texten lyfter fram just att det sedan den 1 april 2008 finns en
              lag som säger att alla som förhörs under en förundersökning har
              rätt att ha ett biträde närvarande vid förhöret om det kan ske
              utan men för utredningen lyckas man komma fram till att man ska
              avstyrka denna motion som skulle vara mycket enkel att baka in
              i texten.
            </seg>
            <seg n="133d408e">
              Nu har jag inte suttit i riksdagen så länge, men jag trodde att
              man ibland kunde se att vissa motioner eller vissa yrkanden i
              motionerna är så pass bra och att man kanske inte tidigare har
              tänkt på att man kan baka in det i texten och att det går att
              göra utan men för den lyskraft som regeringsunderlaget anses ha.
            </seg>
            <seg n="14271870">
              Men frågan är om man faktiskt inte skjuter sig själv i foten.
              Här är det nämligen så tydligt att det handlar om tillit, om att
              unga människor ska kunna känna en trygghet i kontakten med vuxna.
              Dessutom blir ungdomar i dag, enligt i princip samstämmiga uppgifter,
              vuxna långt senare än för 20, 30 eller 40 år sedan. De bor till
              exempel kvar hemma längre. Det tar längre tid innan de tar körkort
              eller skaffar sig ett så kallat riktigt jobb. Det handlar framför
              allt om att just adolescensen förlängs. Att då inte kunna se nyttan
              med att ta bort tröskeleffekterna för unga från 18 år och upp
              till 21 år, tycker jag är att vara väldigt kortsynt.
            </seg>
            <seg n="1b602a25">
              När vi motionerar om detta en gång till under nästkommande år
              hoppas jag att utskottsmajoriteten och regeringen tänker om. Det
              har de tyvärr inte gjort i dag, och jag hyser inga stora förhoppningar
              om att det kommer att ske under kvällens lopp heller.
            </seg>
            <seg n="73800bb0">
              Herr talman! Jag yrkar än en gång bifall till vår gemensamma
              reservation 1.
            </seg>
          </u>
          <note type="speaker" n="8b321b5b">
            Anf. 204 HELENA BOUVENG (m):
          </note>
          <u who="helena_bouveng_ce9e54" xml:id="i-10ec701f338efd2f-0" n="d9bd35d3">
            <seg n="e4adfbbd">
              Herr talman! Den 3 mars kl. 10.00 lade färjan ut från Grännahamnen
              för färd över det vackra Vättern till den mytomsusade och vackra
              ön Visingsö. Ombord var jag och min gode vän Folke. Även om färjan
              var tom just denna dag är den sprängfylld under turistsäsongen.
              Till Visingsö åker de flesta av oss för härliga cykelturer, picknick
              i det gröna eller bara för att njuta av denna vackra del av Sverige.
              Men framför allt åker vi dit frivilligt.
            </seg>
            <seg n="d3aff25e">
              Det gjorde också Folke och jag. Men de som vi skulle träffa var
              inte där frivilligt. Det är ett trettiotal grabbar mellan 16 och
              20 år som med hjälp av ett LVU eller ett LSU är tvångsplacerade
              på Stigbyskolan, ett av våra 31 särskilda ungdomshem som Statens
              institutionsstyrelse, SIS, ansvarar för.
            </seg>
            <seg n="abb21cfa">
              Miljön på Stigbyskolan är det inget fel på vackert läge, underbara
              byggnader och en matsal med högt i tak, välupplagd mat och tända
              kandelabrar. Det är en miljö som förmodligen ingen av dessa killar
              någonsin upplevt tidigare, även om behovet har funnits länge.
              Bakgrund och behov är långt ifrån homogent hos dessa unga män.
              Men en sak har de alla gemensamt: De har alla på ett övertygande
              sätt visat att de inte klarar av ansvaret. Det säger den högste
              ansvarige på Stigbyskolan.
            </seg>
            <seg n="dc6f65a6">
              Det killarna bär med sig kan handla om en uppväxt i en kriminell
              familj och/eller en missbrukarfamilj och om ett antal fosterhemsplaceringar,
              någon typ bokstavskombination, ingen sund relation till vuxen
              från tidig ålder, enorm blyghet samt avbruten och knackig skolgång.
              Listan över faktorer kan göras lång och listan över upprepade
              misslyckanden kanske ännu längre.
            </seg>
            <seg n="14fc4f9e">
              För varje avbrott i fosterfamilj och för varje uppbrott i skolan
              blev det ytterligare ett misslyckande. Det enda man egentligen
              i denna unga ålder är riktigt bra på är oftast att knarka, och
              det ordentligt, samt att begå brott detta i en ålder då man fortfarande
              inte har kommit till gymnasiet.
            </seg>
            <seg n="8ea4dffb">
              Det jag frågar mig är: Hur kunde det få gå så långt? Hur många
              fosterhemsplaceringar ska ske innan jag får den hjälp jag behöver?
              Hur långt i knarkträsket måste jag ta mig innan vuxenvärlden reagerar?
            </seg>
            <seg n="2a41fc81">
              Kanske är det hög tid för oss att revidera vår attityd till Stigbyskolor
              eller släpp-fångarna-loss-attityden och i stället göra det möjligt
              för dessa unga killar, och även tjejer, att betydligt tidigare
              få den professionella hjälp som faktiskt behövs.
            </seg>
            <seg n="9a3967f9">
              De flesta killarna på Stigbyskolan är där i ungefär 1516 månader.
              Under den tiden har mycket hänt, oavsett om det gäller vuxenrelation,
              skola eller yrkesutbildning eller det gäller insikten om att jag
              själv, oavsett vad som hänt tidigare i livet, måste ta eget ansvar.
            </seg>
            <seg n="e9d1bc29">
              Skoltiden är en tid då många vuxna funnits till hands. Anders,
              som jag väljer att i dag kalla killen, ska snart pröva sina vingar
              utanför skolan. Under Anders vistelse på skolan har det visat
              sig att han har stor fallenhet för trädgårdsarbete kanske det
              första vettiga han gjort under sitt 20-åriga liv.
            </seg>
            <seg n="fa9c48eb">
              Människorna runt omkring honom i hemmiljön har det dock inte
              hänt så mycket med, så Anders behöver fortsatt stöd och hjälp
              för att kunna fullfölja sin dröm: att anlägga trädgårdar. För
              Anders skull är det därför mer än välkommet att regeringen nu
              föreslår långsiktiga insatser efter institutionsvården insatser
              som tidigare visat sig ge goda resultat beträffande när det gäller
              att slippa återfall i brott och när det gäller möjligheter till
              ett vuxenliv där både arbete och familj finns med.
            </seg>
            <seg n="1c6360db">
              Herr talman! När jag fick listan över killarnas bakgrund tänkte
              jag i mitt stilla sinne: Det vore konstigt om de inte kom till
              Stigbyskolan många av dem gör faktiskt inte det. Men det är väl
              den gruppen unga människor som vi måste lära oss någonting av.
              Vad var det som gjorde att man valde en annan väg än den destruktiva
              och kriminella vägen? Den som i denna kammare har patentet ber
              jag att för Guds skull ge sig till känna.
            </seg>
            <seg n="52aa3036">
              För min del har jag inte patentet. Inte heller regeringen har
              det. Men jag vet att vi nu har en alliansregering som gör allt
              för att unga människor ska få en bra start in i vuxenlivet en
              regering som lägger pusselbit efter pusselbit.
            </seg>
            <seg n="6120d20f">
              Forskningen är inte entydig med vad som ger effekt. Här fortsätter
              vi med det arbetet. Tydligt är att riskfaktorerna är gemensamma.
              Dessa är mer eller mindre en blåkopia av den bakgrundsbild som
              gavs på Stigbyskolan. Jag tror inte att det går att bortse från
              detta, och jag tror att det är där vi ska lägga all vår kraft.
            </seg>
            <seg n="e2e6f466">
              Herr talman! Min dotter Jessika, som trots sin mor än så länge
              inte har visat några större tendenser till destruktivt beteende,
              kom förra veckan hem och talade om att Johanna polis hade varit
              på besök. Hon presenterade sig själv och sitt jobb och uppmanade
              de elever att ta kontakt som blivit utsatta för brott. Jättebra!
            </seg>
            <seg n="f4d022dc">
              Med den historiska satsningen på ett ökat antal poliser har det
              blivit fler poliser också i Vetlanda, och den gör det möjligt
              för Johanna polis att besöka klass 7 d under ämnet rättskunskap.
              Men att använda Johanna till att patrullera på Landsbros skolplan
              är för mig att bortprioritera de ungdomar som verkligen behöver
              en nära kontakt med en polis.
            </seg>
            <seg n="1846f5d9">
              Polisen i Skärholmen, som bestämt sig för att tillsammans med
              socialtjänsten närvara vid förhör, är ett bra exempel på prioritering.
              Resultatet är att man inte har sett ungdomarna igen.
            </seg>
            <seg n="da4f40a6">
              Tycker inte Kerstin Haglö att det är viktigt att prioritera dessa
              barn framför min Jessika? Anser inte Kerstin Haglö att polisen
              själv har den bästa kunskapen att avgöra vilka ungdomar som faktiskt
              ska prioriteras? Anser inte Kerstin Haglö att bästa sättet att
              förhindra att unga människor fortsätter på den kriminella banan
              är att polisresurserna läggs där de som mest behövs?
            </seg>
            <seg n="96dd94d8">
              Herr talman! Detta med att förebygga brott och med att förhindra
              att unga människor fortsätter på den kriminella banan har många
              dimensioner. Jag kommer tillbaka till Anders som växte upp i en
              missbrukarfamilj, utan stöd hemifrån. Lägg därtill att Anders
              var sjukt blyg! Redan som ung fick han problem i skolan och med
              kompisar. Skolan gjorde kanske sitt men vågade inte ha några större
              krav och förväntningar på Anders då man visste hur Anders hade
              det hemma ett generalfel som jag tror alldeles för ofta begås.
            </seg>
            <seg n="404fd7a1">
              I Helsingborg har man tidigt vågat identifiera barn i farozonen.
              I samarbete med socialtjänsten och skolan har man varit mycket
              framgångsrik med att även dessa barn har de förväntningar på sig
              som barn faktiskt har rätt till. Hade Anders haft dessa förväntningar
              och krav på sig skulle hans ryggsäck ha varit betydligt lättare.
            </seg>
            <seg n="7235d90b">
              Anders enorma blyghet och hans misslyckande i skolan ledde snabbt
              till ett drogmissbruk. Vid 13 års ålder var han en tung narkotikamissbrukare.
              Självmedicinering, säger någon. Minsta motståndets lag, säger
              någon annan. När jag frågade Anders varför var hans svar: Det
              blev enkelt. Men i nästa andetag sade han: Det blev jobbigt.
            </seg>
            <seg n="0f1dbe43">
              Den ständiga jakten på pengar blev mer än en heltidssyssla, men
              inte på den reguljära arbetsmarknaden. Anders hann bli 18 år innan
              han fick komma till Stigbyskolan via LVU. I fem år hade han varit
              en tung missbrukare. Det enda han var bra på var att knarka.
            </seg>
            <seg n="b7da683a">
              Den grupp som Anders kan sägas tillhöra har utredningen om barn
              som misstänks för brott identifierat i sina förslag om att det
              ska vara möjligt att genomföra tvångsvisa drogtester på barn under
              15 år. För Anders föräldrar skulle det vid ett positivt svar kanske
              inte göra någon större skillnad, men för socialtjänsten skulle
              det göra en viktig skillnad. Upprepade positiva svar kunde betydligt
              tidigare i Anders narkotikakarriär ha berett vägen för en plats
              på Stigbyskolan en tidigare och en tydligare insats som hade gjort
              Anders ryggsäck betydligt lättare.
            </seg>
            <seg n="63cabe01">
              Den andra gruppen barn har engagerade men naiva föräldrar. Den
              gruppen, herr talman, tillhör förmodligen jag själv. Inte skulle
              väl jag tro på damen från socialtjänsten, på att min älskade lilla
              dotter ens var i närheten av något som stavas narkotika. Det är
              ju inte länge sedan hon satt i mitt knä och flätade håret, och
              skolan går så bra. Men med ett positivt svar på ett drogtest i
              handen skulle inte mycket mer behöva sägas. Att min lilla juvel
              nu var i farozonen skulle vara fruktansvärt, men ännu värre skulle
              det vara om jag inte fick vetskap om det och en chans att faktiskt
              göra något.
            </seg>
            <seg n="d7244c6a">
              Narkotikakommissionen landade i att inte förespråka möjligheter
              till tvångsvisa drogtester på barn under 15 år. 2008 års utredning
              landar annorlunda. Intrånget i den personliga integriteten väger
              lättare än omsorgen om barnets hälsa och utveckling. Så väger
              det också i min vågskål.
            </seg>
            <seg n="140a050f">
              Med tanke på de få motioner från oppositionen som väckts och
              som behandlas i detta betänkande beträffande unga lagöverträdare
              undrar jag om idéerna är få, om Kerstin Haglö anser att Anders
              inte är värd att satsa energi på och om Lena Olsson innerst inne
              faktiskt är nöjd med det som denna alliansregering försöker åstadkomma
              för att Anders och hans vänner ska kunna gå in i vuxenlivet utan
              att passera Stigbyskolan.
            </seg>
            <seg n="578a6b75">
              För Anders skull och med tanke på alla andra unga människor på
              glid är jag glad över att vi har den regering vi har en regering
              som med förslag efter förslag ständigt utvecklar och söker nya
              vägar och att vi sakta men säkert får fram både tidigare och tydligare
              insatser som gör ryggsäcken lättare.
            </seg>
            <seg n="0914c02a">
              Utan tidiga och tydliga insatser, herr talman, är det fler än
              Anders som gång på gång kommer att svikas av vuxenvärlden, och
              misslyckanden läggs på hög.
            </seg>
            <seg n="5c584ab9">
              Utan tidiga och tydliga insatser blir det fler än Anders som
              väljer en bana kantad av kriminalitet och drogmissbruk.
            </seg>
            <seg n="843a0d25">
              Utan tidiga och tydliga insatser blir det fler oskyldiga människor
              som utsätts för brott.
            </seg>
            <seg n="1bb8e5ba">
              Herr talman! Med dessa ord yrkar jag bifall till utskottets förslag
              i betänkandet. Jag hoppas att vi i sommar får se både talmannen
              och Anders på Visingsö, som denna gång är där för att han har
              en trädgård att sköta.
            </seg>
          </u>
          <note n="ebc946e3">
            I detta anförande instämde Johan Linander (c) och Johan Pehrson
            (fp).
          </note>
          <note type="speaker" n="a6dbf158">
            Anf. 205 KERSTIN HAGLÖ (s) replik:
          </note>
          <u who="kerstin_haglo_a76d1d" xml:id="i-a0c22cea206b8f8a-1" n="18b15d4b">
            <seg n="a59a8320">
              Herr talman! Det var mycket på en gång. Det var Anders ansvar.
              Det var han som valde. Det var han som var ute på villovägar.
              Det var han som inte hade någon kompass alls. Helena Bouveng har
              inte lyssnat på vad jag sade i mitt inledningsanförande. Där talade
              jag om hur oerhört viktigt det är att vi vuxna tar ansvar.
            </seg>
            <seg n="8bceb312">
              Helena Bouveng lägger hela ansvaret för att barn och ungdomar
              hamnar på den kriminella banan på barn och ungdomar själva. Det
              var precis det uttryckssätt du hade från talarstolen. Hela tiden
              talade om att de valde och att det var Anders ansvar.
            </seg>
            <seg n="67d5fa3e">
              I förra veckan läste jag en artikel av Helena Bouveng. Nu ska
              jag läsa vad som står där. Det står: Vi behöver se orsakerna till
              varför människor hamnar i kriminalitet. Det rör sig ofta om brist
              på jobb, brist på sociala gemenskaper och brist på trygghet.
            </seg>
            <seg n="346f38c6">
              När jag läste detta trodde jag först att Helena Bouveng talade
              med statsminister Fredrik Reinfeldt och Anders Borg när hon sade
              vi behöver se orsaker. Orsaker finns i just det som finns beskrivet.
            </seg>
            <seg n="d2f244f7">
              Det handlar om brist på jobb, brist på social gemenskap och brist
              på trygghet. Det är ett politiskt ansvar som Helena Bouveng måste
              ta. Skyll inte kriminaliteten på och lägg inte ansvaret på enbart
              barnen!
            </seg>
            <seg n="5acf347a">
              Vi har ett politiskt ansvar, och vi har som vuxna ett ansvar.
              Jag frågar: Är det kanske för lite insatser, Helena Bouveng?
            </seg>
          </u>
          <note type="speaker" n="608fc1dc">
            Anf. 206 HELENA BOUVENG (m) replik:
          </note>
          <u who="helena_bouveng_ce9e54" xml:id="i-10ec701f338efd2f-1" n="d9bd35d3">
            <seg n="d0034fa6">
              Herr talman! Tack för den frågan! Jag tycker att den är jättebra,
              och jag står väldigt mycket för artikeln.
            </seg>
            <seg n="1a514b54">
              Vad som är viktigt är trots allt att vi vågar identifiera ungdomar
              som är i farozonen. Under alltför lång tid har man dragit alla
              över en kam och spillt ut resurserna på barn som kanske inte behöver
              samma insatser.
            </seg>
            <seg n="329519d2">
              I Helsingborg har man faktiskt vågat. Där är forskningen helt
              överens. Socialstyrelsen och alla möjliga människor säger: Det
              är vissa barn som löper en högre risk för att komma in i ett destruktivt
              liv.
            </seg>
            <seg n="2422c7be">
              Jag tror att vi måste våga identifiera det och våga göra det
              tydligt. Det kan hända att det finns en risk att vi identifierar
              lite för tidigt och har för stora farhågor. Men det är en ännu
              större risk att Anders får gå under alldeles för lång tid utan
              att någonting händer eftersom man inte vågar identifiera och tycker
              synd om honom.
            </seg>
            <seg n="81597401">
              Jag menar inte att Anders i hela sitt liv ska kunna ta ett eget
              ansvar. Jag förstår fullständigt vad du säger. Men Stigbyskolans
              högsta chef som var oerhört engagerad och har jobbat med dessa
              barn och ungdomar i 40 år var väldigt tydlig med detta. Hur hemsk
              Anders barndom än varit måste han vid 20 års ålder lära sig att
              ta ett eget ansvar för att klara ett vuxenliv.
            </seg>
            <seg n="9f4ef185">
              Han behöver under den tiden och också efter vistelsen vid Institutionsstyrelsen
              mycket stöd. Men man måste lära Anders att ta ett eget ansar.
              Annars klarar han inte ett vuxenliv.
            </seg>
          </u>
          <note type="speaker" n="ce693e5a">
            Anf. 207 KERSTIN HAGLÖ (s) replik:
          </note>
          <u who="kerstin_haglo_a76d1d" xml:id="i-a0c22cea206b8f8a-2" n="18b15d4b">
            <seg n="9c72ffaa">
              Herr talman! Det rör sig om brist på jobb, brist på social gemenskap
              och brist på trygghet. Det är fråga om Helena Bouveng tycker att
              regeringens politik är tillräcklig för brottsförebyggande insatser.
            </seg>
            <seg n="5e1586df">
              Helena Bouveng börjar återigen tala om barns och ungdomars ansvar,
              att de väljer och att de gör både det ena och det andra, och så
              kryper man under.
            </seg>
            <seg n="02ecd1d7">
              Jag kom osökt att tänka på Galenskaparna och After Shave: Vi
              kan blunda och gömma huvudet i sanden, för vi har alibi. Ni blundar
              för verkligheten och har ett alibi, eftersom ni inte befinner
              er i dagens Sverige.
            </seg>
            <seg n="e99c6bba">
              Ser inte Helena Bouveng det jag talade om i mitt anförande? Vi
              ser nu att antalet pedagoger minskar i skolorna. Vi ser också
              att grupperna och klasserna blir större. Vi ser hur allt fler
              ungdomar blir arbetslösa.
            </seg>
            <seg n="5ff4e21d">
              På bara ett år, från januari förra året till januari i år, har
              det varit en ökning på 42 procent i ungdomsarbetslöshet. Tror
              inte Helena Bouveng att också det kan spela in att man inte är
              med?
            </seg>
            <seg n="b91aa287">
              Det handlar om en skola där eleverna tappar sugen och blir förlorade
              själar och ungdomsarbetslöshet. Vad gör regeringen i det brottsförebyggande
              arbetet? Anders klarar sig nog om han möter vuxna människor och
              får relationer till vuxna människor. Det är jag helt övertygad
              om.
            </seg>
          </u>
          <note type="speaker" n="5a0e6556">
            Anf. 208 HELENA BOUVENG (m) replik:
          </note>
          <u who="helena_bouveng_ce9e54" xml:id="i-10ec701f338efd2f-2" n="d9bd35d3">
            <seg n="b5ac3ab7">
              Herr talman! Jag lyssnade intensivt i över 14 minuter, Kerstin
              Haglö, för att höra ett enda konkret förslag om vad ni faktiskt
              ville. Du talade vitt och brett om förebyggande åtgärder. Vi är
              fullständigt överens om det.
            </seg>
            <seg n="bcc34a99">
              Vår del av den här kammaren är betydligt tydligare och mer konkreta
              med vad vi faktiskt vill göra. Vi vågar identifiera och säga att
              det finns riskfaktorer. Det är där vi ska börja arbeta.
            </seg>
            <seg n="6f3ed538">
              Men vi talar inte bara stort, vitt och brett om det förebyggande
              arbetet utan vi lägger också fram konkreta förslag till forskning
              och utveckling så att Anders får den handfasta hjälpen.
            </seg>
            <seg n="9c0a824e">
              Det handlar inte bara om att vi i denna kammare talar vackert
              om förebyggande åtgärder. Vi har en handlingskraftigare regering
              som lägger fram konkreta förslag. Vi pratar inte flummigt om förebyggande
              åtgärder i 14 minuter. Det hjälper inte Anders.
            </seg>
          </u>
          <note type="speaker" n="721381f0">
            Anf. 209 LENA OLSSON (v) replik:
          </note>
          <u who="lena_olsson_bb92b4" xml:id="i-1d817420854af470-2" n="8cae1156">
            <seg n="317611fe">
              Herr talman! Det är brinnande anföranden i denna sena timma,
              men tomma läktare!
            </seg>
            <seg n="10cd10ca">
              Helena Bouveng talar mycket om tidiga insatser. Det gjorde också
              jag i mitt anförande. Det handlar om väldigt tidiga insatser på
              det brottsförebyggande området för att vi ska kunna förhindra
              brott.
            </seg>
            <seg n="4a1827f4">
              Jag anser att jag, Vänsterpartiet och oppositionen går djupare
              i analysen och tittar på orsaker till kriminalitet som till exempel
              ökade inkomstklyftor. Helena Bouveng nickar.
            </seg>
            <seg n="61b1c209">
              Man kan ställa sig frågan: Hur mycket satsas på till exempel
              missbrukarvård? Har det ingen betydelse alls vad kommunerna, som
              nu har ansvaret för den sociala omsorgen, har för resurser att
              röra sig med?
            </seg>
            <seg n="e1a4432c">
              Du tycker att vi är fattiga på förslag. Jag tycker att vi har
              presenterat en hel del förslag. Vi har bland annat ett förslag
              som är samma förslag som era kolleger i Sveriges Kommuner och
              Landsting har.
            </seg>
            <seg n="6bd5c9e5">
              Nu varslas det till exempel lärare och eventuellt dagispersonal.
              Det är minst 20 000 som kommer att varslas. Jag undrar vad Helena
              har för svar på det.
            </seg>
            <seg n="2d732dc9">
              Ert begrepp är ju utanförskap. Ni tycker att regeringen är handlingskraftig.
              Jag kan vara lite elak och säga att jag börjar tycka att handlingskraften
              leder till större utanförskap.
            </seg>
          </u>
          <note type="speaker" n="d7b214ff">
            Anf. 210 HELENA BOUVENG (m) replik:
          </note>
          <u who="helena_bouveng_ce9e54" xml:id="i-10ec701f338efd2f-3" n="d9bd35d3">
            <seg n="edeaf78a">
              Herr talman! Tack, Lena Olsson. Vi ska inte glömma bort att när
              vi tillträdde var det en halv miljon som stod utanför arbete,
              och då var det ingen finanskris. Nu har vi en tuff finanskris,
              och det ska vi inte glömma bort.
            </seg>
            <seg n="0f8edc01">
              När jag tittar på bakgrundsfaktorerna från Stigbyskolan handlar
              det inte enbart om fattigdom. Det räcker inte med fattigdom för
              att bli kriminell. Det krävs mer än så.
            </seg>
            <seg n="4ac15f1f">
              Jag tror att varken du eller jag tror på att alla fattiga människors
              barn begår brott, utan det finns väldigt bra föräldrar i detta.
              Men jag ska inte sticka under stolen med att finanskrisen kanske
              kommer att påverka även kommunerna.
            </seg>
            <seg n="809a6331">
              När vi tittar på varsel av lärarna som säkert Johan Pehrson elegant
              kommer att ta upp i sitt inlägg här beror en hel del i grundskolan
              på att det blir färre barn som går in i grundskolan, och det får
              en effekt.
            </seg>
            <seg n="9df7ddd0">
              Återigen skulle jag vilja säga att jag som gammal ordförande
              i barn- och utbildningsnämnden blev förskräckt när jag såg de
              ungdomar som inte klarade provet in till gymnasiet. Jag fick många
              gånger förklaringen att det är så synd om Kalle för han har det
              så jobbigt hemma, hans mamma är sjuk eller vad det nu kunde vara.
              Man släppte då kraven och förväntningarna på de här unga människorna.
            </seg>
            <seg n="ffdb7039">
              Då ställde jag mig alltid en fråga. Om Kalle inte har de kraven
              och förväntningarna på sig i skolan och inte heller hemma vad
              finns det då för anledning för Kalle att tro att han faktiskt
              kan lyckas även om han har det jobbigt hemma?
            </seg>
            <seg n="8d3ff784">
              Det var det här jag försökte säga om Helsingborg. Där har man
              gått in hårt och ställt exakt samma krav och förväntningar på
              de här barnen, och det har gått alldeles utmärkt. Jag tror att
              man måste våga arbeta på det sätt som man har gjort i exempelvis
              Helsingborgs kommun.
            </seg>
          </u>
          <note type="speaker" n="9ff77277">
            Anf. 211 LENA OLSSON (v) replik:
          </note>
          <u who="lena_olsson_bb92b4" xml:id="i-1d817420854af470-3" n="8cae1156">
            <seg n="0dbf5ec1">
              Herr talman! Jag tror också att man är glad att ha resurser att
              sköta detta tidiga ingrepp i Helsingborgs kommun, vilket det kan
              bli stora problem med just nu.
            </seg>
            <seg n="3c071bd0">
              Då är vi återigen där: När vi tillträdde var det si och så, och
              nu är det finanskris. Så säger ni. I mitt anförande tog jag upp
              att mycket av tryggheten för våra barn handlar om att de har trygga
              föräldrar. Ni försämrade a-kassan och sjukförsäkringen, och då
              visste ni ingenting om någon finanskris.
            </seg>
            <seg n="039498a6">
              Det är allvarligt med finanskrisen; så är det. Men man kan inte
              skylla allting på den. Ni kom faktiskt till en stabil ekonomi
              när ni tillträdde. Det som har intresserat er mest är att se till
              att de som har det bäst ställt kommer att få ytterligare. Det
              gör ni i stället för att lyssna när era alliansbröder i SKL ropar
              på mer pengar. De inser faktiskt att det här kommer att bli katastrof.
              Det blir arbetslöshet i den privata sektorn och i den offentliga.
              Här skulle man ju ha en möjlighet. Ni säger att ni har pengar.
              Balansera upp det här så länge, då!
            </seg>
            <seg n="e6d2845c">
              Helena Bouveng pratar om Kalle och Anders. Hon pratar precis
              som om det är deras fel. Hela ansvaret läggs på dem. Så kan man
              inte göra, Helena Bouveng. Det går inte. Som vuxen har man också
              ett ansvar. Man måste ha möjlighet att ta tag i de här barnen
              tidigt. Det tror jag att man har om man har bra med personal på
              dagis och i skolan som kan fånga upp dina ungdomar som är på glid,
              som du säger med dina egna ord.
            </seg>
          </u>
          <note type="speaker" n="ed9b7406">
            Anf. 212 HELENA BOUVENG (m) replik:
          </note>
          <u who="helena_bouveng_ce9e54" xml:id="i-10ec701f338efd2f-4" n="d9bd35d3">
            <seg n="fc1bd24f">
              Herr talman! Vi har en finanskris. Men med oppositionens förslag
              går sedelpressarna ganska varma. Vi kanske skulle kunna klara
              2009 och även 2010 och ha statsfinanser som är fullständigt körda
              i botten. Vad händer då med Kalle och Anders som behöver hjälp
              2011 och 2012? Ni har ju lånat på morgondagen, och det vill varken
              Anders Borg, Fredrik Reinfeldt eller denna alliansregering göra.
              De anser att barn ska ha samma förutsättningar oavsett om det
              är 2009 eller 2011.
            </seg>
            <seg n="81291f7b">
              Vi verkar oerhört överens när det gäller att identifiera tidigt.
              Jag tror att även kommunerna har insett att det kanske inte alltid
              är antalet pedagoger som är viktigt. Det handlar också om en samverkan
              mellan socialtjänst och skola som tillsammans jobbar med Anders
              så att han ska ha möjlighet till en fortsatt bra skolgång och
              som ser till att hemmiljön är okej. Jag tror att denna samverkan
              har minst lika stor betydelse som någonting annat. Det har vi
              sett i de kommuner som vi har besökt där samverkan inte fungerar
              mellan socialtjänst och skola. Där har det varit en ren katastrof.
              Jag tror att det är minst lika viktigt att vi tittar på att myndigheter
              samverkar runt Anders eller Kalle så att de inte hamnar mellan
              stolarna. Det har också visat sig ge väldigt goda resultat.
            </seg>
          </u>
          <note type="speaker" n="353e351a">
            Anf. 213 JOHAN LINANDER (c):
          </note>
          <u who="johan_linander_51610c" xml:id="i-8cbe8c6b6d68215d-3" n="929fcb91">
            <seg n="1a7a6872">
              Herr talman! De allra flesta barn som växer upp i Sverige har
              en trygg uppväxt med engagerade föräldrar. De löper väldigt liten
              risk att hamna i kriminalitet. De kan känna trygghet, de blir
              bekräftade av sina föräldrar, de lär sig ta ansvar för sig själva
              och sin omgivning och de får en uppväxt som ger goda förutsättningar
              för det liv som väntar som vuxen.
            </seg>
            <seg n="80d022e1">
              Men det finns tyvärr också barn som har en betydligt svårare
              uppväxt barn som egentligen ingen förvånar sig över när de hamnar
              snett här i livet. Det kan vara barn som lever i missbrukarfamiljer.
              Det kan handla om psykiska problem. Det kan vara familjer där
              övergrepp av olika slag snarare är regel än undantag. Barnets
              otrygghet leder till frustration och förtvivlan som kanske leder
              till aggression, som kan leda till kriminalitet.
            </seg>
            <seg n="9a7c818c">
              Samhället har ett stort ansvar för att ge alla barn en bra uppväxtmiljö
              med omsorg och en miljö som är fri från våld och droger. Inget
              barn ska ha det huvudsakliga ansvaret för att uppfostra sig själv.
              Samtidigt måste man säga att föräldrarna alltid i grunden har
              ansvaret för sina barn, men när föräldrarna inte klarar av att
              ta detta ansvar måste samhället vara snabbt och tydligt i sina
              hjälpande insatser.
            </seg>
            <seg n="49518a03">
              När man läser dagens betänkande och de motioner som har skrivits
              om unga lagöverträdare så tycker jag att vi över partigränserna
              är relativt eniga om vad som behöver göras.
            </seg>
            <seg n="3af3f07d">
              Vi har nu fört den här debatten sedan 2002; det är precis samma
              debatt. Det har varit ungefär samma argument; det är bara det
              att under förra mandatperioden stod vi och skällde på att regeringen
              inte gjorde tillräckligt och nu är det tvärtom. Man kan också
              konstatera att på den tiden var justitieministern Thomas Bodström
              inte närvarande och nu är justitieutskottets ordförande Thomas
              Bodström inte heller närvarande. Också det är på samma sätt.
            </seg>
            <seg n="f8e951b0">
              Likheterna kan till exempel handla om hur snabbt samhället måste
              gripa in när någonting händer. Vi tycker ju alla att det tar för
              lång tid när polis, åklagare och domstol jobbar för att möta unga
              gärningsmän men också det unga brottsoffret.
            </seg>
            <seg n="9946bebb">
              Vi tycks också vara överens om att unga som har begått brott
              men lämnat kriminaliteten måste få en ny chans. Det kan till exempel
              handla om en snabbare gallring i belastningsregistret.
            </seg>
            <seg n="8366334c">
              Det tredje exemplet som vi alla står bakom är medlingen. Vi tycker
              alla att det är bra att den unge gärningsmannen får möta sitt
              brottsoffer om brottsoffret vill, så klart och på det sättet på
              ett närmare och tydligare vis får se vad brottet faktiskt innebar
              för brottsoffret.
            </seg>
            <seg n="27a701d4">
              Samtidigt som man kan konstatera att det finns likheter i vad
              vi tycker finns det också en del skillnader. Jag tycker att den
              allra tydligaste skillnaden mellan den borgerliga alliansens politik
              och de förslag som den rödgröna oppositionen lägger fram är att
              vi i alliansen vågar ställa tydligare och tuffare krav. Vi har
              all medmänsklig förståelse för vilken bakgrund det kan finnas
              till att en ung person hamnar i kriminalitet. Men när det gäller
              att få den unga killen eller tjejen ifrån problemen behövs det
              tidiga och tydliga krav. Vi kan inte ha den här snällismen där
              den unge stryks medhårs med förklarande ursäkter till varför det
              gick som det gick.
            </seg>
            <seg n="beac8bc2">
              Det räcker inte att man bara behöver gå till socialförvaltningen
              ännu en gång och förklara att man lovar att det här aldrig mer
              kommer att ske. Ibland krävs det ett ordentligt uppvaknande för
              att den unge ska förstå att vägen han det är oftast en han vandrar
              på kommer att leda brant nedför. Förmodligen kommer vägen inte
              att ta slut förrän han står utanför grinden till fängelset. Och
              när han väl har kommit innanför den grinden tar det många år innan
              den öppnas igen. Där har samhället ett ansvar att stoppa honom
              på den vägen innan han kommer för långt nedför backen. Det krävs
              tydliga och tidiga insatser.
            </seg>
            <seg n="64674848">
              En annan skillnad som har varit uppenbar här i dag och som jag
              inte kan låta bli att kommentera är att oppositionen i allmänhet
              och kanske Vänsterpartiet i synnerhet tydligen inte har förstått
              att Sverige i dag befinner sig i den djupaste globala finanskris
              som vi har sett på 50 år eller kanske ännu längre tid. Det kommer
              inte att handla om var vi ska satsa mest pengar. Det kommer att
              handla om andra, betydligt tuffare åtgärder för att vi ska kunna
              ha sunda finanser. Det är möjligt att Lena Olsson har en sedelpress
              i källaren; det brukar vara så för Mona Sahlin också. Men för
              oss som har ansvar för landets ekonomi gäller det att klara av
              sunda finanser, inte minst för att bevara trovärdigheten för den
              svenska kronan. Försvinner trovärdigheten för den svenska kronan
              och den börjar sjunka ännu djupare blir det inte roligt.
            </seg>
            <seg n="54893231">
              Att i det här läget höja skatter som vi har hört förslag på,
              när det som behövs är att få i gång konsumtionen, är fullkomligt
              förödande ur ett nationalekonomiskt perspektiv. Det som snarast
              skulle behöva göras är att sänka skatterna för låg- och medelinkomsttagare,
              precis på det sätt som alliansen redan har börjat med.
            </seg>
            <seg n="1354bc46">
              Herr talman! Nog talat om ekonomi. Visst finns pojkstreck som
              är ganska oskyldiga även om det kanske kan handla om skadegörelse
              och i värsta fall stölder. Men om de 13-åriga polarna upptäcker
              att det gick ju bra och att ingen upptäckte dem eller ens tycktes
              bry sig om att de snodde de här grejerna eller rånade en annan
              kille på hans mobiltelefon blir belöningen snarast att de fick
              en ny mobiltelefon. De kanske till och med fick ett häftigt rykte
              på skolan. Då finns det en risk att det här oskyldiga pojkstrecket
              går över till mindre oskyldiga gärningar. Oavsett om gärningsmannen
              är under 15 år eller inte ska samhället ta brottet på allvar,
              och det ska utredas.
            </seg>
            <seg n="d43ef054">
              Det ska inte heller fungera för äldre kriminella att använda
              de yngre till att genomföra brotten eftersom de är minderåriga
              och inte straffmyndiga. Sådana brott ska utredas. Målet måste
              vara att den äldre personen som står bakom brottet också ska kunna
              dömas.
            </seg>
            <seg n="57339275">
              Nästan allt som oppositionen motionerat om och reserverat sig
              för pågår redan i olika former av utredningar eller finns i väntande
              propositioner. Det handlar till exempel om gallringsreglerna,
              häktningsförfarandet och barnbrottsutredningen. Regeringen har
              också gett länspolismästaren i Västra Götaland i uppdrag att kartlägga
              hur rättsväsendets myndigheter arbetar med ungdomar som riskerar
              att utveckla en vanekriminell livsstil.
            </seg>
            <seg n="ee77bc26">
              Därför finns det för närvarande inte anledning att bifalla någon
              motion även om det förs fram en del goda förslag. Med detta vill
              jag yrka bifall till förslagen i betänkandet och avslag på samtliga
              reservationer.
            </seg>
          </u>
          <note type="speaker" n="709a581f">
            Anf. 214 KERSTIN HAGLÖ (s) replik:
          </note>
          <u who="kerstin_haglo_a76d1d" xml:id="i-a0c22cea206b8f8a-3" n="18b15d4b">
            <seg n="fa07a2c4">
              Herr talman! Jag vill fortsätta samtalet om det förebyggande
              arbetet. Från den sidan tycks endast talas om när problemen uppstår.
            </seg>
            <seg n="8b07414b">
              Under 90-talet kunde vi se att både narkotikamissbruket och alkoholmissbruket
              ökade, Johan Linander, i synnerhet när det gällde andelen 15-åringar
              som uppgav att de hade provat narkotika. I början av 90-talet
              blev det en trefaldig ökning. Och även alkoholmissbruket ökade.
            </seg>
            <seg n="47de9ab6">
              Då satte vi socialdemokrater i gång både med den alkoholpolitiska
              handlingsplanen och med den narkotikapolitiska handlingsplanen.
              Vi tillsatte också en narkotikasamordnare. Det arbetet fortlöpte
              väldigt bra. Man engagerade till och med barnen och ungdomarna
              själva i det arbetet. Narkotikasamordnaren gjorde ett fantastiskt
              jobb. Kommuner och landsting tillsatte samordnare som jobbade
              med barn och ungdomar. Man gjorde upp handlingsplaner ute på skolorna.
              Alla elever och föräldrar skulle veta vad som händer om man misstänks
              ha använt droger eller någonting annat.
            </seg>
            <seg n="d35f0a0f">
              Allt detta plockades bort när ni kom till makten. Ni tog bort
              narkotikasamordnaren. Ni tog bort alltihop. Ni placerade detta
              på flera myndigheter. Vi tappade fart, vi tappade tempo och vi
              tappade samordning. Efter att det sjönk under 2000-talet ser vi
              nu hur det ökar igen. Du och jag var på samma seminarium i eftermiddags.
              De säger precis samma sak, att under 90-talet var det mycket mer
              stök och bråk än i dag, och sedan sjönk det. Det kan ha att göra
              med alkohol- och narkotikakonsumtionen, för de sade att det var
              likadant där. Den sjönk under 2000-talet.
            </seg>
            <seg n="56b667ef">
              Jag har en fråga till Johan Linander som jag är mycket intresserad
              av att höra svaret på. Vad görs egentligen konkret i dag i förebyggande
              syfte när det gäller alkohol- och narkotikafrågor som rör barn
              och ungdomar?
            </seg>
          </u>
          <note type="speaker" n="6f938916">
            Anf. 215 JOHAN LINANDER (c) replik:
          </note>
          <u who="johan_linander_51610c" xml:id="i-8cbe8c6b6d68215d-4" n="929fcb91">
            <seg n="78dbebff">
              Herr talman! Det kan finnas en viss reservation för att jag minns
              fel, men jag tror att Kerstin Haglö skulle titta noggrant på statistiken.
              Om inte jag minns fel började ökningen av narkotikaanvändningen
              när man frågade 15-åringar och även när man tittade på dem som
              mönstrar redan i början av er förra mandatperiod, alltså före
              2006. Men det är en trend som vi har sett i flera olika omgångar.
              När det är lågkonjunktur minskar oftast missbruket. Man har mindre
              pengar. Den totala konsumtionen av alkohol minskar när det är
              lågkonjunktur, och när det är högkonjunktur ökar den. Det beror
              kanske på att man har mer pengar att spendera på detta. Vad vet
              jag?
            </seg>
            <seg n="de477b45">
              Påståendet att arbetet med narkotikafrågor totalt har avstannat
              är fel. Det stämmer att vi inte har kvar narkotikasamordnaren,
              men det betyder inte att narkotikaarbetet har upphört. Det har
              flyttat in på departementet, till det normala arbetet med folkhälsofrågor
              som ligger på Socialdepartementet. Arbetet fortgår. Att det inte
              finns en central narkotikasamordnare som sitter i Helsingfors
              betyder inte att alla kommuner ska sluta att ha ett narkotikaarbete.
              Det ligger i skolplanen att man även ska ha alkohol- och narkotikainformation
              i skolorna. Det är inte alls så att arbetet har upphört, men det
              stämmer att det är fler som har prövat narkotika nu än det har
              varit under några år på 90-talet. Arbetet för att det ska vara
              tvärtom fortsätter givetvis. Helst ska ingen över huvud taget
              testa narkotika.
            </seg>
          </u>
          <note type="speaker" n="d171e3f6">
            Anf. 216 KERSTIN HAGLÖ (s) replik:
          </note>
          <u who="kerstin_haglo_a76d1d" xml:id="i-a0c22cea206b8f8a-4" n="18b15d4b">
            <seg n="91f1c8dd">
              Herr talman! Men då fanns det en samordnare, Johan Linander.
              Det fanns stimulansmedel ut till skolorna. Det fanns över huvud
              taget medel ute i skolorna, och man engagerade barn och ungdomar
              på ett helt annat sätt därför att man hade en sådan kraft i det
              här arbetet.
            </seg>
            <seg n="7134ff9b">
              Jag får inget svar från Johan Linander på frågan om vad som görs
              i dag. Jag är ute på skolorna och pratar, och de känner nog inte
              att de har något stöd uppifrån för att jobba med de här frågorna.
              De jobbar så gott de kan själva, och det är gott nog.
            </seg>
            <seg n="550eaafd">
              Barnombudsmannens rapport Upp till 18 visar väldigt tydligt att
              de som har provat på narkotika och de som konsumerar alkohol en
              gång i månaden eller mer inte trivs i skolan. De trivs inte i
              bostadsområdet. De har i regel en förälder som är arbetslös. Ser
              inte Johan Linander mönstret och att det är där vi måste börja?
            </seg>
            <seg n="88b9c8fc">
              Politik handlar om att vilja och prioriteringar för att också
              förebygga. Ni har valt att lägga 85 miljarder på skattesänkningar
              till en tiondel av svenska folket, enligt riksdagens utredningstjänst.
              Det är inte Socialdemokraterna som säger det. Det är riksdagens
              utredningstjänst. Ni har lånat upp pengar nu. Tänk om dessa 85
              miljarder hade kunnat användas för att investera i barns och ungdomars
              skola, vilket vi har lagt förslag om i vår budget.
            </seg>
            <seg n="fd24bb6f">
              Vi vill satsa på förebyggande kvalitet i förskolan. Vi har lagt
              in fler pedagoger, fler lärare och specialpedagoger. Vi vill stärka
              familjerna med högre barnbidrag och underhållstöd. Jag kan hålla
              på så här länge. Allt detta är förebyggande arbete för våra barn
              och ungdomar. Ni ser inte helheten.
            </seg>
          </u>
          <note type="speaker" n="e36da828">
            Anf. 217 JOHAN LINANDER (c) replik:
          </note>
          <u who="johan_linander_51610c" xml:id="i-8cbe8c6b6d68215d-5" n="929fcb91">
            <seg n="99db1df9">
              Herr talman! Det är fullkomligt felaktigt att påstå att vi har
              lånat upp pengar för att genomföra skattesänkningar. Så är det
              inte. Staten har gått med enorma överskott de senaste åren. Vi
              har kunnat betala av på statsskulden. De största procentuella
              skattesänkningarna har gått till låg- och medelinkomsttagare.
              Det borde vi åtminstone kunna vara överens om. Om ni inte har
              bett RUT att utreda det så kan ni väl göra det.
            </seg>
            <seg n="d3ee5661">
              Kerstin Haglö hänvisade till en rapport som jag inte har läst,
              men jag är tveksam till att det alltid är ungdomar som bor i socialt
              utsatta områden med hög arbetslöshet som konsumerar mest alkohol
              och droger av olika slag. I tidigare undersökningar är det tvärtom.
              Det är i riktiga höginkomstområden som ungdomar konsumerar mycket
              alkohol. Sedan kanske det inte är samma sociala problem i övrigt,
              men jag tror inte man ska dra den där parallellen.
            </seg>
            <seg n="f0ab8d5b">
              Sedan blir jag väldigt orolig när det ständigt hörs från oppositionen
              att om föräldrar blir arbetslösa, om föräldrarna har en mindre
              god ekonomi, finns det något slags anledning för barnet att bli
              kriminellt eller börja missbruka. Så är det ju absolut inte! Det
              finns absolut ingen anledning för någon människa att bli kriminell.
              Vi har ett ansvar för våra egna liv, och samhället har ett ansvar,
              men att säga att dålig ekonomi leder till kriminalitet är på något
              sätt att legalisera att någon börjar begå brott.
            </seg>
          </u>
          <note type="speaker" n="ea48aa9c">
            Anf. 218 JOHAN PEHRSON (fp):
          </note>
          <u who="johan_pehrson_19e9c3" xml:id="i-fe4d4bc3f982ed56-1" n="b667a402">
            <seg n="ea3c404e">
              Herr talman! Snälla, snälla, snälla! Snälla Lena, snälla Kerstin,
              snälla Mehmet! Ja, ni är ju så snälla så att klockorna nästan
              stannar! Det finns väl ingen människa här inne som inte tror att
              sociala orättvisor arbetslöshet, missbruk, barn utan trygga hem
              inte är viktigt i kampen för att minska brottsligheten och öka
              tryggheten bland unga! Vi är alla lika snälla, men jag måste tyvärr
              meddela er att definitionen av hur snäll man är inte avgörs av
              hur mycket man talar om det själv. Ju mer man pratar om att vara
              snäll desto snällare blir man inte. Att vara snäll är att bry
              sig, att sätta gränser och se till att det blir åtgärder som främjar
              inte minst i det här fallet unga människor.
            </seg>
            <seg n="683d6ae6">
              Sedan känns det lite som att en hel del av den retorik som har
              förts från de första tre talarna är en blandning av ekonomi, sociologi
              och filosofi by Kurt Olsson, för det är väldigt spännande samband
              som dras fram på temat att de här orättvisorna, de största skattesänkningarna,
              går till dem som absolut har det bäst. Ja, men det säger ju personen
              som har en partiledare som skriver på DN Debatt i dag att man
              ska sänka skatten för alla människor som har kapitalvinster som
              är enorma genom att slopa uppskovsräntan för de människor som
              kanske har tjänat 1 ½ miljon på att köpa och sälja ett hus. Dessa
              människor som har varit lyckosamma ska befrias från enorma skattebelopp,
              och så hävdar man något annat.
            </seg>
            <seg n="d32900e7">
              Det blir så otroligt surrealistiskt, och jag har verkligen ingen
              erfarenhet av droger, men det här upplevs nästan som en blandning
              av LSD och något annat. Det är blommor, det är mjukt och det är
              en massa mönster.
            </seg>
            <seg n="4746c7f0">
              Nu ska jag sluta. Nu ska jag vara allvarlig.
            </seg>
            <seg n="ce606a76">
              Jag menar att betänkandet vi har är väldigt bra i sak. Det blir
              dock lite spretigt, vill jag understryka, eftersom det handlar
              om ett motionsbetänkande, så det är lite alla möjliga frågor som
              dyker upp. Men det finns ett visst ovanifrånperspektiv från oss
              allihop, tycker jag. Jag tycker att vi ska ta det lite på allvar
              och fundera på om vi verkligen får fram en förståelse och en förklaringsmodell
              till hur många ungas verklighet ser ut i dag. Många unga människor
              växer upp i så kallade gatugängsmiljöer som är ganska fruktansvärda
              där normer råder som vi aldrig har hört talas om där bestraffningar
              och belöningar och förebilder är förvridna på alla sätt.
            </seg>
            <seg n="ee70550d">
              Vi vet ju att problemen för unga lagöverträdare ser olika ut.
              Tack och lov finns det ju undersökningar som visar att ungdomsbrottsligheten
              till viss del har minskat. Det kan vi ju glädjas åt, men vi måste
              samtidigt vara ärliga och säga att vi ser en oro, att det finns
              en tilltagande och större grupp unga som går längre och djupare
              ned i ett kriminellt träsk. De förstör sitt eget och andras liv
              i en rasande fart. Därför kan man inte slå sig för bröstet som
              jag har hört tidigare personer göra tidigare i kammaren för jag
              har också varit med några år precis som du Johan Linander och
              sagt att ungdomsbrottsligheten minskar. Men jag är inte nöjd med
              det, för vi ser de här problemen.
            </seg>
            <seg n="faef9478">
              Det ser olika ut, och varför begår då de här ungdomarna brott?
              Det är naturligtvis en blandning av normlöshet och hopplöshet.
              Självklart är de sociala faktorerna helt avgörande. Och hur? Det
              handlar om allt från tillfälle till grupptryck som påverkar.
            </seg>
            <seg n="575094e3">
              Jag vill dock säga att de påståenden som kommit från de tre första
              talarna i den här debatten blir väldigt konstiga. De säger att
              man inte gör någonting i skolan, och man gör ingenting för jobben
              och så vidare. Ni brukar säga att vi gör för mycket snarare för
              att skapa förutsättningar för nya jobb och för att skapa förutsättningar
              för en trygg och bra skolgång. Vi satsar på allt från läsaräknaskriva-garantin
              till fler lärare och lärares fortbildning. En gång i tiden hette
              det att det skulle vara vuxna i skolan, men det är ju bra om det
              är lärare i skolan också, brukar vi säga.
            </seg>
            <seg n="d5770445">
              Det finns mängder av saker som vi gör. Vi satsar på barn- och
              ungdomspsykiatrin och vi har lyft fram och kommer att komma med
              åtgärder inom sociala barn- och ungdomsvården. Allt detta gör
              vi för att fokusera på det breda, förebyggande arbetet för våra
              unga.
            </seg>
            <seg n="96fbed09">
              Vi måste också säga att inte någon av oss här inne riktigt vet
              vad som verkligen fungerar. Därför redovisar vi i betänkandet
              en hel del arbete för att försöka komma till rätta med de bra
              åtgärder som finns och vad som fungerar. Historiskt sett vet vi
              att det som kallades vård inom socialtjänsten var experiment.
              Det fanns ju över tusen olika program inom detta gigantiska experiment
              med unga människor som var ganska allvarligt. Man experimenterade
              på unga människor utan att veta vad man gjorde.
            </seg>
            <seg n="92bf91a1">
              Nu har det styrts upp, och jag vill understryka att det skedde
              under den förra regeringen. Det var mycket bra att vi renodlade
              det. Fullt stöd från alliansen! Ungdomstjänst ungdomsvård. Nu
              går vi vidare och ser till att också detta får den kvalitetssäkring
              som är så nödvändig. När unga människor möts av en konsekvens
              måste vi veta vad vi gör så att saker åtminstone blir bättre och
              inte värre.
            </seg>
            <seg n="45e6db3e">
              Jag vill också säga att den reform vi gör som är väldigt viktig
              är att vi ser till att polisen får som huvudregel att alla brott
              ska utredas. Det är en väldigt viktig signal att man vänder på
              steken, för förut fick polisen utreda brott av ungdomar under
              15 år, men huvudregeln var att man inte skulle göra detta.
            </seg>
            <seg n="f201bf7d">
              Detta leder till att fler unga människor kan komma att få den
              hjälp de behöver, för jag tillhör dem som menar att är man under
              15 år och begår ett brott så är det ytterst ett rop på hjälp.
              Att då ha ett system där man inte ens bryr sig om att utreda detta
              är att titta på den unga människan och säga att vi från den institutionaliserade
              vuxenvärlden inte bryr oss. Jag ser det som allvarligt.
            </seg>
            <seg n="329ba3c8">
              Vi gör insatser för att bekämpa narkotika. Jag tror att Inger
              Davidson kommer att utveckla detta i sitt anförande. Vi avvecklade
              den socialdemokratiskt tillsatta så kallade narkotikageneralen,
              för vi såg aldrig kriget. Vi låter verksamheten till stor del
              fortsätta med medel att söka för att kunna jobba drogförebyggande,
              inte minst lokalt.
            </seg>
            <seg n="263f3224">
              När man går igenom reservationerna finns det en mening som jag
              vill lyfta fram. Jag ser ett ljus i denna kompakta sockervadd
              av snällhet från Socialdemokraterna, Vänsterpartiet och Miljöpartiet.
              Jag tycker att det är bra, för man ska vara snäll. Snällast vinner,
              brukar jag säga till mina barn. Men i politiken måste man kräva
              lite mer konkretion, i alla fall i den här kammaren.
            </seg>
            <seg n="c8fa7767">
              Men hur som helst, i er reservation nr 3 står det så här: När
              brott ändå begås är det viktigt att samhället reagerar och att
              det finns en tydlighet i samhällets reaktioner.
            </seg>
            <seg n="c6415b24">
              Det är ju helt fantastiskt! Det är så bra skrivet så jag undrar,
              herr talman, om jag kan stödja den meningen i reservationen. Jag
              tror inte att den möjligheten finns, men det är en väldigt bra
              mening som finns där. Men hur lever ni upp till den i era konkreta
              förslag att samhället reagerar och att det finns en tydlighet
              i samhällets reaktioner?
            </seg>
            <seg n="94e3b403">
              Jag vill lyfta fram några saker som jag känner att vi alla måste
              fundera på hur vi ska hantera. Där har vi ett gemensamt ansvar.
              Här duger det inte att prata om finanskrisens offer i Sverige
              och att tycka att nu stiger minsann arbetslösheten, och då kommer
              en massa människor att bli kriminella. De socionomiska eller sociologiska
              kopplingarna är inte helt kristallklara.
            </seg>
            <seg n="672024f6">
              Men vad gör vi med unga människor under 15 år? Nu kan polisen
              utreda, men då blir min fråga här, framför allt till dem som är
              snällast: Vad ska vi ha för tydlig reaktion från samhället på
              den unga som begår ett brott?
            </seg>
            <seg n="1fde8a83">
              I dag finns det bara en möjlighet. Det är tvångsomhändertagande.
              Alla här inne som tycker det verkar bra, räck upp handen! Ingen
              gör det.
            </seg>
            <seg n="52eec590">
              I övrigt gäller frivillighet och samtycke. Det är frivillighet
              och samtycke som krävs för att man ska kunna gripa in från i det
              här fallet socialtjänstens sida mot en ung människa under 15 år.
              Tyvärr finns det föräldrar som inte har kapacitet, som kanske
              inte behöver vara kriminella själva men som av några olika andra
              skäl vägrar. Då har vi valt att balansera barnrätten och föräldrarätten
              på det sättet att föräldrarnas vilja väger tyngre. Vad är det
              för människor som är snälla snälla mot föräldrar som struntar
              i sina barn? Det tycker jag är väldigt obehagligt. Jag vill se
              en återgång till det. Jag tror att det är nödvändigt att jobba
              mera med det som förr hette mellantvång, det vill säga att se
              till att det finns lite mer kraft mot de människor som har ansvar
              för att se till att våra barn inte far illa.
            </seg>
            <seg n="c747c879">
              Jag tycker att vi måste prata mer om föräldraansvaret. Det pratas
              mycket om skolan, politiker och så, men det är ju föräldrar som
              har satt barn till världen, har jag noterat. Det gäller mig själv,
              bland annat. En effekt av det är att man får en massa rättigheter.
              Jag får världens bästa föräldraförsäkring. Jag får världens bästa
              dagis. Jag får världens bästa stöd om jag skulle behöva det. Jag
              får vaccinationer, BVC och MVC. Det är helt otroligt vilket fantastiskt
              fint land Sverige är!
            </seg>
            <seg n="f4974459">
              Och så kommer vi till mitt ansvar. Om det skulle vara så att
              mitt barn begår ett brott när det är över 15 år och det blir domstolsförhandling
              har jag ingen skyldighet att närvara. Men jag kan gå ut till bankomaten
              och hämta barnbidraget samtidigt. Det ger en väldigt konstig signal.
              Vad ger det för signaler till föräldrarna?
            </seg>
            <seg n="d3b53441">
              Eller ta skadeståndsfrågor! Åker jag till en kennel och hämtar
              en hund är jag fullständigt skadeståndsskyldig för allt den hunden
              gör. Om den börjar käka upp Mehmet Kaplans byxor är det bara för
              mig att betala. Men om mina barn ger sig på honom är det inte
              säkert att jag har skadeståndsansvar. Det är inte helt självklart.
              Den förra borgerliga regeringen skärpte de här reglerna, men det
              har inte skett någon som helst förändring i praxis.
            </seg>
            <seg n="fcf8a65b">
              Jag har varit en del på polisstationer nyligen. En viktig sak
              man nu gör när det blir fler poliser är att man kan satsa på en
              riktigt bra verksamhet för att stävja ungas kriminalitet, för
              man ser hur viktigt detta är. Man gör det ofta i samarbete med
              socialtjänsten, vilket är helt avgörande eftersom målet är att
              man ska använda polisen gentemot unga så lite som möjligt. Här
              sker mycket, fantastiskt bra arbete.
            </seg>
            <seg n="50571f6c">
              Herr talman! Jag står bakom det här betänkandet. Folkpartiet
              tycker att det är ett mycket bra betänkande i sak. Det argumenteras
              väl. Jag vill dock understryka vikten av att vi alla här inne,
              i majoritet och i opposition, försöker leva oss in i den fruktansvärda
              miljö som många ungdomar växer upp i, i den brutala normlöshet
              med förvridna värderingar i ett utanförskap som är ganska hemskt.
              Där har vi ett ansvar att gripa in. Att säga att någon måste få
              hjälp och stöd är bra, men barnen behöver någon som sätter ned
              foten. Det är att visa respekt och ge de barnen framtidstro.
            </seg>
          </u>
          <note type="speaker" n="7a885d30">
            Anf. 219 KERSTIN HAGLÖ (s) replik:
          </note>
          <u who="kerstin_haglo_a76d1d" xml:id="i-a0c22cea206b8f8a-5" n="18b15d4b">
            <seg n="410c228e">
              Herr talman! Jag hade inte tänkt begära fler repliker, men jag
              kunde inte låta bli.
            </seg>
            <seg n="11ba4871">
              Johan Pehrson! Var finns era satsningar på skolan och lärare?
              Var finns era satsningar när nu ungdomsarbetslösheten bara på
              ett år har stigit med 42 procent? Jag vill gärna ha svar på de
              frågorna.
            </seg>
            <seg n="0a0be1e9">
              Vi har i vår budget däremot lagt satsningar på förskola med kvalitetssäkring
              och fler förskollärare och likadant i grundskola med fler pedagoger
              och fler specialister. Vi vill se en bättre skola. Vi vill se
              fler vuxna. Det var faktiskt så, Johan Pehrson, att vi hade riktade
              statsbidrag till kommunerna. Dem tog ni bort 2007. Det gjorde
              att antalet pedagoger först steg i både förskola och skola för
              att nu börja sjunka. Det var precis det jag sade. Skolverkets
              rapport förra året visade det. Samtidigt ökar mobbningen.
            </seg>
            <seg n="5e6ecc9c">
              Ett barn måste bli sett i familjen. Blir man inte det kanske
              man kan bli sedd av andra vuxna i skolan, få en trygghet, bli
              sedd och våga vilja växa. Det krävs alltid vuxna människor för
              att möta barn och ungdomar.
            </seg>
            <seg n="d1d30a69">
              Det är inte alltid poliser det handlar om det försökte jag också
              säga i mitt inledningsanförande. Jag hänvisar till Fryshuset och
              alla de medmänniskor och hundratals volontärer som finns där.
              Ni talar hela tiden bara om att polisen ska ingripa, och de ska
              ingripa när problemet finns där.
            </seg>
            <seg n="bd6bbd70">
              Jag vill gärna ha svar på var era satsningar på skolan finns,
              och jag vill gärna veta vad ni gör mot ungdomsarbetslösheten eftersom
              den har stigit med 42 procent.
            </seg>
            <seg n="a05790d2">
              Säg inte nu att det beror på krisen, för det köper jag inte,
              Johan Pehrson! Man har ett politiskt ansvar också. Ni har att
              fördela pengar. Ni har blåst i väg 85 miljarder i skattesänkningar.
              De hade kunnat användas till både kommuner och landsting, och
              till våra barn och ungdomar.
            </seg>
          </u>
          <note type="speaker" n="5711639f">
            Anf. 220 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-fe4d4bc3f982ed56-2" n="b667a402">
            <seg n="278715b4">
              Herr talman! Det är krisens fel. Nej, jag skojar bara!
            </seg>
            <seg n="0e3642f6">
              Vi har systematiskt försökt styra upp den svenska skolan så att
              den går på en ny kurs. Vi försöker sätta både kunskap och ordning
              i centrum. Vi har fokuserat på vikten av tidiga utvärderingar
              och att se till att vi har de pedagoger som behövs på plats. Vi
              tror, på samma sätt som vi pratade om tidiga insatser annars,
              att det är väldigt bra att man sätter in resurser för att eleverna
              ska lära sig till exempel läsa, räkna och skriva basalt i tidiga
              år och inte väntar till långt senare.
            </seg>
            <seg n="63bd8733">
              Jag kan dock notera, med glädje, att det är väldigt svårt för
              Socialdemokraterna att komma överens med Vänsterpartiet och Miljöpartiet
              i skolfrågor, till skillnad från hur det är inom alliansen, för
              det här är ett område där ni inte har några gemensamma grupper.
              Det är väl för att ni kanske ändå trots allt inte vill förbjuda
              läxor och sådant, som andra partier i ert samarbete vill.
            </seg>
            <seg n="83e14eee">
              Vad gäller ungdomsarbetslöshet är det väl någonting vi har försökt
              motverka, får man väl säga, med tanke på att vi har varit beredda
              att just för unga människor sänka skatten på deras arbete så att
              fler ska ha råd och vilja att anställa unga människor. Vi vet
              hur viktigt det är att få det första jobbet, samtidigt som det
              kan vara svårt att få det första jobbet eftersom man är väldigt
              oerfaren och ny, till exempel om man kommer direkt från gymnasiet.
            </seg>
            <seg n="4a8e5345">
              Jag tycker att det som ska tas fram av Socialdemokraternas anförande
              här ändå är det du nämnde nu, detta med Fryshuset och ideella
              insatser. Jag tycker att det är väldigt starkt att man har nått
              så långt inom socialdemokratin att man erkänner att det inte är
              kommunen, staten och det offentliga som ska sköta allt utan att
              ni ser värdet av en stark ideell sektor.
            </seg>
            <seg n="6636ce69">
              Jag kan säga att den här kvällen i Sverige, de här timmarna då
              vi har suttit här, är det tiotusentals, säkert hundratusentals,
              timmar som har lagts ned av ideellt arbete av föräldrar och andra
              släktingar för att ge våra barn en meningsfull fritid i en kulturförening,
              i en idrottsförening eller i en annan förening. Detta är hjältar
              som man aldrig får glömma bort när man pratar om dessa mycket
              svåra frågor.
            </seg>
          </u>
          <note type="speaker" n="d59390ed">
            Anf. 221 KERSTIN HAGLÖ (s) replik:
          </note>
          <u who="kerstin_haglo_a76d1d" xml:id="i-a0c22cea206b8f8a-6" n="18b15d4b">
            <seg n="505720d2">
              Herr talman! Jag vill först kommentera det sista du sade, Johan
              Pehrson, att vi äntligen har insett att det finns krafter där
              ute som är ideella. Vet du om att mitt parti är ett folkrörelseparti?
              Vet du om att nästan samtliga mina partivänner, tror jag, har
              jobbat ideellt någon gång? Själv har jobbat med barn och ungdomar
              i 30 år. Kränk inte mitt parti genom att säga att vi äntligen
              har kommit på detta! Det är ju ni som inte har insett detta. Vi
              har alltid varit en folkrörelse. Vi har alltid varit en rörelse
              bland folk, barn och ungdomar, genom alla organisationer vi har
              haft, både Unga Örnar och annat. Så kränk mig inte genom att säga
              så!
            </seg>
            <seg n="c14b6daf">
              En annan sak som jag skulle vilja ta upp är det du sade om skolan,
              skolans värld, kunskaper och att ni har fått ordning och reda.
            </seg>
            <seg n="6788aa60">
              Du svarade inte på min fråga, Johan Pehrson, om att ni tog bort
              de riktade statsbidragen. Vi vet att kommunerna står inför stora
              besparingar framöver. Vi vet vilka det drabbar. Vi vet att det
              kommer att tas resurser från förskola och skola. Vi vet att vårdnadsbidraget
              kommer att ta resurser från förskola. Och ni ser inte sambandet,
              att det kommer att drabba våra barn och ungdomar när det blir
              färre vuxna i skolan. Det har inte med elevunderlaget att göra,
              utan man får säga upp personal på grund av besparingskrav.
            </seg>
            <seg n="d1a58c3c">
              Jag förstår inte resonemanget när Johan Pehrson säger att de
              äntligen lyckats skapa kunskap och ordning och reda. Det enda
              jag hört från allianspartierna är att man ska ta av eleverna kepsen
              och mobiltelefonen, däremot sägs ingenting om skolans innehåll.
            </seg>
          </u>
          <note type="speaker" n="68cd5a21">
            Anf. 222 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-fe4d4bc3f982ed56-3" n="b667a402">
            <seg n="c46ba098">
              Herr talman! Jag tycker att det är väldigt, väldigt bra att man
              ska se till att eleverna inte pratar i mobiltelefon under lektionerna.
              Kerstin Haglö kanske tycker att jag är en stockkonservativ gammal
              gubbe, men jag hävdar att det är ganska goda och fina liberala
              principer att det är ordning och reda både i skolan och på annat
              håll.
            </seg>
            <seg n="626f3ce0">
              Kerstin Haglö känner sig kränkt över att jag inte nämnde Unga
              Örnar om man säger så. Hon nämnde Unga Örnar och sade att hon
              hade jobbat med dem. Jag vill bara säga att det finns mängder
              av föreningar i vårt land. Jag kan ta min hemstad Örebro som exempel.
              Där har det varit en lång diskussion om vilket arbete den så kallade
              väntjänsten får göra tillsammans med Röda Korset, hur mycket arbete
              de får utföra utan att fackförbund som står Socialdemokraterna
              nära säger att det är arbetsuppgifter som någon annan ska utföra.
            </seg>
            <seg n="53867520">
              Jag är emellertid glad att det finns fler som mycket länge jobbat
              för den ideella sektorns utveckling och att inte allt som gäller
              ansvar och samhällsbyggnad behöver ligga på det kommunala. Kerstin
              Haglö talar dock lite grann emot sig själv, för hon kommer tillbaka
              och säger att det mesta ändå ska skötas av det kommunala.
            </seg>
            <seg n="d7ceb1fd">
              Slutligen vill jag beträffande skolan säga att vi infört nya
              och andra något mer fokuserade, riktade, statsbidrag. Vi har fokuserat
              på läsa, räkna, skriva och på Lärarlyftet för att ge lärarna den
              kompetens som är viktig för att de ska känna glädje och lust i
              sitt uppdrag. Jag tillhör dem som verkligen ser de behov som finns
              i våra kommuner.
            </seg>
            <seg n="c37ad8d3">
              Jag tillhör också dem som vet att vi har en statsbudget som i
              jämförelse med många andra europeiska länder i denna mycket tuffa
              kris är så pass stark att den kan tåla ytterligare satsningar.
              Hur de kommer att se ut, om de kommer och när de kommer, hoppas
              jag att alla förstår att regeringen kommer att återkomma till
              och att jag inte kan presentera dem här.
            </seg>
          </u>
          <note type="speaker" n="e76b6345">
            Anf. 223 INGER DAVIDSON (kd):
          </note>
          <u who="inger_davidson_c39c0f" xml:id="i-821e586967a81551-0" n="41b43070" next="i-795999383f49cd03-0">
            <seg n="856ea143">
              Herr talman! Nu tror väl alla att jag ska ägna hela mitt anförande
              åt familjens roll. Det ska jag också göra, det vill säga jag ska
              inleda och avsluta med det. Huvuddelen av mitt anförande tänkte
              jag dock ägna åt det som vi är här för att åtgärda, nämligen lagstiftningen
              och hur vi vill förändra för ungdomar som hamnat på glid eller
              hamnat snett i tillvaron.
            </seg>
            <seg n="938d8fe1">
              Jag är väldigt övertygad, och därför börjar jag med att säga
              att en trygg hemmiljö, en skola som fungerar bra, stöttande vuxna
              i hela samhället ger trygga barn. Trygga barn är inte alltid Guds
              bästa barn, det händer saker med dem också, men det är sällan
              trygga barn blir vanekriminella. Därför är basen så väldigt viktig
              att satsa på.
            </seg>
            <seg n="6ed5bd95">
              Förr i tiden talade man mycket om social kontroll. Den kan naturligtvis
              vara på gott och ont, men i Sverige tycker jag att vi tagit oss
              från ett dike till ett annat. Från att den sociala kontrollen
              var väldigt hård finns det i dag nästan ingenting. Rädslan för
              att vara obekväm, att lägga sig i, gör att alltför många hellre
              väljer att blunda och titta bort när någonting händer. Just det
              faktum att ingen vuxen reagerar är en tydlig signal som gör att
              det som borde ha stannat vid ett enstaka brott i stället leder
              vidare, in i svårare kriminalitet, precis som Johan Linander var
              inne på tidigare. Det är förödande när vuxna passerar och ser
              någonting som är på gång utan att försöka göra någonting åt det.
            </seg>
            <seg n="52fb38c4">
              Om vi ska lyckas vända den olyckliga trenden att många ungdomar
              i dag fastnar i kriminalitet behöver hela samhället mobiliseras.
              Jag tycker att alla som tagit upp det har rätt i det. Det räcker
              inte med lagstiftning och myndigheter. Hela samhället måste vara
              med. Det gäller föräldrar, lärare, fritidsledare, kanske mor-
              och farföräldrar samt den ideella sektorn, där Fryshuset är jätteviktigt;
              jag har själv i flera år suttit i dess styrelse och varit med
              om att utveckla verksamheten. Allt det behövs, men rättsväsendet
              behövs också. Eftersom vi i denna församling är lagstiftare är
              det vår uppgift att tala om hur vi vill förändra rättsväsendet.
            </seg>
            <seg n="c36654ad">
              Att brott som begås av ungdomar utreds är viktigt, inte minst
              för den som har utsatts för brottet. Att bli rånad på sin mobil
              eller klocka och samtidigt kanske bli nedslagen och misshandlad
              och sedan uppleva att ingenting egentligen händer, livet går bara
              vidare, ingen tar hand om den som gjorde mig illa, blir en extra
              stor påfrestning för brottsoffret. Det händer att unga brottsoffer
              själva blir förövare just av den anledningen. De blir så fruktansvärt
              besvikna över att ingen i samhället reagerar och gör någonting
              att de tar saken i egna händer.
            </seg>
            <seg n="9d39748a">
              Det är också jätteviktigt att ingripandet sker snabbt så att
              sambandet mellan brott och straff eller den åtgärd som vidtas
              blir tydligt för den unge. De glömmer nämligen snabbt. Det går
              för lång tid i dag. Offer, förövare, vittnen har glömt vad som
              hände när det passerat ett år innan något händer och man kanske
              kommer till en rättegång. Under tiden kan man till och med hinna
              begå nya brott.
            </seg>
            <seg n="ac59f575">
              Det finns det som kallas för skyndsamhetskrav, detta krångliga
              ord, som innebär att om en person som är under 18 år delgivits
              misstanke ska förundersökningen avslutas och åtalsfrågan beslutas
              om inom sex veckor. Men hur ser det ut i verkligheten? Det förekommer
              knappast. Det finns undantag, men i dag är det väldigt ovanligt.
              Alltför ofta överlämnas fortfarande ärendena som berör ungdomar
              som begått brott till de sociala myndigheterna i stället för att
              utredas av polis.
            </seg>
            <seg n="7356063d">
              Det är en stor besparing av mänskligt lidande och en samhällsekonomisk
              vinst om företrädare för rättsväsendet faktiskt kan gripa in på
              ett tidigt stadium och göra det på ett bra sätt, genom att bemöta
              ungdomarna på det sätt som de vill bli bemötta, nämligen med respekt
              men också med tydlighet om vad som gäller och vilka konsekvenser
              det får om man begår ett brott.
            </seg>
            <seg n="b4bda5d1">
              Kristdemokraterna arbetar för att vi ska införa särskilda ungdomsdomstolar
              för unga som gjort sig skyldiga till brott. Tanken är att handläggningen
              ska gå snabbt och det hela hanteras av speciellt utbildade personer
              inom hela rättsväsendedelen vilka kan bemöta ungdomarna på rätt
              sätt.
            </seg>
            <seg n="f525338e">
              Nu går utvecklingen trots allt åt rätt håll, tycker vi. Det finns
              särskilda ungdomsåklagare. De ska finnas vid varenda åklagarkammare.
            </seg>
            <seg n="0c72b789">
              Det bildas stödcentrum för unga gärningsmän där socialtjänst,
              polis och åklagare samarbetar. Sådana finns på flera håll. Det
              här är steg i rätt riktning.
            </seg>
            <seg n="c980a400">
              Någon nämnde Skärholmen tidigare, och där gör man så att om en
              ung person under 18 år har begått ett brott träffar poliser föräldrarna
              inom 24 timmar. Inom 24 timmar ses de, och inom fem dagar har
              de överläggningar tillsammans med socialtjänsten. Sedan det samarbetet
              infördes har de ungdomarna inte återfallit i brott, de har inte
              kommit tillbaka. Det utvecklas åt rätt håll, och det är väldigt
              positivt.
            </seg>
            <seg n="06e476d4">
              När en ung person väl har dömts för ett brott måste samhället
              försöka göra allt för att hon eller han inte ska återfalla. I
              dag är det jättedålig statistik på ungdomar som hamnar inom Statens
              institutionsstyrelse, visserligen en liten men en viktig grupp
              som vi har ansvar för. 75 procent av dem återfaller i brott när
              de har lämnat institutionen.
            </seg>
            <seg n="89aca4c4">
              Här måste uppföljningen bli bättre, och vi är inne på i regeringen
              att Statens institutionsstyrelse ska få ansvaret också för eftervården
              så att det kommer att se likadant ut i kommunerna. Det ska inte
              bero på i vilken kommun man bor i om den här eftervården fungerar
              och om man får en kontaktperson som verkligen följer en, som reagerar
              om någonting inte går som det ska. Det ska se likadant ut hela
              vägen.
            </seg>
            <seg n="67329712">
              Alkohol- och drogmissbruk ökar tyvärr, som flera har varit inne
              på, och går längre ned i åldrarna. Där visar forskningen så tydligt
              att ju tidigare man börjar desto större är risken att man fastnar
              i drogmissbruket. Då är självklart det drogförebyggande arbetet,
              där föräldrarna medverkar och dras in, det absolut bästa.
            </seg>
            <seg n="7fd28b5e">
              Men det finns föräldrar som varken orkar eller kan bry sig trots
              att de kanske upptäcker att barnet sysslar med droger. Därför
              måste vi få möjlighet att drogtesta barn under 15 år, som Barnbrottsutredningen
              föreslår, när det kan misstänkas att det lilla barnet, som är
              13 år, har börjat använda droger. Vi måste plocka undan det här
              barnet från den verklighet som han eller hon befinner sig i. Det
              finns många i dag som är grava missbrukare och som hade önskat
              att någon hade sett dem och reagerat när de var 1213 år och tog
              sina första droger. De uttrycker det väldigt tydligt. Ni har säkert
              träffat sådana personer, precis som jag har gjort. Jag hoppas
              att det här förslaget kommer att genomföras under den här mandatperioden.
            </seg>
            <seg n="d6cdd36d">
              Myndigheternas arbete är viktigt, lagstiftningen håller på att
              förstärkas och förbättras på flera områden som vi har gått igenom
              i det här betänkandet. Men jag återkommer till att det är det
              förebyggande arbetet, det är föräldrarna, det är den ideella sektorn
              och det är inte minst skolan, förskolan och de trygga uppväxtförhållandena
              som är den bästa vaccinationen mot all brottslighet.
            </seg>
          </u>
          <note n="ece827af">
            Med det yrkar jag bifall till förslaget i betänkandet och avslag
            på reservationerna.
          </note>
          <note n="327f11d9">
            Överläggningen var härmed avslutad.
          </note>
          <note n="bee24de9">
            23 § Beslut om förlängd motionstid
          </note>
          <note n="5494760a">
            Kammaren biföll talmannens förslag att motionstiden för propositionerna
            2008/09:163 En sammanhållen klimat- och energipolitik Energi och
            2008/09:165 En långsiktigt hållbar organisation för de allmänna
            förvaltningsdomstolarna i första instans, som denna dag hänvisats
            till utskott, skulle förlängas till onsdagen den 8 april .
          </note>
          <note n="455a0a8f">
            24 § Anmälan om frågor för skriftliga svar
          </note>
          <note n="3cb0622d">
            Anmäldes att följande frågor för skriftliga svar framställts
          </note>
          <note n="e7e26be5">
            den 18 mars
          </note>
          <note n="7bd26f09">
            Ameer Sachet
          </note>
          <note n="7bd26f09">
            Ameer Sachet
          </note>
          <note n="7bd26f09">
            Ameer Sachet
          </note>
          <note n="7bd26f09">
            Ameer Sachet
          </note>
          <note n="7bd26f09">
            Ameer Sachet
          </note>
          <note n="bdbe819b">
            Hans Olsson
          </note>
          <note n="bdbe819b">
            Hans Olsson
          </note>
          <note n="bdbe819b">
            Hans Olsson
          </note>
          <note n="396c2cbd">
            Peter Hultqvist
          </note>
          <note n="e562d777">
            Britta Rådström
          </note>
          <note n="874579b8">
            Frågorna redovisas i bilaga som fogats till riksdagens snabbprotokoll
            tisdagen den 24 mars.
          </note>
          <note n="0fc56c50">
            25 § Anmälan om skriftliga svar på frågor
          </note>
          <note n="84dc4066">
            Anmäldes att skriftliga svar på följande frågor inkommit
          </note>
          <note n="e7e26be5">
            den 18 mars
          </note>
          <note n="344deb07">
            Carina Hägg
          </note>
          <note n="e992322a">
            Krister Örnfjäder
          </note>
          <note n="85799220">
            Josefin Brink
          </note>
          <note n="7bd26f09">
            Ameer Sachet
          </note>
          <note n="b9c275e0">
            Anne Marie Brodén
          </note>
          <note n="5a44880c">
            Ulf Holm
          </note>
          <note n="5a44880c">
            Ulf Holm
          </note>
          <note n="ca5b681b">
            Birgitta Eriksson
          </note>
          <note n="a34972ad">
            Staffan Appelros
          </note>
          <note n="26aa5d2e">
            Christer Engelhardt
          </note>
          <note n="e562d777">
            Britta Rådström
          </note>
          <note n="51c6d085">
            Birgitta Ohlsson
          </note>
          <note n="2edccce2">
            Allan Widman
          </note>
          <note n="62229ff3">
            Kjell Eldensjö
          </note>
          <note n="8389e34d">
            Fredrik Lundh
          </note>
          <note n="20771059">
            Marie Engström
          </note>
          <note n="34a40473">
            Peter Jeppsson
          </note>
          <note n="34a40473">
            Peter Jeppsson
          </note>
          <note n="34a40473">
            Peter Jeppsson
          </note>
          <u who="inger_davidson_c39c0f" xml:id="i-795999383f49cd03-0" n="41b43070" prev="i-821e586967a81551-0">
            <seg n="4ee99e15">
              Luciano Astudillo
            </seg>
          </u>
          <note n="39153df6">
            Svaren redovisas i bilaga som fogats till riksdagens snabbprotokoll
            tisdagen den 24 mars.
          </note>
          <note n="610fc8fc">
            26 § Kammaren åtskildes kl. 22.31.
          </note>
          <note n="f4d414fc">
            Förhandlingarna leddes
          </note>
          <note n="30fd707a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
