<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--80</head>
          <docDate when="2008-03-09">2008-03-09</docDate>
        </div>
      </front>
      <body>
        <div>
          <note n="e71b26b3">
            ﻿
          </note>
          <note n="ab1996b8">
            Riksdagens protokoll
          </note>
          <note n="17d189e8">
            2008/09:80
          </note>
          <note type="date" n="0430bc91">
            Måndagen den 9 mars
          </note>
          <note n="ad21c128">
            Kl. 11:00 - 15:15
          </note>
          <note n="d8469e41">
            1 § Justering av protokoll
          </note>
          <note n="4a7ebae3">
            Justerades protokollen för den 2327 februari.
          </note>
          <note n="908bc897">
            2 § Anmälan om kompletteringsval till EU-nämnden
          </note>
          <note n="0804bc47">
            Talmannen meddelade att Moderata samlingspartiets riksdagsgrupp
            anmält Tomas Tobé som suppleant i EU-nämnden.
          </note>
          <note n="54753760">
            Talmannen förklarade vald till
          </note>
          <note n="90a6c33b">
            suppleant i EU-nämnden
          </note>
          <note n="51f640ac">
            3 § Meddelande om frågestund
          </note>
          <note n="6a2c3c5f">
            Talmannen meddelade att vid frågestunden torsdagen den 12 mars
            kl. 14.00 skulle frågor besvaras av statsminister Fredrik Reinfeldt
            (m).
          </note>
          <note n="9fa0ae65">
            4 § Meddelande om aktuell debatt
          </note>
          <note n="a3c8f985">
            Talmannen meddelade att på begäran av Socialdemokraternas riksdagsgrupp
            skulle en aktuell debatt om den ekonomiska politiken anordnas
            fredagen den 13 mars kl. 9.00 .
          </note>
          <note n="c98e9bdd">
            Från regeringen skulle finansminister Anders Borg (m) delta.
          </note>
          <note n="7527da60">
            Den inkomna skrivelsen hade följande lydelse:
          </note>
          <note n="4e01ecdd">
            Begäran om aktuell debatt med anledning av nationellt nödläge
          </note>
          <note n="3c1f9d99">
            Det ekonomiska läget är allvarligt. Exporten och exportorderingången
            viker kraftigt. Industrins produktion har minskat med en femtedel
            på ett år. Sedan september har drygt 85 000 personer varslats
            om uppsägning. Aldrig tidigare har antalet varsel stigit så snabbt.
            Samtidigt är antalet nyanmälda lediga jobb hos landets arbetsförmedlingar
            betydligt färre än för ett år sedan.
          </note>
          <note n="b1df49cd">
            Riksbanken presenterade i torsdags sin senaste bedömning av det
            ekonomiska läget. Jämfört med deras senaste prognos i december
            har de kraftigt justerat ner sina prognoser för tillväxten; och
            upp sina prognoser för arbetslösheten. Riksbanken menar nu att
            tillväxten kommer att falla med 1,6 procent i år, och att arbetslösheten
            kommer att stiga till 8,0 procent redan i år och 9,1 procent 2010.
            Samtidigt väntas sysselsättningen minska med drygt 100 000 personer
            bara i år och ytterligare 40 000 personer 2010. Riksbanken ser
            heller ingen vändning på arbetsmarknaden 2011.
          </note>
          <note n="90672a27">
            Riksbanken drog i torsdags direkta slutsatser av det allvarliga
            ekonomiska läget, och sänkte reporäntan till 1 procent. Regeringen
            har rubricerat läget som ett nationellt nödläge men inte vidtagit
            några ytterligare åtgärder.
          </note>
          <note n="5175e24c">
            Vi socialdemokrater vill begära en aktuell debatt om den ekonomiska
            politiken med anledning av det allvarliga ekonomiska läget. Vi
            vill diskutera hur vi bäst tar ansvar för Sverige.
          </note>
          <note n="8a415558">
            Sven-Erik Österberg
          </note>
          <note n="6b80b20a">
            5 § Anmälan om inkomna uppteckningar från EU-nämndssammanträde
          </note>
          <note n="695c5eb6">
            Talmannen anmälde att uppteckningar från EU-nämndens sammanträde
            fredagen den 13 februari inkommit.
          </note>
          <note n="6228719d">
            6 § Anmälan om fördröjda svar på interpellationer
          </note>
          <note n="9ac402ba">
            Till riksdagen hade inkommit följande skrivelser:
          </note>
          <note n="a6bc5686">
            Interpellation 2008/09:343
          </note>
          <note n="a261cc30">
            Interpellation 2008/09:343 Arbetslösheten i Gävleborg
          </note>
          <note n="518db118">
            Interpellationen kommer att besvaras fredagen den 3 april 2009.
          </note>
          <note n="ab100df9">
            Skälet till dröjsmålet är redan inbokade engagemang.
          </note>
          <note n="d380eaff">
            Karin Renman
          </note>
          <note n="860885f9">
            Interpellation 2008/09:354
          </note>
          <note n="63fcba0d">
            Interpellation 2008/09:354 Ungdomars möte med Arbetsförmedlingen
          </note>
          <note n="518db118">
            Interpellationen kommer att besvaras fredagen den 3 april 2009.
          </note>
          <note n="d6868ab9">
            Skälet till dröjsmålet är tjänsteresor.
          </note>
          <note n="d380eaff">
            Karin Renman
          </note>
          <note n="1bf541db">
            7 § Anmälan om inkomna faktapromemorior om förslag från Europeiska
            kommissionen
          </note>
          <note n="24f3bc48">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note n="de079d19">
            COPEN19
          </note>
          <note n="b28fb03f">
            2018 KOM(2009)8
          </note>
          <note n="3c804ddb">
            KOM(2009)10, KOM(2009)11
          </note>
          <note n="540e79e0">
            8 § Svar på interpellation 2008/09:346 om Israels handelsavtal
            med EU
          </note>
          <note type="speaker" n="1c94dbae">
            Anf. 1 Utrikesminister CARL BILDT (m):
          </note>
          <u who="unknown" xml:id="i-a18b84e49ba8b7cb-0" n="6fda41e4">
            <seg n="94fe36d7">
              Herr talman! Hillevi Larsson har frågat handelsministern om regeringens
              inställning till EU:s associeringsavtal med Israel och kopplingen
              till respekten för mänskliga rättigheter, mot bakgrund av kriget
              i Gaza. Interpellationen har överlämnats till mig för besvarande.
            </seg>
            <seg n="5ce8829f">
              Låt mig först bringa lite ordning i begreppen. EU har inget separat
              handelsavtal med Israel, som Hillevi Larsson verkar tro. De överenskommelser
              EU har med Israel på handelsområdet inryms i associeringsavtalet
              från 1995. De utgår ifrån WTO:s, Världshandelsorganisationens,
              regler och överenskommelser, men associeringsavtalet innehåller
              även ytterligare bestämmelser, till exempel om tullfrihet.
            </seg>
            <seg n="d2863c71">
              Associeringsavtalet är dock långt mer än ett handelsavtal. Det
              utgör den legala grunden för EU:s omfattande samarbete med Israel
              och täcker en rad områden, från politisk dialog till ekonomiska,
              sociala och rättsliga frågor, liksom energi, miljö och vetenskap.
              I avtalets inledning slås fast att det grundar sig på respekten
              för de mänskliga rättigheterna och demokratiska principer den
              så kallade MR-klausulen. Det är en tydlig markering av den vikt
              vi fäster vid MR-frågorna.
            </seg>
            <seg n="68fd87b6">
              Vid associeringsrådet i juni 2008 kom EU och Israel överens om
              att titta närmare på hur relationerna skulle kunna utvecklas,
              en process som regeringen välkomnar. Liknande processer pågår
              för övrigt med en rad länder inom ramen för den europeiska grannskapspolitiken
              och även med den palestinska myndigheten.
            </seg>
            <seg n="69e277fd">
              Det är dock inte tal om att uppgradera själva avtalet, som Hillevi
              Larsson verkar tro. Associeringsavtalet ligger fast. Nu ser vi
              över hur formerna för det praktiska samarbetet kan utvecklas och
              på vilka områden EU:s intressen skulle främjas av ett närmare
              samarbete. Denna översyn förväntas summeras vid associeringsrådet
              den 18 maj i år.
            </seg>
            <seg n="2214e966">
              Riktlinjerna för den politiska dimensionen av förbindelserna
              med Israel fastställdes i samband med EU:s utrikesministermöte
              den 8 december. Ett viktigt resultat blev att den tidigare informella
              arbetsgruppen för MR-frågor uppgraderades till en regelrätt underkommitté,
              som kan komma att ha sitt första möte under Sveriges EU-ordförandeskap.
              Det innebär att vi nu stärker MR-dialogen med Israel ytterligare.
            </seg>
            <seg n="ea8127a7">
              Att frysa samarbetet inom ramen för associeringsavtalet och därmed
              stänga dörren för denna dialog vore både olyckligt och kontraproduktivt.
              I stället för att isolera och stänga ute vill vi ha möjlighet
              att föra öppna och tydliga samtal om de frågor som står i fokus
              för våra relationer.
            </seg>
            <seg n="dc57c3ae">
              Det är också en haltande och i flera fall felaktig jämförelse
              som Hillevi Larsson gör med EU:s relationer till länder som Vitryssland,
              Uzbekistan och Burma. EU beslutade i oktober förra året att återuppta
              de politiska kontakterna och temporärt suspendera visumsanktionerna
              mot det vitryska ledarskapet, i syfte att uppmuntra regimen till
              framsteg vad gäller demokrati och mänskliga rättigheter. I fallet
              Uzbekistan upphörde visserligen vissa delar av det tekniska samarbetet,
              men den politiska dialogen inklusive på ministernivå fortsatte,
              för EU:s del inte minst i syfte att framföra tydliga budskap på
              MR-området. EU:s sanktioner mot Burma har, sedan de infördes 1996,
              successivt skärpts, med anledning av regimens fortsatta eller
              skärpta kränkningar av de mänskliga rättigheterna. Här finns dock
              ingen koppling till något samarbetsavtal med EU.
            </seg>
            <seg n="f4023a4b">
              Herr talman! Det jag har anfört om EU:s nära relationer med Israel
              förminskar inte det faktum att befolkningen på båda sidor i konflikten
              utsatts för stort lidande under kriget i Gaza. Det står klart
              att båda sidor brustit i respekten för internationell humanitär
              rätt, inte minst när det gäller skyddet av civila. EU och Sverige
              har särskilt betonat vikten av att alla parter i konflikten till
              fullo måste respektera de mänskliga rättigheterna och efterleva
              internationell humanitär rätt, och vi följer noggrant utredningar
              om kränkningar på detta område.
            </seg>
            <seg n="2e58fd09">
              Samtidigt är det regeringens bestämda uppfattning att isolering
              och handelsrestriktioner inte är rätt väg att gå för att lösa
              den israelisk-palestinska konflikten. Därför har vi också konsekvent
              krävt att isoleringen av Gaza hävs. I ansträngningarna för en
              permanent vapenvila efter kriget i Gaza har ett av EU:s och Sveriges
              främsta budskap till Israel varit att Gazas gränser omedelbart
              måste öppnas och hållas öppna inte bara för humanitärt stöd utan
              även för personer och handelsvaror. Det gäller inte bara att människorna
              i Gaza ska överleva de måste även få leva. Genom att bryta isoleringen,
              stoppa vapensmugglingen och förbättra levnadsvillkoren för befolkningen
              kan vi stärka de moderata krafter som är beredda att verka för
              en fredlig lösning genom förhandlingar.
            </seg>
          </u>
          <note n="d7a99676">
            Då Hillevi Larsson, som framställt interpellationen, anmält att
            hon var förhindrad att närvara vid sammanträdet medgav talmannen
            att Monica Green i stället fick delta i överläggningen.
          </note>
          <note type="speaker" n="56fa230d">
            Anf. 2 MONICA GREEN (s):
          </note>
          <u who="monica_green_0b84cd" xml:id="i-2abdd7193c5be8b5-0" n="8044d25d">
            <seg n="a6954303">
              Herr talman! Tack så mycket för svaret, utrikesministern! Jag
              ska hälsa från Hillevi Larsson. Hon hade gärna tagit debatten
              här i dag, men hon är en av Socialdemokraternas företrädare i
              EU-valet och en av kandidaterna. Hon är en av de duktiga kvinnor
              som vi gärna vill se i EU efter valet den 7 juni, och därför är
              hon ute och valarbetar just nu.
            </seg>
            <seg n="12ef750d">
              Det här är en viktig fråga, och jag blev glad över att Hillevi
              frågade mig om jag kunde debattera denna med handelsministern,
              eller med utrikesministern, som det nu blev.
            </seg>
            <seg n="2b3aecc2">
              I svaret görs ett antal påståenden som jag gärna skulle vilja
              få utredda lite mer. Bland annat sägs att handelsavtalet inryms
              i associeringsavtalet. Carl Bildt menar att Hillevi Larsson har
              missuppfattat det. Det skulle vara intressant att få höra hur
              relevant detta är och vilka handelsregler om tullfrihet med mera
              som avses och på vilket sätt de är jämförbara eller inte. Carl
              Bildt påstår ju att Hillevi Larsson har missuppfattat detta.
            </seg>
            <seg n="b7212faa">
              I alla fall är det så att EU har handel, och i alla fall ska
              de mänskliga rättigheterna följas. Oavsett vilket avtal som gäller
              måste vi hela tiden lyfta fram de mänskliga rättigheterna.
            </seg>
            <seg n="f0accb52">
              Sedan säger Carl Bildt att befolkningen på båda sidor har utsatts
              för lidande. Ja, det stämmer, men för varje död israel har 100
              palestinier dödats. Israel kallar detta för självförsvar.
            </seg>
            <seg n="4fc91d43">
              Carl Bildt säger också att båda sidor har brustit, inte minst
              i skyddet av civila. Det stämmer också, men vi ska veta vilket
              övervåld som Israel har tagit till här och vilken situation som
              palestinierna har befunnit sig i under en så lång tid. Det har
              vi debatterat tidigare här i kammaren, och Carl Bildt har också
              hållit med oss om hur viktigt det är att vi får en fredlig lösning
              och att vi får två stater där folk kan leva sida vid sida på fredligt
              sätt.
            </seg>
            <seg n="4493e2bd">
              Om Israel vägrar häva isoleringen av Gaza, vad ska befolkningen
              då göra? Vad ska Sveriges regering göra när vi nu blir ordförande
              i EU? På vilket sätt ska vi då fortsätta att driva de här frågorna?
            </seg>
            <seg n="0d7d1cb9">
              Sedan säger Carl Bildt att det är fullständigt fel att jämföra
              med andra länder som inte följer principen om de mänskliga rättigheterna.
              På vilket sätt är det fel? Varför ska Israel i så fall ha något
              slags positiv särbehandling? Ska inte alla länder följa principen
              om de mänskliga rättigheterna för att man ska ha ett bra avtal
              när det gäller handeln?
            </seg>
            <seg n="042f4ee2">
              Om regeringen är emot handelsrestriktioner när det gäller Israel
              undrar jag: Var det i så fall fel att använda sig av handelsrestriktioner
              när det gällde Sydafrika? Var det fel att göra det?
            </seg>
            <seg n="89eae426">
              Det finns ett antal sådana följdfrågor som både jag och Hillevi
              Larsson gärna skulle vilja ha svar på, och jag kommer med fler
              i nästa inlägg.
            </seg>
          </u>
          <note type="speaker" n="1e5a7777">
            Anf. 3 MATS G NILSSON (m):
          </note>
          <u who="unknown" xml:id="i-816137ee57a84ebe-0" n="6fda41e4">
            <seg n="31940df0">
              Herr talman! Jag tänker inte diskutera statusen på handelsavtalet,
              för då kommer utrikesministern att kunna rätta mig alldeles för
              ofta.
            </seg>
            <seg n="48594cb3">
              En övergripande känsla som man har när man läser detta är att
              det är en del av en oerhört förenklad bild av vad som händer i
              Mellanöstern just nu. Det är en beskrivning som med all rätt tar
              upp både frustration och medkänsla med offren på den ena sidan.
              Men samtidigt är det så talande att man inte på något sätt tar
              upp den andra sidan vare sig när det gäller ansvar eller när det
              gäller offer.
            </seg>
            <seg n="0e522624">
              Det är ganska tydligt när man läser det här att 10 000 attacker,
              10 000 mordförsök, mot civila israeler över huvud taget inte nämns.
            </seg>
            <seg n="50c449a3">
              Jag måste säga att jag tror att man, om man ska närma sig och
              approchera den här frågan på ett konstruktivt sätt, också måste
              se de skillnader inom den palestinska familjen som finns, skillnaderna
              mellan Abu Mazens, Mahmud Abbas, strävanden efter fred, samtal,
              demokrati och den terrororganisation, Hamas, som regerar i Gaza.
            </seg>
            <seg n="05f5f135">
              Jag tror att vi behöver integration i det här området och inte,
              som interpellanten föreslår, mer segregation.
            </seg>
            <seg n="83e3e507">
              Det är ganska upplyftande att interpellanten inte helt har stöd
              i sitt eget parti. Det socialdemokratiska verkställande utskottet
              fastslog den 9 januari bland annat att tillbakadragandet 2005
              tyvärr inte ledde till någon förbättring från Hamas och från Gaza.
              Man slog också fast att Israel har rätt att försvara sig allt
              det här lyser ju med sin frånvaro i interpellationen. Dessutom
              slog man fast från Socialdemokraternas sida att Hamas och Hizbullah
              måste sluta attackera, att det är en förutsättning. Det här är
              då någonting som de socialdemokratiska debattörerna helt förbigår.
            </seg>
            <seg n="d70d1510">
              Min fråga till utrikesministern är snarare om man kan använda
              det här handelssamarbetet och utöka det. Det finns ju rätt mycket
              handel i dag som vi inte talar om, exempelvis mellan Västbanken
              och det israeliska samhället. Det finns en hel del positiva tecken.
              De må vara små. De må inte alls vara det som vi vill se. Men jag
              undrar om man så att säga kan få med palestinier inom ramen för
              det avtal som nu finns.
            </seg>
            <seg n="6d9ba072">
              Om EU i dag skulle gå in och liksom avbryta en friare handel
              med Israel skulle det strida mot grunden för och hela idén med
              EU. EU är ju ett bevis på att handeln för människor och nationer
              närmare varandra. Det är det vi ska använda genom att de goda
              principerna ska sprida sig även mellan Israel och Palestina.
            </seg>
          </u>
          <note type="speaker" n="38ae60ee">
            Anf. 4 PETER HULTQVIST (s):
          </note>
          <u who="peter_hultqvist_61d2a3" xml:id="i-67ac78edf85f71a1-0" n="6df53806">
            <seg n="b083240e">
              Herr talman! Först får jag tacka Carl Bildt för ett svar på en
              enkel fråga om Sveriges regering kommer att respektera en dialog
              med en palestinsk samlingsregering som respekterar ingångna avtal
              internationellt, enligt den modell som har skisserats från palestinsk
              sida. Jag har fått ett klart ja som svar på den frågan. Det är
              i så fall en samlingsregering innehållande representanter för
              både Fatah och Hamas. Detta var ett bra svar.
            </seg>
            <seg n="ef098044">
              Kärnan i alltihop, den cancer som aldrig angrips och det som
              inte löses, är bosättningspolitiken. Det är ockupationen. Det
              är förtrycket, det dagliga förtrycket, av palestinierna i det
              här området. Ockupationen av Västbanken måste upphöra. Det måste
              till en förhandlingslösning på något sätt. Det här är själva kärnan.
            </seg>
            <seg n="22594b9f">
              I dag finns 150 bosättningar, 460 000 bosättare, 100 utposter
              som är början till nya bosättningar. Man har väghinder och checkpoints
              . Det finns palestinier som inte får åka på bosättarvägar. Man
              bygger mur på ockuperad mark. Bosättarna lägger under sig ny mark
              hela tiden. När är det nog?
            </seg>
            <seg n="11d24cb5">
              Det är det här som ger hela konflikten ständig och återkommande
              näring. Vill man inte förstå detta tror jag inte heller att man
              kommer fram till någonting som går att kalla för konstruktiv lösning.
              Vill man inte ha med detta perspektiv?
            </seg>
            <seg n="7ad2996f">
              När det gäller kriget i Gaza vill jag säga att 1 300 palestinier,
              varav 400 barn, dör. Det är anfall med hjälp av vit fosfor, artillerigranater,
              flyg. Det är 20 000 skadade hus och 4 000 totalt nedmejade hus.
            </seg>
            <seg n="4accd232">
              I Gaza har man under en längre tid levt under en total isolering.
              Israel har kontrollerat in- och utgående trafik i luftrummet och
              vid kusten. Det här området har varit ett stort utomhusfängelse
              under en lång tid. Man måste liksom betänka vad det är man pratar
              om när man bedömer vad som är problem i den här konflikten och
              vad som måste lösas.
            </seg>
            <seg n="d5b2f4ba">
              Det olösta är det som skapar extremism. Då måste man bidra till
              någonting konstruktivt som löser det här. Självklart tar vi avstånd
              från raketer mot Israel. Det är fruktansvärt med de israeler som
              har dött. Men jag tycker också att man ska göra en internationell
              granskning av det här kriget.
            </seg>
            <seg n="a53a3797">
              Har man följt krigets lagar? Har proportionalitetsprincipen,
              som folkrättsexperter har pekat på, följts? Är den rimlig? Där
              skulle Sveriges regering kunna ta ytterligare initiativ för att
              peka på att det bör ske en folkrättslig granskning av hela det
              här kriget där proportionalitetsprincipen finns med.
            </seg>
            <seg n="c002dcd6">
              När det gäller ursprungsmärkning av produkter tillverkade på
              ockuperat område, bosättarprodukter, kan Sveriges regering genom
              EU ställa krav.
            </seg>
            <seg n="3d4dd487">
              Är det rimligt att vi bedriver militärt samarbete med Israel
              i den tid som nu är? Är det rimligt?
            </seg>
            <seg n="fb5cb198">
              Man kan fundera kring timeout i den här associeringsprocessen.
              Jag tänker på ersättning från Israel för förstörda byggnader finansierade
              av svenska biståndsmedel. Det finns många saker man skulle kunna
              ta initiativ till här.
            </seg>
            <seg n="7b3c83d9">
              Man ska nämligen ha klart för sig att Israel är den starkare
              parten i konflikten och måste få känna tydliga och hårda krav
              på sig från omvärlden. Omvärlden måste säga att det någon gång
              är nog.
            </seg>
            <seg n="6f52da2d">
              Det är murbygge. Det är bosättningar på ockuperat område. Det
              är 400 döda palestinska barn, och det är användande av vit fosfor
              i krigföringen. Det är sådant som inte får glömmas bort. Omvärlden
              måste minnas. Omvärlden måste våga ställa krav. Omvärlden måste
              också våga agera.
            </seg>
          </u>
          <note type="speaker" n="f10a30be">
            Anf. 5 MARGARETA CEDERFELT (m):
          </note>
          <u who="unknown" xml:id="i-a18b84e49ba8b7cb-1" n="6fda41e4">
            <seg n="74f3b55f">
              Herr talman! Interpellationen ser ut att handla om handelsavtal.
              När jag i debatten har lyssnat på de båda deltagarna från den
              socialdemokratiska sidan drabbas jag av obehagliga känslor.
            </seg>
            <seg n="2327bf1f">
              Det är en pågående konflikt, och det i sig är oerhört tragiskt.
              Det är förfärligt, rent ut sagt. Men jag tycker också att det
              är viktigt att komma ihåg att enda sättet att komma ur en konflikt
              är en dialog det handlar om två parter som kan diskutera med varandra.
            </seg>
            <seg n="63aee5b9">
              Man kan stå och diskutera vem som har skjutit mest, vem som har
              gjort mest. Ja, vi kan diskutera detta. Det går till exempel att
              lyfta fram att Hamas under åtta år har beskjutit Israel, boende
              i södra Israel, sprängt skolbussar, sprängt bostäder med mera.
              Men det legitimerar inte i sin tur ett krig från Israels sida.
              Lika lite legitimerar det att man ska fördöma Israel i den här
              frågan.
            </seg>
            <seg n="fddd2a9a">
              Jag tycker att det är viktigt att blicka framåt. Det är oerhört
              angeläget.
            </seg>
            <seg n="24b3dd17">
              Jag vill också lyfta fram den pågående diskussion som finns kring
              antisemitism. Jag tycker att det är obehagligt, inte minst med
              tanke på vad som utspelade sig i Skåne under helgen, i Malmö.
            </seg>
            <seg n="2eba4eb6">
              Det var en tennismatch. Israel deltog. Matchen fick spelas i
              stängd arena. Det var poliskravaller, uppror i stan, förstörelse,
              vandalism. Vanliga människor i Malmö som inte deltog i kravallerna
              vågade inte gå ut.
            </seg>
            <seg n="945a8ee8">
              Jag tycker att det är viktigt här att faktiskt betona dialogen
              och inte lyfta fram att ett agerande ska kunna legitimera nästa
              agerande. Jag skulle önska att interpellanterna också ville lyfta
              fram det perspektivet. Den pågående utvecklingen nu tycker jag
              är mycket olycklig. Det hade varit klädsamt om ni också hade kunnat
              lyfta fram den konflikt och den förstörelse som Israel har varit
              utsatt för.
            </seg>
          </u>
          <note type="speaker" n="49d6490e">
            Anf. 6 Utrikesminister CARL BILDT (m):
          </note>
          <u who="unknown" xml:id="i-a18b84e49ba8b7cb-2" n="6fda41e4">
            <seg n="2aa2aa14">
              Herr talman! Låt mig börja med att via Monica Green hälsa till
              Hillevi Larsson och önska henne inom rimliga och naturliga gränser
              lycka till i hennes utomparlamentariska arbete när vi här fortsätter
              den parlamentariska diskussionen om Mellanösternpolitiken. Låt
              mig också säga att jag ska försöka att hålla mina kommentarer
              till interpellationens ämne. Vi har en tendens att ha allmänna
              diskussioner om situationen i Mellanöstern. Det hade vi rätt nyligen,
              och jag har inte mycket att tillföra i den frågan just nu.
            </seg>
            <seg n="682b2a2b">
              Det som interpellationen grundar sig på är en del missuppfattningar.
              Dem ska jag inte lasta Hillevi Larsson för specifikt, för de har
              funnits från socialdemokratisk sida i flera olika sammanhang.
              Urban Ahlin var inne på samma linje i den utrikespolitiska debatten.
              Ett uttalande från det verkställande utskottet grundade sig också
              på att man kanske inte riktigt hade läst på ordentligt.
            </seg>
            <seg n="ec0a0af3">
              Det finns inget separat handelsavtal. Det finns associeringsavtal.
              Det grundar sig på WTO-regler.
            </seg>
            <seg n="c3fa1b01">
              Vi strävar efter sådana här avtal med en lång rad olika länder,
              inte bara Israel, också med den palestinska myndigheten. Det utgår
              från det enkla förhållandet att vi tror att utökade förbindelser
              också på handelssidan långsiktigt är bästa sättet att påverka
              dessa länder i riktning mot en mer demokratisk utveckling.
            </seg>
            <seg n="efd4c1c8">
              Det ska sägas att när vi har att göra med Mellanöstern eller
              med länderna i Nordafrika är förekomsten av idealiska demokratier
              relativt sparsam, om jag uttrycker mig med ett mycket påtagligt
              understatement. Så motsvarande frågeställning finns när vi diskuterar
              med nästan alla andra länder.
            </seg>
            <seg n="5688b8c2">
              Det dras i interpellationen en rad paralleller med andra fall.
              Jag har försökt att säga att det är fel. Där har vi inte haft
              några handelsrestriktioner över huvud taget. Sydafrika är en historisk
              diskussion. Det enda fall som har förekommit över huvud taget
              under senare år där vi har vissa handelsrestriktioner som är av
              mer allmän karaktär har varit Burma.
            </seg>
            <seg n="19128276">
              Vi kan ha en diskussion om effekten av de åtgärderna. Jag företräder
              uppfattningen att nästan i samtliga fall är effekterna av sådana
              åtgärder kontraproduktiva. Det känns skönt när man tar till dem,
              men det är inte säkert att de har den effekt som man strävar efter.
            </seg>
            <seg n="0edddeb8">
              För Vitryssland och Uzbekistan finns det inga handelsrestriktioner.
              Iran är ett särfall med FN:s säkerhetsråd och sanktioner direkt
              knutna till en verksamhet som vi anser förbjuden när det gäller
              massförstörelsevapen.
            </seg>
            <seg n="254ccb18">
              Samma sak gäller Israel. Vi skapar förutsättningar för utvecklande
              av handelsrelationerna på samma sätt som med andra länder i regionen.
              Vi hoppas att detta också ska ge en bas för den dialog vi har
              om mänskliga rättigheter och den dialog vi har angående fredsprocessen.
              Men skulle vi mäla oss ut ur fredsprocessen genom att gå in för
              en allmän isolerings- och sanktionspolitik gentemot det ena eller
              det andra landet tror jag att vi skulle skjuta oss som svenskar
              och som européer ganska så rejält i foten vad gäller våra möjligheter.
            </seg>
            <seg n="1ce5c3c4">
              Låt mig dock säga vad gäller fredsprocessen i allmänhet att det
              är klart att här befinner vi oss i lite av ett övergångsskede
              som inte är så alldeles lätt att bedöma i sina detaljer. Det kommer
              att bildas en ny israelisk regering, och vi har en del både frågetecken
              och utropstecken vad gäller den politik som denna regering kan
              tänkas föra. Det pågår också diskussioner om en ny palestinsk
              regeringsbildning som vi följer med stort intresse.
            </seg>
            <seg n="d1b7837a">
              Till detta ska läggas att vi har en rätt intensiv dialog med
              den nya amerikanska administrationen om den inställning som de
              kommer att ha. Jag hade diskussioner tillsammans med andra med
              utrikesminister Hillary Clinton i Bryssel i förra veckan. De tyckte
              jag var löftesrika när det gäller möjligheten till en närmare
              koordinering mellan amerikanska och europeiska ståndpunkter. Då
              ska vi inte mäla oss ur den fredsprocess som kanske behövs mer
              nu än någonsin tidigare.
            </seg>
          </u>
          <note type="speaker" n="64422db6">
            Anf. 7 MONICA GREEN (s):
          </note>
          <u who="monica_green_0b84cd" xml:id="i-2abdd7193c5be8b5-1" n="8044d25d">
            <seg n="646df37c">
              Herr talman! Jag tackar för svaren och det mer konstruktiva svar
              man får av Carl Bildt. Det är mer känslosamma inlägg man får av
              vissa moderater här i talarstolen som går upp och säger att det
              är obehagligt. Det är väl bara förnamnet.
            </seg>
            <seg n="09b04446">
              Obehagligt är ett väldigt litet ord i det här sammanhanget när
              så många har dödats, när så många under en så lång tid har varit
              förtryckta, när så många har svultit och inte fått mat. De har
              blivit avskurna och fått en mur byggd rakt igenom sina egna samhällen.
              När de tar sig till sjukhus och skolor måste de stå och bli förnedrade
              av vakter som hånar dem när de ska gå förbi.
            </seg>
            <seg n="b80e7039">
              Det finns mat som inte kommer förbi dessa checkpoints för att
              man inte behagar släppa igenom färska grönsaker eller färsk frukt
              bara för att man vill förnedra. Det är det som det handlar om.
            </seg>
            <seg n="823dc78b">
              Det är obehagligt. Ja, i allra högsta grad. Det här ska inte
              få förekomma. Vi pratar om Israel som om det vore en civiliserad
              stat när de bär sig åt så här mot det palestinska folket. Det
              är fruktansvärt. Vi ska på alla sätt fördöma det som sker där,
              på alla sätt.
            </seg>
            <seg n="29741012">
              Självklart ska vi fördöma våld från alla sidor och missiler som
              riktas. Det har jag i alla sammanhang och i interpellationer här
              tidigare gjort. Jag brukar vara mycket tydlig. Jag var det redan
              i mitt första inlägg. Men det orkade inte de moderata ledamöterna
              lyssna på här i dag.
            </seg>
            <seg n="f9f8fae4">
              Jag fördömer båda sidors krig, men vi vet att det är Israel som
              har tagit till övervåld. Det har man gjort under all den tid som
              det palestinska folket har blivit förtryckt. Vi såg det i det
              senaste kriget. Det är ett av många exempel på hur man har behandlat
              det palestinska folket. I det senaste kriget var det det palestinska
              folket som dödades.
            </seg>
            <seg n="e7126486">
              Det var också några få israeler som dog. Det beklagar jag. Jag
              tycker inte att någon ska behöva dö i den här konflikten. Jag
              vill ha en fredlig lösning.
            </seg>
            <seg n="aac210fa">
              Jag vill också ha handel med Israel och med Palestina. Men jag
              vill att det ska ske på sjysta sätt. Jag vill att man kräver att
              de mänskliga rättigheterna följs. Jag vill att man inte handlar
              från områden där det har varit bosättare som har tagit mark från
              palestinierna och tillverkar produkter som sedan säljs i Sverige.
              Jag vill inte att det ska gå till på det sättet.
            </seg>
            <seg n="f07a4149">
              Jag tycker att Hillevi Larsson har skrivit en alldeles utmärkt
              interpellation. Det är förnedrande av Carl Bildt att säga att
              hon har skrivit en interpellation grundad på missförstånd. Det
              är jättebra att hon skriver en sådan interpellation så att vi
              får en debatt om de här viktiga frågorna. Hur ska handeln gå till
              i framtiden? Hur ska vi se till att de mänskliga rättigheterna
              följs på båda sidor? Och hur ska barnen få möjlighet att gå i
              skolan och få mat för dagen?
            </seg>
            <seg n="61a64f23">
              Det har vi visserligen pratat om tidigare. Carl Bildt och jag
              har pratat om de utsatta barnen. Det kan vi säkert fortsätta med
              vid något annat tillfälle. Men det är viktigt att även här lyfta
              upp barnens situation.
            </seg>
            <seg n="ba6c96bb">
              Associeringsavtal. Javisst. Men sätter de krav på mänskliga rättigheter?
              Spelar det någon roll vad avtalet heter? På vilket sätt är det
              så viktigt vad avtalet heter? Det viktigaste är väl att man följer
              de mänskliga rättigheterna och att vi kan ställa krav på de regler
              som följs så att man vet att produkterna har tillverkats på ett
              rättvist sätt.
            </seg>
          </u>
          <note type="speaker" n="3c409914">
            Anf. 8 MATS G NILSSON (m):
          </note>
          <u who="unknown" xml:id="i-816137ee57a84ebe-1" n="6fda41e4">
            <seg n="a1d3c266">
              Herr talman! Jag känner mig tillfreds med att utrikesministern
              driver frihandelslinjen. Det är bra.
            </seg>
            <seg n="c60a495f">
              Monica Green talar om obehag. Det vi talar om är att det är obehagligt
              på två olika fronter. Det finns offer på två olika sidor. Så säger
              hon att hon också har sagt det, sedan pang tillbaka till ett ensidigt
              klandrande av en sida och en total oförmåga att se de olika nyanser
              som finns mellan terroristorganisationen Hamas och dem som vill
              arbeta för mänskliga rättigheter och demokrati.
            </seg>
            <seg n="780f5c2a">
              Om det är en nyhet, så låt oss vara tydliga med det: Palestinier
              blir också förtryckta av Hamas. Palestinier har också blivit mördade
              av Hamas. Det är inte bara israeler.
            </seg>
            <seg n="63f228fb">
              Min rekommendation till Peter Hultqvist är att någon gång tala
              med någon israel. Var befinner man sig i världen när man står
              här och säger att de måste känna trycket och att de måste känna
              tydliga krav? Har du hört talas om Förenta nationerna? Har du
              läst någonting som de någon gång har deklarerat?
            </seg>
            <seg n="6f149bb3">
              Jag tycker att Peter Hultqvist borde fråga sig varför hans israeliska
              partikamrater ensidigt ställer sig bakom insatsen. Det är för
              att man i samhället, efter 10 000 raketer sedan 2005, känner att
              någonting måste göras.
            </seg>
            <seg n="fb2f22c9">
              Jag kan inte stå här och bedöma om insatserna var bra och om
              man uppnådde de militära målen; det har jag ingen kompetens att
              göra. Men när en stor del av den israeliska fredsrörelsen ställer
              sig bakom den här attacken och nära 90 procent av befolkningen
              stöder den måste man någonstans förstå att det finns en enorm
              frustration i samhället.
            </seg>
            <seg n="45ca9b98">
              Jag kan tala om att man i Israel har uppmärksammat att vi är
              det enda land i världen där socialdemokratiska kommunpolitiker
              inte vill ha ett utbyte med den judiska staten som enda stat.
            </seg>
          </u>
          <note type="speaker" n="ed817e85">
            Anf. 9 PETER HULTQVIST (s):
          </note>
          <u who="peter_hultqvist_61d2a3" xml:id="i-67ac78edf85f71a1-1" n="6df53806">
            <seg n="ee6271ad">
              Herr talman! När jag för ett antal år sedan träffade Golda Meirs
              gamle partisekreterare, som var partisekreterare i Arbetarpartiet
              i samband med sexdagarskriget 1967, sade han samma sak till mig
              som han då sade till Golda Meir: Ockupationen av Västbanken kommer
              att bli en katastrof för Israel.
            </seg>
            <seg n="91612ec8">
              Han fick rätt. Han lämnade partiet, bildade ett eget parti, kom
              in i Knesset och gick så småningom tillbaka till Arbetarpartiet
              när de började driva fredsdialogen under Yitzhak Rabin.
            </seg>
            <seg n="ed5eeb28">
              Jag har mycket goda kontakter på den sidan. Mats G Nilsson behöver
              inte bekymra sig över mitt kontaktnät. Men jag gör bedömningen
              att om det ska bli någon ordning måste omvärlden också börja visa
              lite muskler gentemot Israel. Din attityd, Mats G Nilsson, leder
              inte någon annan vart än in i en falsk och icke konstruktiv advokatyr
              som talar för staten Israels olika typer av övergrepp, som jag
              menar att de begår på Västbanken i strid med internationell lag
              och återkommande varje dag. Ockupationen är kärnan.
            </seg>
            <seg n="82ba7afe">
              Jag är för en samlingsregering på den palestinska sidan, med
              Hamas och al-Fatah. När jag tolkar ditt resonemang vill du gärna
              upprätthålla splittringen. Det finns också en strategi från israelisk
              sida att vilja upprätthålla just denna splittring.
            </seg>
            <seg n="288e694a">
              Du kanske måste fundera igenom hur du egentligen analyserar de
              olika momenten i den här konflikten innan du har alltför bestämda
              uppfattningar om vad som är svart och vad som är vitt, vad som
              är det ena och vad som är det andra.
            </seg>
            <seg n="c3edb02d">
              Valresultatet i Israel är kanske någonting man bör fundera på.
              Det är inte någonting som känns som en ljus kraft i sammanhanget.
              Däremot tycker jag att Barack Obamas nya administration agerar
              i rätt riktning. Jag vet också att EU skulle kunna göra mer, och
              när det gäller associeringsavtal kan man ta timeout också i en
              sådan process om man har haft krig i Gaza med vit fosfor och en
              hel del andra saker som har varit enligt folkrättsprinciper vidriga.
            </seg>
          </u>
          <note type="speaker" n="ab6437f0">
            Anf. 10 MARGARETA CEDERFELT (m):
          </note>
          <u who="unknown" xml:id="i-a18b84e49ba8b7cb-3" n="6fda41e4">
            <seg n="80a4ccb3">
              Herr talman! Krig är förfärligt. Men jag vill också säga, precis
              som jag sade förra gången, att det måste till en dialog. Det är
              nödvändigt, och utifrån det perspektivet stöder jag helt och hållet
              regeringens arbete.
            </seg>
            <seg n="a1c6c932">
              EU har en avgörande betydelse i det här samarbetet att verka
              för fred, men att ensidigt stå här i talarstolen och ta till brösttoner
              som Peter Hultqvist gör och helt förneka vad som sker på den andra
              sidan leder inte vidare. Kom ihåg vad som har hänt under åtta
              års tid med bombningar av det israeliska folket! Ett land har
              rätt att försvara sig eller?
            </seg>
            <seg n="e5120f26">
              Jag vill se en fredlig process. Associeringsavtalet är en viktig
              del i detta, liksom frihandeln. Att stänga, att sluta sig leder
              inte framåt, och därför ser jag fram emot den fredliga lösningen.
            </seg>
          </u>
          <note type="speaker" n="54533988">
            Anf. 11 Utrikesminister CARL BILDT (m):
          </note>
          <u who="unknown" xml:id="i-a18b84e49ba8b7cb-4" n="6fda41e4">
            <seg n="13ed3b83">
              Herr talman! Jag tror att interpellationen liksom en del tidigare
              yttranden och uttalanden från socialdemokratiskt håll de facto
              grundar sig på en missuppfattning av hur läget faktiskt är. Jag
              vill inte göra någon stor sak av detta; sådant förekommer i den
              politiska debatten. Jag har bara i all vänlighet och all stillhet
              försökt att lägga saker och ting till rätta som grund för att
              vi ska kunna diskutera det faktiska läget.
            </seg>
            <seg n="b994a96c">
              När jag lyssnar på nyanserna uppfattar jag inte heller riktigt
              att Socialdemokraterna vill ta det steg som ligger i förlängningen
              av de frågor de ställer, det vill säga att införa handelssanktioner
              mot Israel. Det finns inget handelsavtal att säga upp, men det
              finns självfallet alltid möjlighet att införa ekonomiska sanktioner.
              Det kan Sveriges riksdag möjligtvis besluta om, även om det skulle
              strida mot våra utrikespolitiska principer och vara höggradigt
              kontraproduktivt. Det kan Europeiska unionen i princip göra, även
              om det skulle strida mot våra principer där också och strida mot
              vad vi som FN-troende anser riktigt. Det kan Förenta nationerna
              göra, även om sannolikheten för detta är synnerligen begränsad.
            </seg>
            <seg n="8392d8ec">
              Men jag uppfattar inte att man talar i dessa termer, utan det
              är lite allmänt prat som inte leder till något konkret. När Peter
              Hultqvist talar om timeout tror jag inte riktigt att han vet vad
              det innebär. Det vet i alla fall inte jag. Jag vet att det är
              ett begrepp i den socialdemokratiska partihistorien, men det är
              inte ett begrepp som har en stark ställning i den internationella
              diplomatin och hur man hanterar olika typer av handelsavtal eller
              avtal. Vi kan inte ta timeout i förhållande till relationer mellan
              länder, utan detta får vi nog betrakta och hantera som det är.
            </seg>
            <seg n="e7c07043">
              Jag tycker att det är bra att vi och Europeiska unionen fördjupar
              våra relationer med samtliga aktörer i denna konflikt. Det är
              en förutsättning för att vi ska kunna vara engagerade i fredsprocessen.
              Säger vi nej till det ena eller det andra mäler vi oss ut ur den
              möjliga fredsprocessen.
            </seg>
            <seg n="404dc22c">
              Jag tror dessutom att det är oerhört viktigt att vi får en utveckling
              av de ekonomiska förbindelserna i hela regionen, och då talar
              jag om förbindelserna inom regionen kanske mer än med oss. Skulle
              vi få mer handel som gynnar utvecklingen på Västbanken, mer handel
              mellan de olika länderna i hela regionen, skapar det bättre förutsättningar
              för att hantera de ekonomiska, demografiska och politiska spänningarna
              i denna för oss så betydelsefulla region.
            </seg>
            <seg n="c2969827">
              Det är det jag tycker ska vara inriktningen på den svenska politiken.
              Sedan kan vi separat diskutera vad vi tycker om Gazakriget, om
              isoleringspolitiken, om ockupationspolitiken, om bosättningspolitiken.
              Jag tror inte att det råder någon större oklarhet om vad vare
              sig den svenska regeringen eller Europeiska unionen tycker i dessa
              frågor.
            </seg>
            <seg n="8fd61266">
              Min inriktning är nu att verka för en bättre samverkan med den
              nya amerikanska administrationen för att i ett läge som kan komma
              att bli lite mer krävande i samband med den nya israeliska regeringen
              fortfarande bibehålla möjligheterna till att faktiskt medverka
              till den fredsprocess som ter sig väsentligt mer besvärlig nu
              än för sex månader sedan, men där vi inte får ta detta till utgångspunkt
              för att bara slänga in handduken och säga att vi inte tycker om
              den och gå och gömma oss någonstans i den höga kalla Norden.
            </seg>
          </u>
          <note type="speaker" n="6e9003e2">
            Anf. 12 MONICA GREEN (s):
          </note>
          <u who="monica_green_0b84cd" xml:id="i-2abdd7193c5be8b5-2" n="8044d25d">
            <seg n="7bd0414d">
              Herr talman! Det är bra att Carl Bildt vill vara konstruktiv,
              och jag hoppas att han kommer att använda sig av ordförandeskapet
              i EU på ett bra sätt och försöka hitta lösningar i PalestinaIsrael-konflikten.
            </seg>
            <seg n="8f75373f">
              Jag beklagar att det finns ledamöter som bara tar ställning för
              den ena sidan och som i stort sett påstår att det inte spelar
              någon roll vad man gör med det palestinska folket, för det är
              något slags vedergällning som Israel har rätt till. Jag beklagar
              sådana uttalanden.
            </seg>
            <seg n="ee5458bb">
              För oss är det viktigt att prata med båda sidor. Socialdemokraterna
              har under lång tid varit nere i både Palestina och Israel. Vi
              har träffat folk från Knesset. Vi har träffat folk från Palestina,
              och vi har diskuterat på olika sätt. Vi har tagit upp den förbannade
              muren med parlamentariker från Knesset. Vi har tagit upp frågor
              om hur det är att stänga in ett folk. Även om man är vänner från
              början och människor blir instängda i ett rum och inte får gå
              ut annat än när de blir utsläppta av vakter träter till slut även
              vänner. Att det kan bli så kanske även vissa moderata ledamöter
              kan förstå.
            </seg>
            <seg n="b4879b7c">
              Det finns krafter som vill att det palestinska folket inte ska
              vara enigt. Det finns krafter som verkar för att de inte ska tala
              med varandra. Det är precis så man kan fortsätta att härska över
              det palestinska folket, om de inte är sams. Man har svårt att
              hitta lösningar i sådana fall.
            </seg>
            <seg n="c4f37a05">
              Vi ska ju verka för att det palestinska folket talar med varandra
              och uppmuntra att det blir en samlingsregering där. Vi ska tala
              med båda sidor. Vi vill ha avtal inom handeln som ställer krav
              på mänskliga rättigheter. Det är det viktigaste som Hillevi Larsson
              ville ha sagt med den här interpellationen.
            </seg>
          </u>
          <note type="speaker" n="15dca751">
            Anf. 13 Utrikesminister CARL BILDT (m):
          </note>
          <u who="unknown" xml:id="i-a18b84e49ba8b7cb-5" n="6fda41e4">
            <seg n="e343f050">
              Herr talman! Ska jag hålla ett slutanförande nu? I det ska jag
              bara upprepa det jag har sagt tidigare.
            </seg>
            <seg n="ff69b468">
              Vi har haft åtskilliga tillfällen att diskutera sakinnehållet
              i konflikten och kommer säkert att ha fler, men när det gäller
              just det här har jag försökt att använda debatten enbart till
              att bringa viss ordning i begreppen. Det tycker jag att vi så
              småningom har lyckats med.
            </seg>
            <seg n="05feb9bd">
              Vi har ett associeringsavtal. Vi strävar efter sådana associeringsavtal
              med andra länder i regionen. Vi tycker att det är viktigt att
              närma sig alla länder och alla stater när det gäller att försöka
              påverka fredsprocessen. Vi tror inte på handelssanktioner. Vi
              tror snarare på utveckling av handelsförbindelserna för att långsiktigt
              verka för mänskliga rättigheter, fred och en demokratisk utveckling.
            </seg>
          </u>
          <note n="fddf5bf6">
            Överläggningen var härmed avslutad.
          </note>
          <note n="0b1e6587">
            9 § Svar på interpellation 2008/09:327 om höga chefers bonusar
            och arvoden i storföretag
          </note>
          <note type="speaker" n="751b9611">
            Anf. 14 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-6" n="6fda41e4">
            <seg n="c282484f">
              Herr talman! Sven-Erik Österberg har frågat mig vilka konkreta
              åtgärder regeringen avser att vidta för att svenska storföretag
              ska verka för att endast så kallade rimliga ersättningar och arvoden
              betalas ut till höga chefer med flera samt vilka konkreta initiativ
              som regeringen avser att ta för att stävja ett alltför vidlyftigt
              bonussystem i storföretag.
            </seg>
            <seg n="6bcc426f">
              Bonusar är en viktig fråga som berör många människor. Jag har
              tidigare diskuterat framför allt bonusar i banksektorn och hur
              bonusar generellt har varit en bidragande orsak till framväxten
              av den globala finansiella instabilitet vi har upplevt sedan i
              höstas. Ett av problemen med bonusar är att de har uppmuntrat
              till extremt stort risktagande, vilket försatt många finansiella
              aktörer i svåra situationer. Därför har vi starka skäl att diskutera
              och hitta regelverk för rörliga ersättningar inom den finansiella
              sektorn.
            </seg>
            <seg n="3fbf48f9">
              Vad gäller statliga bolag är det viktigt att styrelserna fattar
              beslut utifrån det ansvar de har att vårda allmänhetens förtroende.
              Ersättningar i den statliga sektorn bör vara rimliga och präglas
              av måttfullhet. Felaktigheter och övertramp bör alltid korrigeras.
              Jag vill särskilt understryka vikten av att de nu tar sitt ansvar
              och lever upp till gällande regelverk.
            </seg>
            <seg n="2f264874">
              Vi har ett ramverk som ger ledande befattningshavare i företag
              med statligt ägande riktlinjer för hur de ska agera. Men i ljuset
              av den senaste tidens händelser ser vi nu över regelverket.
            </seg>
            <seg n="6942cf6f">
              På det internationella planet förs nu diskussioner om vikten
              av fungerande regelverk och riktlinjer kopplade till långsiktig
              lönsamhet där även samhällsintresset vägs in. Kan vi i dessa samtal
              framgångsrikt hitta lösningar har vi förutsättningar att ta fram
              ett internationellt regelverk under våren.
            </seg>
          </u>
          <note type="speaker" n="144b6e5c">
            Anf. 15 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-27bd2594e84caae1-0" n="0d5a411f">
            <seg n="018c509e">
              Herr talman! Tack för svaret! Den här debatten har vi mitt i
              den situation som råder i Sverige i dag, en lågkonjunktur där
              jobben försvinner på löpande band. Senast förra veckan varslades
              nästan 4 000, det vill säga 3 800 personer. Det finns mycket oro
              ute i det svenska samhället. Vad händer med mig när jag inte kan
              få behålla jobbet, med en dålig a-kassa, som Anders Borgs regering
              har försämrat drastiskt under den här perioden, och inga arbetsmarknadspolitiska
              åtgärder?
            </seg>
            <seg n="5fed1623">
              Samtidigt som det här ligger på näthinnan för svenska folket
              pågår det en ordenlig debatt om bonusar i det svenska näringslivet,
              där man på löpande band tycker att man ska förse sig med ökade
              gratifikationer trots att verksamheten i många fall uppvisar mycket
              dåliga resultat. Det var bakgrunden till min interpellation.
            </seg>
            <seg n="ba52b8f0">
              Jag har noterat att finansministern flera gånger har sagt sig
              inte tycka om bonusar och tyckt att man ska ta sitt ansvar. Jag
              har noterat att finansministern också har haft åsikter om bankerna.
              Han har inte velat göra någonting själv utan har uppmanat bankkunderna
              att ringa och klaga på sin bank. Jag funderar på om finansministerns
              råd nu när Volvo diskuterar sina bonusar är att man ska gå till
              sin lokala Volvohandlare och klaga på dem också, eller har regeringen
              tänkt göra någonting? Det var bakgrunden till min interpellation.
            </seg>
            <seg n="ed4cb0f2">
              Under resans gång visar det här sig vara än mer flagrant än jag
              någonsin hade trott. Jag noterar att vice statsministern redan
              direkt efter valsegern 2006 talade om att nu skulle man ha möjlighet
              till bonus till chefer i statliga bolag igen. Det visade sig sedan
              att så sent som den 3 juli 2008 fattade regeringen ett beslut
              där man öppnade den här möjligheten för statliga verksamheter
              i synnerhet och även en möjlighet att på chefsnivå ta ut bonus.
            </seg>
            <seg n="2aac5201">
              Jag måste ställa en rak fråga till finansministern: Vad tänkte
              regeringen den 3 juli 2008? Vi såg ju att lågkonjunkturen kom.
              Vi såg att arbetsmarknaden stramades upp. Vi såg att de ekonomiska
              förutsättningarna stramades upp. I det läget öppnar man för ökade
              möjligheter till riktade belöningssystem inom den statliga verksamheten.
              Inte minst har utfallet av detta blivit att AP-fonderna faktiskt
              har uppvisat en förlust i storleksordningen 200 miljarder på ett
              år. Till det ger man bonusar! Hur tänkte regeringen? Hur resonerade
              regeringen?
            </seg>
            <seg n="d851d52e">
              Jag såg Uppdrag granskning , som många andra svenskar gjorde
              förra veckan, där regeringsföreträdarnas förklaringar fick det
              att framstå som att det inte finns en enda positiv grej med att
              ge bonusar till chefer. Då blir jag ännu mer förvånad över hur
              snabbt man har ändrat uppfattning, på ett halvår. Tydligen måste
              man i varje fall den 3 juli ha tyckt att det fanns någon fördel
              med det här systemet. Jag skulle vilja ha svar på det. Hur tänkte
              regeringen i det här läget? Och vad tänker regeringen göra åt
              det här nu? Man ska se över systemet.
            </seg>
            <seg n="07e13e9c">
              Nu riktar man sig till och klagar på att bolagsstyrelserna inte
              har tagit sitt ansvar. När jag läser vad man införde den 3 juli
              kan jag säga att det är som att ge barn lördagsgodis på lördagen
              men på söndagen ställa dem i skamvrån därför att de har ätit upp
              sitt lördagsgodis. Det är ungefär så regeringen agerar. Först
              öppnar man för AP-fonderna: Det här systemet kan ni använda. När
              de har använt det säger man: Nej, fy skam, så där skulle ni inte
              ha gjort.
            </seg>
            <seg n="f3d23f7a">
              Jag tycker att det vittnar om en väldigt dålig ledning i regeringen
              när det gäller hur man hanterar sådana här frågor. Det är skamvrån
              för regeringen på den här punkten, tycker jag.
            </seg>
          </u>
          <note type="speaker" n="e7ec9c03">
            Anf. 16 THOMAS ÖSTROS (s):
          </note>
          <u who="thomas_ostros_ed884d" xml:id="i-77adfe7803f51ead-0" n="f0f00fea">
            <seg n="d99941af">
              Herr talman! Det har sannerligen varit en intensiv debatt den
              senaste veckan. Rubrikerna har varit många. Finansministern talar
              med dubbel tunga. Finansministern har inte bara kostat på sig
              en moral utan har dubbel moral.
            </seg>
            <seg n="8f5eefcc">
              Orsaken till detta är att Uppdrag granskning har redovisat just
              den sorts dubbelpolitik som finansministern har drivit. Bland
              annat är det en teaterföreställning som skulle ha kunnat kvalificera
              till Dramatens scenskola, med upprördhet över bonusar och bonusar
              som roten till allt ont. Det är en punkt där jag och finansministern
              faktiskt skulle kunna vara överens.
            </seg>
            <seg n="a5a70c2d">
              Samtidigt inför regeringen själv ett bonusdirektiv till statliga
              bolag om att öka bonusarna och se till att man får bonusar för
              att det på något vis skulle vara bra.
            </seg>
            <seg n="f701b8a0">
              När finansministern har svarat på frågor om bonusdirektiv till
              statliga bolag har finansministern inte varit riktigt så tydlig
              som man kan kräva av ett statsråd i regeringen. Det låter nästan
              som att finansministern inte var med på att bonusdirektiven skulle
              ges.
            </seg>
            <seg n="5abb8a47">
              Hur var det för några månader sedan när regeringen fattade beslut
              om att införa bonusdirektiv till statliga bolag? Var finansministern
              för det eller emot det? Eftersom jag aldrig har hört talas om
              ett regeringsbeslut som en finansminister inte har varit med på
              då kan man knappast vara en stark kraft i regeringen får vi utgå
              från att finansministern tyckte att det var bra och var pådrivande
              för att införa generösa bonusregler i statliga bolag. Ni tog bort
              det generella motstånd mot bonusar i statliga bolag som har gällt
              sedan 2003. Varför? Ni fördubblade taket för incitamentsprogram
              i statliga bolag. Varför? Det mest märkliga är att ni tog bort
              förbudet mot att ge någon typ av ekonomisk belöning i form av
              incitamentsprogram vid förlust. Varför tyckte finansministern
              att det var viktigt att statliga företag ska ge bonus vid förlust?
              Ni tog bort förbudet. Dessutom öppnade ni för att ge bonusar till
              ledningsgrupper och chefsgrupperingar. Det program som fanns tidigare
              handlade om att alla anställda kunde få en eller två månadslöner
              vid exceptionella tillfällen, men ni öppnade för att det skulle
              ges bara till ledande personer.
            </seg>
            <seg n="1282ac62">
              När man lyssnar på finansministern låter det som att han var
              emot förbudet att ge bonusar vid förlust. Vad var poängen med
              det? Varför öppnade man för bara några månader sedan för bonusar
              i statliga bolag? Är det inte så att bonusar öppnar för ökat risktagande?
              Är det inte så att bonussystem gör att vi riskerar att få felaktiga
              och mer kortsiktiga beslut? Är det inte så att det vi har sett
              på finansmarknaderna i själva verket har varit ett risktagande
              som har drivits fram av allt generösare bonusprogram?
            </seg>
            <seg n="423cb7d2">
              Bara för några månader sedan ställde sig finansminister Anders
              Borg bakom generösa bonusdirektiv. Förklara för riksdagen varför
              du gjorde så.
            </seg>
          </u>
          <note type="speaker" n="31546176">
            Anf. 17 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-7" n="6fda41e4">
            <seg n="e12f6db1">
              Herr talman! Låt oss gå till grundproblemet. Vi har haft en betydande
              instabilitet på de finansiella marknaderna. I några fall kan vi
              se att den är direkt kopplad till företag, framför allt stora
              amerikanska investmentbanker som är oreglerade och som har en
              bonuskultur präglad av överdrifter och girighet. Det har undergrävt
              stabiliteten i ansvarstagandet i agerandet på de finansiella marknaderna,
              och det är ett problem. Det är därför vi nu för en omfattande
              diskussion inom Ekofin, G 20 och IMF om hur vi ska hitta en långsiktig
              reglering av ersättningssystemen i de finansiella företagen, gärna
              med en koppling till en översyn från Finansinspektionen.
            </seg>
            <seg n="92719b93">
              Någon sådan diskussion fanns inte tidigare. Vi kan inte notera
              om den svenska regeringen tidigare har haft en stark uppfattning
              eller varit pådrivande i frågan. Nu är den svenska regeringen
              starkt pådrivande.
            </seg>
            <seg n="220a426f">
              Det är naturligtvis mycket tveksamt att det ska gå att betala
              ut bonusar på lönsamhet som bygger på att man deltar i statliga
              program. Det är inte som Sven-Erik Österberg säger, nämligen att
              ingenting händer. Staten garanterar hundratals miljarder för banker
              med betydande bekymmer, och det är naturligtvis en grund till
              den lönsamhet dessa banker i dag har.
            </seg>
            <seg n="4882869d">
              Nu säger Sven-Erik Österberg att jag ska förklara hur det ligger
              till med löner och ersättningar, att det är flagranta övertramp
              som regeringen har gjort. Låt oss blicka tillbaka på AP-fonderna
              och få en bild av detta.
            </seg>
            <seg n="dcb93ede">
              År 2001 öppnade regeringens direktiv för AP-fonderna att tolka
              det som att de kunde gå över till att använda sig av rörliga bonussystem.
              Man landade på bonusar på sex till tio månadslöner i AP-fonderna.
              Det var något som den dåvarande regeringen som jag minns det var
              Bosse Ringholm ansvarig upplevde som ett bekymmer. Då lade man
              på en begränsning. Den föranledde mycket kraftiga lönehöjningar
              på mellan 25 och 30 procent i AP-fonderna. Så småningom kom det
              också till 2006 att tredje AP-fonden om jag minns det rätt återinförde
              bonusprogram. Om jag minns historien rätt var Sven-Erik Österberg
              vid det tillfället finansmarknadsminister.
            </seg>
            <seg n="16ffe11a">
              Det här är inte den enda diskussionen vi har haft om ersättningar
              i de statliga systemen. Jag fick en fråga av Thomas Östros om
              varför bonussystem är så viktiga. Låt mig svara på följande sätt
              genom att citera Thomas Östros när han sade att dessa uppdrag
              är viktiga och att bästa möjliga ska rekryteras, och det kan innebära
              löner som blir högre än vad många i allmänheten tycker är rimligt.
              Som jag minns det var det ett citat kopplat till att Postens vd
              hade fått en gratifikation på 400 000 kronor för att man uppfattade
              att han hade drivit en framgångsrik verksamhet.
            </seg>
            <seg n="e44f6ef9">
              Sanningen är att vi alla har anledning att ompröva hur bonussystemen
              ska fungera. Bankerna har anledning att göra det. Bankernas ägare
              har den anledningen. Vi som stat har den anledningen inte därför
              att det i största allmänhet är en rolig politisk debatt, utan
              därför att det är kopplat till något allvarligt, det vill säga
              grunderna för finansiell stabilitet. Risktagande i banksektorn
              är mer allvarligt än på många andra områden. Därför måste det
              finnas en vettig reglering på området, och det är det vi försöker
              eftersträva. Den måste naturligtvis vara internationell.
            </seg>
            <seg n="cd8bfb58">
              Sedan ska vi naturligtvis fortsätta att utveckla diskussionerna
              om de statliga ersättningssystemen, men det ska vi naturligtvis
              också göra utifrån den historiska erfarenheten. Vi ska naturligtvis
              dra nytta av de lärdomar vi har från tidigare erfarenheter, och
              det kan naturligtvis finnas skäl att se över både antal månader
              och andra regleringar. Uttalanden om dubbelmoral från herrar Östros
              och Österberg är något man blir lite förvånad över när man ser
              tillbaka på historien om AP-fonder och statliga företags ersättningssystem.
            </seg>
          </u>
          <note type="speaker" n="1a8c59c1">
            Anf. 18 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-27bd2594e84caae1-1" n="0d5a411f">
            <seg n="ca3f3bf5">
              Herr talman! Jag tycker mig se i svaret att finansministern försöker
              glida ifrån det ansvar och de frågor som både jag och Thomas Östros
              ställde. Vi undrade varför man fattade beslutet den 3 juli 2008.
              Vad var det som var så påtagligt då att man behövde göra dessa
              förändringar?
            </seg>
            <seg n="aeb64e38">
              Till historien kan man säga vad den förra regeringen gjorde bland
              annat för hela belöningssystemet i näringslivet. Det fanns en
              etikkommission som före detta finansminister Åsbrink ledde. Man
              skulle komma överens om hanteringen av en rad olika delar. Jag
              minns särskilt att Investor presenterade hur de tänkte hantera
              detta inom deras sektor. De skulle ta ett gemensamt tag för att
              kunna ha ersättningar som kan attrahera bra personer men samtidigt
              framstå som rimliga i medborgarnas ögon.
            </seg>
            <seg n="ad408e4d">
              Det här var precis vad som gjordes 2003 när man såg att det som
              utvecklades i AP-fonderna inte var rimligt. Det var Gunnar Lund
              som på den tiden stramade upp detta och sade att det inte skulle
              vara bonussystem på ledningsnivå i statliga bolag och AP-fonder,
              av det skälet att det blev orimliga följder. Man kunde inte hantera
              detta i styrelserna på ett sätt som harmoniserade med vad som
              i samhället ansågs vara rimligt. Det var skälet till att det stramades
              upp.
            </seg>
            <seg n="15c4d867">
              Jag kan försäkra Anders Borg att trycket från fonderna själva,
              från ledningarna och många gånger från styrelserna har varit att
              de vill ha bonusar. Argumentationen har varit att om de inte kan
              ge bonus kan de inte behålla personal. Men det har visat sig att
              det inte stämmer i verkligheten.
            </seg>
            <seg n="916e3c2c">
              Anders Borg tar själv upp i argumentationen vad som har varit
              problemet med finanskrisen. Då framstår det som ännu märkligare
              att man fattar detta beslut i juli 2008. Tänkte man att det inte
              skulle bli dessa effekter i Sverige?
            </seg>
            <seg n="a0d7b214">
              Jag sade tidigare att regeringsföreträdare, inklusive finansministern,
              nu uttrycker att det egentligen bara är problem med bonusar. Man
              tar onödigt stora risker som gör att man kan fatta fel beslut
              och att förlusterna kan bli stora.
            </seg>
            <seg n="95d0f95d">
              Sanningen, finansminister Anders Borg, är att finansministern
              står som en åsna mellan två hötappar, bland annat den traditionella
              linjen i den moderata ideologin om belöningssystem, det vill säga
              att den som kan ta för sig, den som finns vid samhällets topp,
              har rätt att ta ut den belöning som över huvud taget är möjlig.
              Så har det låtit genom alla tider. Dessa system har ständigt försvarats.
            </seg>
            <seg n="7b86cbd3">
              Samtidigt, med ministerns nya image att framstå som folkets företrädare,
              har Anders Borg naturligtvis förstått att svenska folket inte
              gillar det här, utan tycker att det är ganska orättvist att vissa
              tar för sig på ett sätt som är helt abnormt i en situation där
              andra till och med kanske får sänka sin lön.
            </seg>
            <seg n="64a1f46b">
              Det är väl där finansministern står just nu: å ena sidan på folkets
              sida och å andra sidan det som alltid har burit Anders Borg i
              hans politiska gärning grundideologin från den rörelse han representerar.
              Det är väl det som är problemet, och det är väl därför det blir
              så här tokigt.
            </seg>
            <seg n="d275dc02">
              Det var precis den tanken som fanns den 3 juli också. Om Anders
              Borg inte vill svara kan jag försöka lägga orden i munnen på honom.
              Det var precis det som förelåg där också. Det var det som startade
              med vice statsministern redan direkt efter valvinsten, att man
              skulle återinföra det här. Det har väl varit en återkommande fråga
              i regeringen ständigt, kan jag tänka kanske inte minst från vice
              finansministern. Och sedan har regeringen i vanlig ordning fattat
              ett kollektivt beslut att återinföra det här. Jag ska inte säga
              att det var för att få lugn, men jag kan tänka mig hur diskussionen
              har gått. Det är väl precis det som är fallet. Nu har effekterna
              visat sig, och de är helt orimliga.
            </seg>
          </u>
          <note type="speaker" n="a6162540">
            Anf. 19 THOMAS ÖSTROS (s):
          </note>
          <u who="thomas_ostros_ed884d" xml:id="i-77adfe7803f51ead-1" n="f0f00fea">
            <seg n="7275ba8c">
              Herr talman! Det är klart att det sticker i ögonen på folk. Här
              lever vi i mycket tuffa ekonomiska tider. Tiotusentals människor
              blir arbetslösa. Kraven på lönesänkningar sprider sig runt omkring.
              Nu senast är det i Älmhults kommun, där Centerpartiet vill att
              de kommunalanställda ska frysa sina löner och inte få ut sina
              avtalade löner. Överallt får människor vrida och vända på slantarna,
              inte minst de människor som har blivit arbetslösa och som innan
              dess knuffats ut från a-kassan på grund av Anders Borgs dramatiska
              avgiftshöjningar.
            </seg>
            <seg n="92fb1a69">
              Ska man komma ur en kris krävs det sammanhållning. Det krävs
              att man fördelar bördor rättvist. Det krävs att man inte utser
              sina gullgossar medan folk i övrigt kämpar för att klara sig under
              väldigt tuffa tider.
            </seg>
            <seg n="be055137">
              Precis i det ögonblicket, när Sverige är på väg med full kraft
              in i en ekonomisk kris, fattar regeringen beslut om generösa bonusdirektiv
              till statliga bolag.
            </seg>
            <seg n="9c5ef24d">
              Jag ställer en ganska enkel fråga till Anders Borg som han undviker.
              Han undvek den väldigt skickligt också när journalisterna frågade
              honom under torsdagen, fredagen och lördagen.
            </seg>
            <seg n="a20ed91c">
              Var du för eller emot att det skulle beslutas om generösa bonusdirektiv?
              Det fattades beslut i juli. Hade finansministern sagt ja eller
              nej till dessa?
            </seg>
            <seg n="c63d96f4">
              Eftersom jag utgår från att du sade ja, hur tänkte du när du
              fattade beslut om att öka möjligheterna till bonus när vi var
              på väg in i en mycket svår ekonomisk kris?
            </seg>
            <seg n="7eb16517">
              Hur tänkte du särskilt i fråga om när statliga bolag går med
              förlust? Då vill Anders Borg att man ska kunna få bonus.
            </seg>
            <seg n="81bf3b0c">
              Vi införde strikta bonusregler 2003. Om det skedde övertramp
              i statliga bolag fick de omedelbart en reaktion från regeringen.
              Men ni har gjort tvärtom. Ni införde generösa bonusregler för
              några månader sedan, ivrigt påhejade av landets finansminister,
              när Sverige var på väg in i en djup ekonomisk recession.
            </seg>
          </u>
          <note n="3264cf63">
            Svara på frågorna, Anders Borg!
          </note>
          <note type="speaker" n="b1082742">
            Anf. 20 CARL B HAMILTON (fp):
          </note>
          <u who="unknown" xml:id="i-4f00fcef98f93b52-0" n="6fda41e4">
            <seg n="bc6d946c">
              Herr talman! Bonusar är ett väldigt knepigt problem och en knepig
              fråga i politiken. Det är jämförbart med vapenexporten: Det blir
              aldrig bra hur man än gör det. Men precis som med vapenexporten
              är bonusar väldigt svåra att undvika om man ska få andra delar
              av politiken att hänga ihop, nämligen till exempel pensionsförvaltningen.
            </seg>
            <seg n="5156713c">
              Vi vill ju inte att de som ska förvalta offentliga pensioner,
              till exempel i AP-fondssystemet, ska ha sämre förvaltare än andra
              på marknaden. Varför ska de privata livförsäkringsbolagen ta de
              bästa förvaltarna medan våra offentliga pensioner ska förvaltas
              av personer som är mindre kompetenta?
            </seg>
            <seg n="9afc1d9f">
              Det är ett grundläggande problem. Vi försöker lösa det genom
              att ge begränsade bonusar. Men jag håller med om att detta är
              en konflikt.
            </seg>
            <seg n="6dec651a">
              Om vi tar det offentliga är ett väldigt enkelt lackmustest på
              vad som är rimligt och inte att bonusar i offentlig sektor ska
              kunna motiveras offentligt på ett trovärdigt sätt. Det var inte
              riktigt så i tv-programmet, som har varit utgångspunkten för några
              inlägg här.
            </seg>
            <seg n="76618d05">
              Det är helt klart att det är ett nytt läge efter det att finanskrisen
              exploderade i Europa i början på hösten, detta att bonusar och
              rörliga ersättningar driver risktagandet i privat sektor och att
              de banker som ska motta statens stöd naturligtvis inte ska ha
              sådana här system. Det säkerställde också regeringen redan i höstas.
            </seg>
            <seg n="576da1ad">
              Det är ganska självklart det har finansministern sagt i ett annat
              sammanhang att om man gör stora förluster blir det väldigt konstigt
              om det betalas ut bonusar. Så är det naturligtvis. Det går aldrig
              att förklara för normalbegåvade eller överbegåvade människor att
              man ska ha belöningar i offentlig sektor vid förluster och en
              allmän nedgång i ekonomin. Sådana system är oförsvarliga, särskilt
              i ett läge som det nuvarande när sammanhållningen i samhället
              kanske är viktigare än vid andra tillfällen, som har sagts här,
              just beroende på den ekonomiska krisen.
            </seg>
            <seg n="bfdd004a">
              När det väl är sagt borde diskussionen här vara lite mer principiell:
              Hur ska man i de offentliga systemen och de offentliga pensionssystemen
              när de förvaltas men också i offentliga bolag hantera detta att
              personal i andra delar av arbetsmarknaden får den här typen av
              rörliga ersättningar? Ska staten sitta med armarna i kors och
              säga att de personer som är mer kompetenta och kan få bättre villkor
              får gå till den privata sektorn medan den statliga sektorn ska
              ha de något mindre kompetenta eller mindre konkurrenskraftiga?
            </seg>
            <seg n="5919a4a7">
              Var och en borde fatta att det inte heller är något bra system.
              Då kan man i och för sig säga att det bästa är att vi avskaffar
              statligt ägda företag. Men det är ju Socialdemokraterna emot.
              I och för sig förefaller det ibland vara ett bra argument för
              att bli av med en del företag i den statliga sektorn att man delvis
              kommer ifrån den här målkonflikten.
            </seg>
            <seg n="14201077">
              Med facit i hand kan man säga att det beslut i somras som det
              har hänvisats till underförstått var dålig tajmning. Det är väldigt
              svårt att inte säga, som finansministern också har sagt, att den
              här frågan får vi ta ett varv till med. Så enkelt är det.
            </seg>
          </u>
          <note type="speaker" n="3cf72fd2">
            Anf. 21 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-8" n="6fda41e4">
            <seg n="4b71fc2d">
              Herr talman! Låt oss vara tydliga med att det som framkom i Uppdrag
              granskning och den diskussion som följt av det naturligtvis är
              någonting som regeringen måste förhålla sig till, någonting som
              vi måste diskutera och pröva internt.
            </seg>
            <seg n="c1856ce3">
              Vad som kanske är än mer väsentligt är det som har hänt under
              hösten, när bonusekonomin framför allt i USA och amerikanska investmentbanker
              har lagt grunden för en ekonomisk kris vars storlek och omfattning
              vi inte har upplevt på många år. Det finns många orsaker till
              denna kris överbelåning och brister i den ekonomiska politiken
              i många länder men det går inte att komma ifrån att det har satt
              hela frågeställningen om spekulationer och ersättningar som driver
              fram omfattande risktagande i centrum. Banker är speciella. De
              är i grunden garanterade så länge de är systemviktiga i den statliga
              ekonomin. Det vet vi alla. Följaktligen har vi också anledning
              att se över deras göranden och låtanden och koppling till finansiell
              stabilitet.
            </seg>
            <seg n="ed138c5d">
              Höstens utveckling gör att det är självklart att man måste se
              över också statens regelverk, såsom skett många gånger tidigare.
              Jag tycker att det är alldeles självklart att vi ska göra det
              och återkomma med vad slutsatserna av den prövningen blir.
            </seg>
            <seg n="5b59898c">
              I den politiska dimensionen vill Österberg och Östros att jag
              ska ställas till svars för dubbelmoral. Det är naturligtvis en
              standardanklagelse från oppositionen, så man kan inte gärna ha
              en invändning mot att den reses. Men låt mig påpeka att vi måste
              ha två sakförhållanden klara för att den anklagelsen ska kunna
              riktas från Österberg och Östros.
            </seg>
            <seg n="5c8e01b0">
              Det första är att den tidigare regeringen, som båda dessa herrar
              satt i, inte bidrog till att det betalades ut bonusar i offentlig
              verksamhet och i all synnerhet inte statliga företag och AP-fonder,
              eftersom de nu nämnts av de två herrarna.
            </seg>
            <seg n="6be8bd1d">
              Det andra är att det måste vara uppenbart och alldeles tydligt
              att herrarna Östros och Österberg vid alla tidpunkter under sitt
              regeringsinnehav bidrog till att stoppa bonuskulturen.
            </seg>
            <seg n="dc866908">
              Om de två förhållandena är uppfyllda är jag beredd att acceptera
              anklagelsen. Men så är det naturligtvis inte.
            </seg>
            <seg n="e781366d">
              Vi har ju märkt att man här i de egna inläggen talar om att man
              ändrade regelverket. Vi vet hur det var. År 2001 lades ett regelverk
              fast som ledde till att man i AP-fonderna hade bonusar på upp
              till tio månadslöner. Sedan skärpte man regelverket. Det ledde
              till mycket kraftiga lönehöjningar, på 2530 procent. Bara några
              år senare återkommer bonusarna under den tid då Sven-Erik Österberg
              är finansmarknadsminister.
            </seg>
            <seg n="f1a9d37c">
              Thomas Östros säger att jag måste stå till svars för den här
              kulturen och för vad den betyder. Han säger: Vi skärpte regelverket
              2003. Sedan har han själv stått här i riksdagens talarstol och
              på ett talande sätt försvarat och diskuterat utifrån att vi haft
              mycket kraftiga så kallade gratifikationer inom statlig sektor.
              Jag uppfattar att 400 000 kronor utbetalades till Postens vd i
              gratifikation efter år 2003, men jag kan ha missförstått detta;
              i så fall får jag beklaga det. Men jag har uppfattat att det skedde
              en utbetalning av 400 000 kronor. 800 000 disponerades för ledningsgruppen.
              Men att de utbetalningarna skedde efter år 2003 i Posten kan jag
              ha missförstått.
            </seg>
            <seg n="4d328505">
              Jag tror att vi alla bör ta den här diskussionen på den bog som
              Carl B Hamilton antyder. Vi måste se igenom ramverket för hur
              ersättningar ska betalas ut i de statliga organisationer vi har
              och inte minst i banksystemet som är kopplat till finansiell stabilitet.
            </seg>
            <seg n="1f2222da">
              Människor tenderar att göra det man uppmuntrar dem till. Ger
              man mycket starka drivkrafter till risktagande är risken påtaglig
              att människor också agerar där risken blir satt åt sidan. Man
              försöker göra kortsiktiga vinster och utsätter därmed sparare
              och stat för stora risker. Låt oss ta den diskussionen seriöst,
              låt oss hitta ett internationellt regelverk och en översyn och
              låt oss göra någonting som kan föra in den här diskussionen så
              att den blir framåtblickande och konstruktiv!
            </seg>
          </u>
          <note type="speaker" n="0dd7a7cc">
            Anf. 22 SVEN-ERIK ÖSTERBERG (s):
          </note>
          <u who="sven-erik_osterberg_05c934" xml:id="i-27bd2594e84caae1-2" n="0d5a411f">
            <seg n="b771a00f">
              Herr talman! Nu har finansministern en möjlighet till att svara
              på den fråga som har ställts: Hur tänkte man den 3 juli 2008 när
              man ändrade de regler som den tidigare regeringen hade infört
              år 2003, och var Anders Borg för eller emot precis som Thomas
              Östros varit inne på? Jag kan inte tänka mig att finansministern
              inte hade någon uppfattning när man fattade det här beslutet,
              för så illa kan det väl ändå inte vara.
            </seg>
            <seg n="71cd4fc4">
              Endera var finansministern för eller också var han emot, så svara
              på frågan! Om inte måste jag konstatera att vi har en finansminister
              som inte hade någon uppfattning i frågan då beslutet fattades.
              Det blir ju resultatet av den här diskussionen om frågan inte
              kan besvaras.
            </seg>
            <seg n="ac740398">
              Det som Carl B Hamilton säger är intressant, tycker jag, för
              han rör sig väl helt enkelt närmare sanningen kring hur det diskuterades.
              Om man hade vetat att det skulle bli så eländigt hade man väl
              inte infört det här; så var det väl. Som grund ligger alltid att
              man tar en stor risk när bonussystem införs med hög risk. Men
              stora risker tas i en högkonjunktur. Det är väl ingen som tar
              stora risker i det här läget. Nu törs bankerna inte ens låna ut
              till seriösa företag. Man är nu så rädd att man till och med håller
              på att strypa näringslivet när det gäller krediter.
            </seg>
            <seg n="34c8e486">
              Alla bonussystem måste avvägas när Sverige går som allra bäst.
              Det är då bonussystemen måste kunna fungera så att stora risker
              inte tas eftersom det är då misstagen begås. Det är sällan misstag
              begås i en lågkonjunktur. Nu tar väl inte någon så stora risker,
              utan nu är det snarare tvärtom. Därför är det så viktigt att bonussystemen
              fungerar.
            </seg>
            <seg n="8e0b3979">
              Beträffande år 2006 ska jag säga att de regler som gällde 2006
              var de regler som beslutades 2003. Då skulle inte de i ledningsfunktioner
              i någon AP-fond ha någon bonus. Om så skett har det varit mot
              det regelverk som funnits. Det finns inget regeringsbeslut som
              säger att man ska ha bonusar där. I så fall har ett fel begåtts
              i AP-fonderna, något som får stå för dessa.
            </seg>
          </u>
          <note type="speaker" n="b3edb386">
            Anf. 23 CARL B HAMILTON (fp):
          </note>
          <u who="unknown" xml:id="i-4f00fcef98f93b52-1" n="6fda41e4">
            <seg n="8670dff1">
              Herr talman! Jag tycker att den här diskussionen är lite olyckligt
              fokuserad just på beslutet i fråga detta sagt inte bara för att
              jag vill skydda regeringen. Jag tycker faktiskt att det är ett
              genuint och ett principiellt väldigt viktigt problem hur man ska
              utforma ersättning till ledande befattningshavare framför allt
              i bank- och finanssektorn, som ju i huvudsak är privat men där
              man i sista hand har det här med att staten kommer in och kommer
              att garantera systemviktiga banker. Dessa systemviktiga banker
              har ett ledningssystem som gör att de i vissa situationer kan
              bli mer benägna att de riskerar, eller hur man nu vill uttrycka
              det att hamna under statlig kontroll.
            </seg>
            <seg n="f2e64352">
              Detta är ett problem som kommer att finnas vare sig vi har den
              ena eller vi har den andra regeringen. Det kommer att finnas i
              Sverige, och det kommer att finnas i andra länder. Finansministern
              säger att vi ska ha ett internationellt system för detta, vilket
              i och för sig är alldeles riktigt, tror jag. Men jag tror att
              vi också måste ha nationella system.
            </seg>
            <seg n="19386a52">
              Ibland undrar man om det alltid måste till lagliga regler och
              författningsbestämmelser för att människor ska tillämpa sunt förnuft.
              Det är precis som i det medicinska fallet som varit. Jag har inget
              svar, men min inställning rent allmänt är att man i fråga om AP-fonderna,
              som vi ju nu har diskuterat, får ha starkare, mer kompetenta och
              tuffa, människor i styrelserna som driver de här frågorna och
              som bevakar de här frågorna på ett bättre sätt.
            </seg>
            <seg n="bfc3dc75">
              Ägarna i bank- och finanssektorn måste vara starkare representerade.
              Just ägarlösa banker och finansbolag är de som, tror jag, löper
              största risken att hamna i sådana här problem. Därför ska vi åtminstone
              på den statliga sidan se till att vi har starka ägarföreträdare
              i de här sammanhangen.
            </seg>
          </u>
          <note type="speaker" n="659aa6a2">
            Anf. 24 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-9" n="6fda41e4">
            <seg n="21070108">
              Herr talman! Mot bakgrund av det som hänt under hösten det vi
              har sett i världsekonomin och konsekvenserna av det som varit
              i det internationella banksystemet är det alldeles uppenbart att
              vi har anledning att se över riktlinjerna.
            </seg>
            <seg n="4364afb9">
              Både Sven-Erik Österberg och Thomas Östros vet mycket väl hur
              regelverket ser ut. Jag är självfallet med och fattar alla beslut
              i regeringen. Beredningsordningen är ju sådan att Finansdepartementet
              är inne i allt.
            </seg>
            <seg n="b153b676">
              Låt oss gå till det som ändå är kärnan i detta. Vi har en svår
              frågeställning om ersättningar i de offentliga systemen, och vi
              har en lång historia av att dessa har omprövats. Vi hade stora
              bonusar sextio månadslöner i början av 2000-talet, då under en
              socialdemokratisk regering. Man reglerade och ersatte bonusarna
              med mycket kraftiga lönehöjningar på 2530 procent.
            </seg>
            <seg n="277b1197">
              2003 års reglering ledde alltså till en mycket kraftig ökning
              av lönenivån, av de fasta lönerna, i de här företagen. Det var
              långt utöver vad vanliga löntagare under de åren upplevde eller
              fick ta del av. Utifrån en allmän rättvisediskussion har detta
              naturligtvis också sin relevans i den här diskussionen.
            </seg>
            <seg n="3507cd7d">
              Till detta kommer att år 2006, om jag förstått det hela rätt,
              Tredje AP-fondens styrelse återinförde bonusar för fondens personal.
              Då var Sven-Erik Österberg finansmarknadsminister.
            </seg>
            <seg n="8d843b98">
              Alla dessa tre saker har jag gång på gång pekat på, men ingen
              av herrarna väljer att gå in i diskussionen därför att då faller
              hela diskussionen om min dubbelmoral. Jag måste därför upprepa
              att vad det här handlar om är att vi ska ha ett bra regelverk
              som också omfattar både privata banker och de offentliga institutionerna.
            </seg>
            <seg n="223e2433">
              Jag kan naturligtvis säga att jag tror att Sven-Erik Österberg,
              Thomas Östros och jag har samma grundhållning i frågan. Statliga
              ersättningar ska präglas av måttfullhet, rimlighet och återhållsamhet.
              Det är det vi önskar. Sedan har det på vägen skett saker och ting
              som man kan diskutera och beklaga. Men vi ska ha måttfullhet,
              rimlighet och återhållsamhet som ledord.
            </seg>
          </u>
          <note n="fddf5bf6">
            Överläggningen var härmed avslutad.
          </note>
          <note n="99ebda30">
            10 § Svar på interpellationerna 2008/09:272, 279 och 292 om begreppet
            utanförskap
          </note>
          <note type="speaker" n="5a179dde">
            Anf. 25 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-10" n="6fda41e4">
            <seg n="29d7fcea">
              Herr talman! Monica Green, Peter Hultqvist och Patrik Björck
              har alla ställt frågor som berör utanförskapet. Jag avser att
              ge ett samlat svar på frågorna i samtliga dessa interpellationer.
            </seg>
            <seg n="c528eb2e">
              Monica Greens fråga är tvådelad. Hon frågar dels vad regeringen
              avser att göra för att minska utanförskapet, dels vilka åtgärder
              regeringen avser att vidta för att klargöra hur begreppet utanförskap
              används. Peter Hultqvists fråga är av likartad karaktär. Han undrar
              vilka åtgärder regeringen avser att vidta för att klarlägga innehållet
              i begreppet utanförskap. Avslutningsvis frågar Patrik Björck vilka
              initiativ jag avser att ta så att väl definierade begrepp används
              för sysselsättningspolitiken.
            </seg>
            <seg n="f8708a23">
              Låt mig till att börja med konstatera att utanförskapet är ett
              internationellt vedertaget samlingsbegrepp för ett allvarligt
              samhällsproblem och diskuteras flitigt i ekonomiska rapporter
              från OECD, IMF och inom EU. Begreppet syftar till att belysa att
              betydligt fler än de som i statistiken räknas som arbetslösa kan
              ha arbetsmarknadsrelaterade problem. Utvecklingen på arbetsmarknaden
              måste därför följas med en bred uppsättning indikatorer. På regeringens
              initiativ pågår ett arbete med att vidareutveckla arbetsmarknadsstatistiken.
              Under hösten har de första resultaten av arbetet sett sitt ljus,
              och SCB kommer successivt att publicera nya och bättre indikatorer.
            </seg>
            <seg n="4c3d4a44">
              På Monica Greens andra fråga om vilka åtgärder regeringen avser
              att vidta för att minska utanförskapet kan jag konstatera att
              regeringen vidtagit en rad åtgärder som stärker arbetsmarknadssituationen
              för grupper med svag förankring på arbetsmarknaden. För unga och
              äldre utgörs den viktigaste åtgärden av nedsättningen av arbetsgivaravgiften.
              Unga kan få nystartsjobb redan efter sex månaders arbetslöshet.
              För äldre är subventionstiden i nystartsjobben dubbelt så lång
              som för andra grupper, och för utrikes födda finns instegsjobb.
            </seg>
            <seg n="512c2582">
              Därutöver har regeringen enligt propositionen Åtgärder för jobb
              och omställning vidtagit ett antal åtgärder för att motverka ett
              ökat utanförskap till följd av den internationella krisen. Bland
              annat föreslås ett förstärkt stöd till långtidsarbetslösa genom
              en fördubbling av kompensationen till arbetsgivare vid nystartsjobb.
            </seg>
          </u>
          <note type="speaker" n="8338a4a9">
            Anf. 26 PETER HULTQVIST (s):
          </note>
          <u who="peter_hultqvist_61d2a3" xml:id="i-67ac78edf85f71a1-2" n="6df53806">
            <seg n="4d9f4400">
              Herr talman! Tack för svaret. Utanförskap var någonting som lanserades
              i svensk politik i förra valrörelsen. Det var någonting som växte
              fram inom högerinriktade PR-byråer och var ett oväntat politiskt
              grepp. Man beskrev det som att 17 procent av svenska folket omfattades
              av det så kallade utanförskapet. Det var öppet arbetslösa, det
              var sjuka, det var heltidsstuderande, pensionerade, hemmaarbetande,
              arbetssökande, värnpliktiga. Värnpliktiga var alltså med i utanförskapet.
              Räknar man enligt den modellen var det 922 100 personer i så kallad
              bred arbetslöshet och utanförskap i oktober 2006. Räknar man på
              samma sätt handlade det i april 2008 om 5 000 personer fler. Det
              har alltså ökat.
            </seg>
            <seg n="1a539a0c">
              Min uppfattning är att beräkningsunderlaget från första början
              inte var seriöst. Det här var mer ett PR-trick, ett valrörelsegrepp,
              det handlade om att skapa uppmärksamhet, det var inte seriös politik.
              Dessutom visar nu utvecklingen av högern inte håller vad den lovar.
              Utanförskapet, om man nu ska använda det begreppet, minskar inte.
              Än mer uppseendeväckande är att man sedan valet ändrat beräkningsmetoder
              vid olika tillfällen. Först ut var moderata partisekreteraren
              Schlingmann, som slog ihop siffror från Ams och SCB och försökte
              leda i bevis att under första regeringsåret hade 164 000 färre
              personer hamnat i det så kallade utanförskapet.
            </seg>
            <seg n="ca417f71">
              Sedan kom Borg själv med en finansdepartementsmodell med så kallade
              helårsekvivalenter. Det är kanske någonting som är rätt så svårt
              att begripa sig på. Därefter har Maria Larsson, folkhälsoministern,
              påstått att antalet människor i utanförskap har minskat med 125
              000 på två år. Det är alltså så att man blandar efter vad som
              passar olika beräkningsmodeller. Man anpassar sig efter läget.
            </seg>
            <seg n="228704ef">
              Riksrevisionen har granskat detta och i sin rapport kommit fram
              till att man saknar definition. Det tycker jag är rätt så pinsamt,
              och det borde Anders Borg också tycka. Det sägs i rapporten att
              kejsaren står här naken utan kläder, fullständigt avklädd, bluffen
              är avslöjad. Det står att definitionen inte finns.
            </seg>
            <seg n="4df6d7df">
              Nu stiger antalet socialbidragstagare. Finansdepartementet räknar
              med en rejäl ökning ända fram till 2011. Även om man försöker
              dölja det under begreppet helårsekvivalenter räknar man med en
              ökning år efter år av antalet människor som inte klarar av att
              leva på annat sätt än med socialbidrag.
            </seg>
            <seg n="d6013446">
              Arbetslösheten är på väg att skena i väg från 6 till 9 procent,
              arbetslinjen är havererad, 500 000 personer har på grund av höjda
              a-kasseavgifter försatts i en situation där de i dag saknar försäkringsskydd.
              Klyftorna ökar, och ni sänker skatterna mest för de rika.
            </seg>
            <seg n="c5f7833c">
              Ni använder begreppet utanförskap på ett sådant sätt att människor
              stämplas. Uttrycket är stigmatiserande. Jag har träffat människor
              i många sammanhang som inte haft ett jobb och som har sagt till
              mig: Vet du hur det känns att ständigt få höra att man tillhör
              utanförskapet, att man inte är en fullvärdig del av samhället?
              Vet du hur det känns?
            </seg>
            <seg n="b4ac8f9b">
              Det har jag mött upprepade gånger vid olika möten. Hur har ni
              tänkt? Är det så att etablissemangets ovanifrånperspektiv är så
              självklart för er att ni inte begriper att ert ordval och sätt
              att bedriva kampanj stämplar människor, skadar människor och gör
              att de inte känner sig hemma i samhället?
            </seg>
            <seg n="6956bf70">
              När får vi se en definition av begreppet utanförskap som även
              Riksrevisionen kan acceptera?
            </seg>
          </u>
          <note type="speaker" n="e1238520">
            Anf. 27 MONICA GREEN (s):
          </note>
          <u who="monica_green_0b84cd" xml:id="i-2abdd7193c5be8b5-3" n="8044d25d">
            <seg n="83c72252">
              Herr talman! Nu vill regeringen inte låtsas om begreppet utanförskap
              längre. Man vill prata om andra saker och försöker lägga på dimridåer.
              Det är inte så konstigt. Er politik har fullständigt kraschat.
              Er politik har inte gett några som helst jobb. Er politik har
              lett till att ungdomsarbetslösheten rusar i höjden, att människor
              får gå på socialbidrag. Försörjningsstöden ökar ute i kommunerna.
              Det är er politik som har lett till att människor som vill jobba
              inte får jobba längre.
            </seg>
            <seg n="2fb394f7">
              Ni försöker påstå att det är den internationella lågkonjunkturens
              fel att människor inte får jobba längre. Men ni gick väl inte
              till val och sade: Vi kan regera bara vid högkonjunktur i det
              här landet. Blir det lågkonjunktur lämnar vi walk over. Det sade
              ni inte till väljarna. Ni borde i så fall ha sagt tydligt att
              er politik fungerar bara i högkonjunktur. Nu gjorde den inte ens
              det. De jobb som strömmade till det första året sedan ni tagit
              över var för att vi från Socialdemokraterna hade lagt grunden
              till det och för att det var högkonjunktur. Er politik gav inte
              några som helst nya jobb. Anders Borg sade i och för sig att det
              skulle ta två år innan er politik börjar bita. Anders Borg vet
              att det inte var er politik som gjorde att det tillkom nya jobb
              under 2007.
            </seg>
            <seg n="8597f55c">
              Nu vill ni inte prata om de här begreppen längre, men i valrörelsen
              gjorde ni en stor sak av utanförskapet. Ni sopade med folk som
              var föräldralediga och som gick på högskolan. Ni sopade in alla.
              Oj, vad hemskt det var att de var i utanförskap, som ni kallade
              det.
            </seg>
            <seg n="1402ecae">
              I själva verket har Sverige och den svenska modellen en sådan
              beräkningsgrund att de som kan räknas som varande i utanförskap
              i själva verket är innanför i samhället eftersom de får en form
              av ersättning. Men vad som händer nu i samhället är att det riktiga
              utanförskapet ökar, antalet människor som inte kommer att få något
              som helst skyddsnät i samhället, som hamnar utanför helt och hållet.
              Ni har försatt dem i den situationen. Ni har förskjutit dem från
              a-kassan, ni har sett till att det inte tillkommer några nya jobb,
              och ni ser till att kommunerna inte har möjlighet att vara regulatorn
              på arbetsmarknaden.
            </seg>
            <seg n="6a52aa6a">
              De människor som nu lämnar arbetsmarknaden eller ungdomar som
              inte ens får möjlighet att komma in på arbetsmarknaden får ingen
              ersättning alls. De ska leva på allmosor. De ska leva på sina
              släktingar och bekanta, och det är så högern vill ha ett samhälle.
              Man vill inte ha ett skyddsnät. Det är så här ni vill ha det i
              ett samhälle, stora skillnader. Ni gick till val på det. Det ska
              vara skillnad på folk, det ska vara större skillnader. Det är
              inte så konstigt att ni tillät bonusar, som diskuterades i den
              förra debatten. Ni har människosynen att straffa dem som har det
              svårt, de ska bara bli fattigare och fattigare, och de som har
              glidit in på en räkmacka i livet ska bara få det bättre. Det är
              er människosyn. Det är inte så konstigt att det blir så nu. Ni
              har lagt grunden för de stora skillnaderna. Nu när arbetslösheten
              ökar så dramatiskt säger ni: Vi kan ingenting göra. Det är någon
              annans fel, vi styr inte i det här landet.
            </seg>
            <seg n="d862ca91">
              Men det är ni som har sett till att människor inte har sådana
              inkomster att de räcker. Det är ni som har sänkt skatterna för
              de rika och förskjutit människor från a-kassan. Alltså är det
              ni som har sett till att det riktiga utanförskapet ökar.
            </seg>
          </u>
          <note type="speaker" n="09dded4e">
            Anf. 28 PATRIK BJÖRCK (s):
          </note>
          <u who="patrik_bjorck_b56219" xml:id="i-cc94a018a6b457c6-0" n="ecece5a8">
            <seg n="68f4550b">
              Herr talman! Tack, finansministern, för svaret på interpellationen!
              Interpellationen har, precis som Monica Green mycket riktigt konstaterade,
              stora likheter med den interpellation som vi debatterade här precis
              innan. Jag vet inte om det var någon sorts gudomlig ingivelse
              som fick de här debatterna att gå samman, för det gör att man
              på något sätt kan få en förståelse för vad den här debatten handlar
              om och varför vi lyfter fram frågan om utanförskapet igen. Den
              har vi ju diskuterat många gånger ända sedan valrörelsen 2006,
              då vi ifrågasatte det här sättet att argumentera.
            </seg>
            <seg n="4f0de949">
              Vad som har hänt nu är att Riksrevisionen också ifrågasätter
              den borgerliga argumentationen och numera den borgerliga regeringens
              sätt att argumentera i den här frågan. Det gör att den här debatten
              blir extra intressant, spännande och aktuell.
            </seg>
            <seg n="94419c6c">
              Att vi från den socialdemokratiska oppositionen länge har kritiserat
              och sett blottorna i den här typen av retorik är som sagt var
              känt. Men nu får vi stöd från Riksrevisionen i vår kritik och
              faktiskt från Riksrevisionens styrelse, där även representanter
              för de borgerliga finns med och som är tvungna att instämma i
              den kritik som Riksrevisionen ger. Sedan har jag förstått att
              finansministern i sin tur riktar väldigt skarp kritik mot Riksrevisionen
              och kallar dem för inkompetenta eller oförmögna att göra sådana
              här analyser. Jag tycker i och för sig att det är anmärkningsvärt
              att man försöker ta sig ur debatten på det sättet.
            </seg>
            <seg n="770038bd">
              I min interpellation var det väldigt lätt för mig att formulera
              mig, för jag behövde bara citera ur Riksrevisionens skrivelse:
              Avsaknaden av en klar definition av vad som utgör utanförskapet
              kan medföra problem för politikens inriktning. Om ett uttryckligt
              mål är att minska utanförskapet samtidigt som målgruppen är oklar
              kan detta innebära svårigheter att rikta åtgärder mot de grupper
              där effekten förväntas bli störst. En felaktig inriktning av politiken
              kan leda till betydande dödviktseffekter. Om utanförskapet dessutom
              används som det övergripande målet för sysselsättningspolitiken
              innebär det att andra potentiella mål, som en låg arbetslöshet,
              förlorar i vikt. Detta kan vara problematiskt då det kan finns
              starka empiriska belägg för att arbetslöshet innebär betydande
              individuella välfärdsförluster.
            </seg>
            <seg n="c0a06abc">
              Jag vill bara tillägga att det här inte är mina ord och mitt
              sätt att uttrycka mig på. Jag skulle normalt sett kanske inte
              valt den typen av uttryck. Men oavsett det tycker jag att det
              är viktigt att använda det här citatet eftersom det belyser vad
              Riksrevisionen i sin genomgång av det här begreppet har kommit
              fram till. Det är alltså en mycket, mycket förödande kritik. Då
              ska man inse att det egentligen inte är en kritik mot regeringens
              åtgärder. Man kan ju fortsätta diskutera innehållet i den politiken,
              som nu inte kan mätas på grund av att det ställs upp sådana här
              konstiga mål. Då blir debatten naturligtvis en annan debatt och
              en större debatt. Men bara för att se vidden av kritiken är det
              viktigt att ta till sig vad Riksrevisionen säger. Det ska bli
              väldigt spännande att höra hur finansministern använder sin tid
              och svarar på kritiken.
            </seg>
            <seg n="d70bb627">
              Orsaken till att man gör det här är egentligen ingenting som
              Riksrevisionen går in på, alltså den politiska delen, för Riksrevisionen
              konstaterar att regeringens argumentation och den här typen av
              begrepp inte håller. Men den politiska komplikationen är inte
              att man använder detta begrepp på grund av någon sorts dålig insikt
              i hur samhället fungerar, utan att den borgerliga regeringen använder
              det mycket insiktsfullt med en kunskap och att man försöker dölja
              sin politik. Det ska jag komma in på i mitt andra inlägg.
            </seg>
          </u>
          <note type="speaker" n="db56c246">
            Anf. 29 CARL B HAMILTON (fp):
          </note>
          <u who="unknown" xml:id="i-4f00fcef98f93b52-2" n="6fda41e4">
            <seg n="d3dac163">
              Herr talman! Jag tycker att det var intressant det som Peter
              Hultqvist sade här tidigare, nämligen att begreppet utanförskap
              växte fram som ett oväntat grepp i valrörelsen 2006 och bara var
              avsett att skapa uppmärksamhet. Ja, men ni förlorade ju valet
              på detta bland annat, inte minst enligt era egna valutvärderingar,
              så det måste nog ha varit någonting mer.
            </seg>
            <seg n="0ed43419">
              Det är en väldig underskattning av väljarna att tro att man kan
              förföra dem genom PR-byrågrepp eller att uppmärksamhetsskapande
              åtgärder av ytlig karaktär skulle lura väljarna. För egen del
              har jag nog faktiskt en högre uppfattning om väljarna och deras
              förmåga att ta ställning i politiska sammanhang än vad Peter Hultqvist
              har.
            </seg>
            <seg n="a97c6d95">
              Både Monica Green och Peter Hultqvist talade här om att det görs
              stora skillnader och att målet för regeringens politik är att
              skapa stora skillnader i samhället. Då kan man säga att på den
              punkten har regeringens politik misslyckats å det allra grövsta.
              Under de senaste tolv månaderna har väl börsen fallit med ungefär
              50 procent. Någon större förmögenhetsutjämning i det svenska samhället
              har säkert inte skett sedan kriget. Om oppositionen tror att det
              är regeringens mål att öka förmögenhetsklyftorna, är det bara
              att konstatera att det målet har den helt misslyckats med.
            </seg>
            <seg n="5fdb3b21">
              Det är intressant det som Peter Hultqvist säger, för det ligger
              en väldigt långtgående slutsats i det, nämligen att människor
              kan uppfatta det som stigmatiserande om man säger att den grupp
              de tillhör är i utanförskap. Det innebär alltså att Peter Hultqvist
              och oppositionen anser att man inte ska tala om problemen, om
              de som ingår i gruppen kan uppfatta det som stigmatiserande, att
              det är bättre att dölja problemen än att tala om dem och lyfta
              fram dem, att det är bättre att mörka problemen än att ta fram
              dem i ljuset så att man kan diskutera vilka åtgärder som kan vidtas,
              vilka statistiska mått som ska användas för att fånga problemets
              omfattning och så vidare.
            </seg>
            <seg n="3ba2011b">
              Jag tycker att det är en fullständigt förödande inställning i
              politiska sammanhang att om man har ett problem och det finns
              någon som skulle kunna missuppfatta problemets verkliga innebörd
              ska man inte tala om det. I själva verket vore det en väg rakt
              ned i det politiska helvetet, om man skulle ha handlingslinjen
              att undvika att tala om problem bara därför att det är någon som
              kan ta illa upp.
            </seg>
          </u>
          <note type="speaker" n="2e8820af">
            Anf. 30 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-11" n="6fda41e4">
            <seg n="ca42b748">
              Herr talman! Den här diskussionen handlar egentligen inte om
              ett statistiskt begrepp eller olika statistiska mått, utan den
              handlar om full sysselsättning.
            </seg>
            <seg n="38342348">
              Full sysselsättning har vi när alla som vill och kan arbeta har
              ett arbete. Spegelbilden till det är ett utanförskap. Det är när
              vi inte har uppnått full sysselsättning. Det är när människor
              som vill och kan ha ett arbete på grund av arbetsmarknadens funktionssätt,
              på grund av hur vi utformar skatter och regelverk eller på grund
              av hur vi utformar transfereringssystem hamnar utanför arbetsmarknaden.
            </seg>
            <seg n="e03aec09">
              Naturligtvis ska vi ha en god ekonomisk trygghet för människor,
              en bra inkomsttrygghet i samband med sjukdom, allvarliga funktionshinder
              eller arbetslöshet. Men den svenska arbetsmarknaden har sedan
              tidigt 70-tal gått in i en alltmer problematisk utveckling. Vi
              har haft en arbetslöshet som har kommit upp på högre nivåer. Vi
              har haft arbetsmarknadspolitiska åtgärder som har stigit som de
              ska i lågkonjunktur, men sedan stannat kvar på en hög nivå och
              cementerat att människor inte kan försörja sig på marknadsarbete.
              Vi har haft en sjukfrånvaro som har kommit upp till allt högre
              nivåer, trots att befolkningen blivit allt friskare. Både den
              upplevda hälsan och den som kan mätas i studier har förbättrats,
              och samtidigt har sjukfrånvaron ökat. Förtidspensioneringen har
              år för år ökat till nya nivåer. I många fall har det funnits en
              oro för att detta i grunden har handlat om ett bristande funktionssätt
              för arbetsmarknaden.
            </seg>
            <seg n="76a39a17">
              Full sysselsättning är eftersträvansvärt. Eftersom full sysselsättning
              är det som vi strävar efter måste vi titta på hur utanförskapet
              utvecklats. Det har gjorts under lång tid. Jag rekommenderar att
              gå tillbaka till de socialdemokratiska finansplanerna. Jag tror
              att begreppet utanförskap introducerades 1998 i Erik Åsbrinks
              budgetproposition, där också helårsekvivalenterna träder in som
              ett av de många mått man kan använda för att mäta vad detta är.
            </seg>
            <seg n="29473fd0">
              Full sysselsättning är inte ett entydigt begrepp. Vi har ingen
              statistik som säger när det råder full sysselsättning eller inte,
              utan det är ett eftersträvansvärt mål där en lång rad indikatorer
              visar om vi gör framsteg. Är det fler som långsiktigt har arbete?
              Är det färre som är arbetslösa? Är det färre som står utanför
              arbetsmarknaden än när den fungerar illa? Är det färre som är
              i sjukskrivning eller arbetslöshet? Det är viktiga frågor för
              ett samhälle eftersom arbete är så mycket mer än bara inkomst.
              Arbete är en stor del av tryggheten i livet.
            </seg>
            <seg n="f4003b30">
              Kärnan i att Socialdemokraterna har bekymmer med utanförskapet
              är att de inte riktigt vill erkänna det grundläggande problemet.
              Sverige har en arbetsmarknad som under lång tid, 30 år, har fungerat
              så att en betydande grupp och en växande grupp har ställts utanför
              den reguljära arbetsmarknaden. Det är grundproblemet som vi måste
              försöka göra något åt. Det är detta problem Socialdemokraterna
              har så svårt att förhålla sig till eftersom de då skulle behöva
              diskutera de egna systemen, de egna riktlinjerna, de egna försäkringssystemen
              och de egna regleringssystemen. Det är detta Socialdemokraterna
              har så svårt för.
            </seg>
            <seg n="7680c7fe">
              Därför är detta i grunden ingen fråga om vilket statistiskt mått
              SCB ska utveckla eller hur Riksrevisionen ser på det ena eller
              det andra utanförskapsbegreppet. Det är en fråga om den grundläggande
              skiljelinjen i svensk politik där vi i alliansen vill återupprätta
              full sysselsättning, minska utanförskapet och i åtgärd efter åtgärd
              lägga fast en arbetsmarknad där alla som vill och kan arbeta också
              ska ha en möjlighet att arbeta.
            </seg>
          </u>
          <note type="speaker" n="c5802f67">
            Anf. 31 PETER HULTQVIST (s):
          </note>
          <u who="peter_hultqvist_61d2a3" xml:id="i-67ac78edf85f71a1-3" n="6df53806">
            <seg n="dac011ae">
              Herr talman! Det här handlar om att ni i politiskt syfte använder
              begrepp som ni inte kan definiera. Ni har inget konkret svar på
              Riksrevisionens kritik. Den 25 november 2008 sade Riksrevisionen
              att det fortfarande saknas en redovisning av vilka antaganden
              som ligger bakom prognoser för utanförskapet, att olika reformers
              effekter på utanförskapet inte redovisas i de ekonomiska propositionerna
              och att det inte heller redovisas vilka grupper inom utanförskapet
              som bör och kan påverkas av regeringens politik. Men ni har inget
              att säga om detta.
            </seg>
            <seg n="39b571f4">
              För mig är det så att arbetslöshet är arbetslöshet, sjukdom är
              sjukdom, handikapp är handikapp och värnplikt är värnplikt. Det
              behövs inga utanförskapsbegrepp som stigmatiserar människor för
              att beskriva den typen av verklighet.
            </seg>
            <seg n="dac89876">
              Svara på frågan varför människor som jag möter som är i det så
              kallade utanförskapet upplever detta som negativt, stigmatiserande
              och som att få en stämpel i pannan som säger: Du är utanför; du
              är tärande och inte närande!
            </seg>
            <seg n="a4802c60">
              Det här är bara en variant på debatten som borgerligheten förde
              en gång i tiden om offentlig sektor som tärande och privat som
              närande. Ni hittar på begrepp för att nå era politiska mål.
            </seg>
            <seg n="ed1ae484">
              Borg, du talar om att bekämpa arbetslösheten. Den var 6 procent
              förra året och blir 9 procent 2010 enligt Arbetsförmedlingens
              statistik. Ni har misslyckats. Arbetslösheten ökar och socialbidragstagarna
              blir fler enligt ditt eget departement och enligt dina egna helårsekvivalenter.
              Så ser verkligheten ut i Sverige i ditt Sverige som du ansvarar
              för med dina politiska åtgärder.
            </seg>
            <seg n="4d384e6d">
              Människor som lämnar a-kassan står utan försäkringsskydd. Så
              ser det ut i ditt Sverige, Anders Borg. Ni kör ut människor i
              det ni själva kallar utanförskap.
            </seg>
            <seg n="89e496e5">
              Vi har en statsminister som säger att det bara går att påverka
              arbetslösheten marginellt och att ingen regering kan göra något
              åt detta.
            </seg>
            <seg n="3b744ecd">
              Borg, du talar om full sysselsättning. Delar du inte Fredrik
              Reinfeldts uppfattning? Tar du avstånd från hans uppfattning som
              han har redovisat här i riksdagens talarstol? Han sade att man
              bara kunde göra något marginellt.
            </seg>
            <seg n="f8c905ed">
              Jag kan upplysa herrarna om att 119 000 fler platser i arbete,
              utbildning eller arbetsmarknadsåtgärder finns redovisade i Socialdemokraternas
              alternativförslag, finansierat och klart. Det går att stödja det.
              Så enkelt är det. Det går att åstadkomma saker om viljan finns
              och om retoriken bottnar i någon sorts verklighet. Men det kanske
              bara är luftballonger, vilket jag uppfattar det som.
            </seg>
            <seg n="247b0858">
              Jag vill återkomma till socialbidragen. I Borgs helårsekvivalentstatistik
              står det 2008: 78, 2009: 85 och 2010: 86. Bakom detta döljer sig
              tusental; 78 000 ökar till 86 000. Man räknar med en mer än 10-procentig
              ökning av antalet socialbidragstagare under mandatperioden. Det
              är människor som har fått göra sig av med allt bostadsrätt, bil
              och andra tillgångar. För att få försörjningsstöd måste man vara
              ren. Därefter ska man till socialbyrån och vägas, mätas, bedömas
              och utfrågas. Livet ska läggas upp på bordet.
            </seg>
            <seg n="ee6fa550">
              Detta ökar i ditt Sverige, Borg. Det kan man kalla ett utanförskap.
              Vad ska du göra åt detta?
            </seg>
          </u>
          <note type="speaker" n="4070e6b3">
            Anf. 32 MONICA GREEN (s):
          </note>
          <u who="monica_green_0b84cd" xml:id="i-2abdd7193c5be8b5-4" n="8044d25d">
            <seg n="87a767c7">
              Herr talman! När ska regeringen börja satsa på jobben? Det är
              jobb vi behöver ha här i landet. Hur kan en regering stå handfallen
              och se på när människor förlorar sina arbeten, socialbidragstagarna
              blir fler och ungdomsarbetslösheten rusar i höjden? Människor
              kan inte försörja sig och hamnar i svåra situationer för att ni
              har tagit bort skyddsnäten, möjligheten att utbilda sig under
              arbetslösheten och möjligheterna till omställning.
            </seg>
            <seg n="2ec28639">
              Vi vill gärna diskutera dessa frågor; det är precis därför vi
              interpellerar om detta. Regeringen har totalt misslyckats med
              det man sade i valrörelsen. Att de borgerliga vann valet är bara
              att beklaga, men man gjorde det för att man påstod att man skulle
              komma till rätta med många saker i samhället. Det har dock visat
              sig att det har blivit precis tvärtom.
            </seg>
            <seg n="e41796d0">
              Det var under vårt senaste år vid regeringsmakten som 153 000
              nya jobb tillkom. Året därpå tillkom hälften så många. Det var
              bra men bara hälften så bra. Förra året tvärnitade det som vi
              alla vet. Nu skyller ni på en internationell lågkonjunktur och
              säger att ni inget kan göra: Det är inte vårt fel, så vi kan inte
              göra något.
            </seg>
            <seg n="cbd4586a">
              Varför har vi en regering som inte kan eller vill göra något?
              Ni kan göra saker och ting, men ni vill inte. Ni har sett till
              att vi har mindre inkomster till staten. Nu ska vi låna till de
              skattesänkningar som ni har genomfört. Vi har mindre inkomster
              till åtgärder, och människor har förskjutits från a-kassan. Det
              har ni gjort. Det är inte någon internationell lågkonjunkturs
              fel. Det är hemsnickrad politik, för ni vill ha det så. Det är
              högerns avsikt med de stora skillnaderna i samhället. Ni vill
              att det ska vara så, och ni har lyckats.
            </seg>
            <seg n="55ec09e0">
              Anders Borg säger att man vill satsa på jobben. Det är viktigt
              att folk får jobb. Varför gör Anders Borg inte det då? Varför
              förlorar fler och fler sina arbeten varje dag när Anders Borg
              regerar? Samtidigt säger han att det är bra om människor får arbete.
              Varför gör han inget åt det då utan skyller på andra?
            </seg>
            <seg n="793c6b3d">
              Om vi har en regering som har otur varenda gång och säger sig
              inte kunna regera i lågkonjunktur, varför har vi i så fall regeringen
              över huvud taget? Varför vill ni inte göra något åt detta? Varför
              säger ni att ni ska vänta med att vidta åtgärder tills vi kommit
              längre in i krisen? Jo, för att ni inte vill vidta åtgärder. Ni
              vill att kommunernas ekonomi ska försämras så dramatiskt att man
              måste försämra den offentliga sektorns service. Det är er egentliga
              avsikt, även om ni har försökt skylla på den internationella lågkonjunkturen.
              Ni säger att ni inte kan göra något. Ni kan om ni vill, men ni
              vill inte.
            </seg>
            <seg n="265c3f5a">
              Jag beklagar att Anders Borg fortfarande försöker skylla på den
              internationella lågkonjunkturen och säger att han satsar på jobben
              när han i själva verket inte gör det. Han lägger inte två fingrar
              i kors för att människor ska ha jobb. Vi behöver en regering som
              satsar på jobben.
            </seg>
          </u>
          <note type="speaker" n="a3bb5e57">
            Anf. 33 PATRIK BJÖRCK (s):
          </note>
          <u who="patrik_bjorck_b56219" xml:id="i-cc94a018a6b457c6-1" n="ecece5a8">
            <seg n="6eab9f36">
              Herr talman! Finansministern säger att den här diskussionen inte
              handlar om statistik. Jag kan delvis hålla med om det, men för
              att komma fram till vad diskussionen handlar om är vi tvungna
              att först ta oss igenom det här missförståndet.
            </seg>
            <seg n="c431ff7c">
              Jag skulle vilja tala om vad professor Bertil Holmlund säger
              om den här frågan:
            </seg>
            <seg n="e4bddc74">
              När statistiken görs om till ett politiskt kampanjmedel, när
              alla distinkta avgränsningar mellan olika grupper och tillstånd
              suddas ut och allt reduceras i en enda formel som massarbetslöshet
              eller utanförskap rör det sig om missbruk av statistiken. Ett
              mått som gäller arbetslöshet ska inte överges till förmån för
              allsköns godtyckliga mått på verklig arbetslöshet som inkluderar
              diverse grupper utan arbete som inte söker arbete.
            </seg>
            <seg n="21bbb9cc">
              Det skriver Bertil Holmlund i polemik mot de nydefinitioner av
              arbetslöshet som Moderaterna och övriga allianspartier ägnar sig
              åt.
            </seg>
            <seg n="82fef686">
              Orsaken till att vi ändå vill ta oss igenom de här missförstånden
              och försöka komma till rätta med dem är att vi tar frågan om full
              sysselsättning och arbetslöshet på allvar. Det gör oss genuint
              upprörda när man försöker slänga ut dimridåer för att man inte
              ska behöva diskutera det som politiken verkligen handlar om, den
              klassiska skillnaden mellan höger och vänster, den klassiska skillnaden
              i hur vi hanterar de här problemen i samhället. Det är just därför
              vi måste ta oss igenom de här dimridåerna, de statistiska falsarier
              som den borgerliga regeringen ägnar sig åt.
            </seg>
            <seg n="bc628b1a">
              Det är skönt att veta att vi har forskningen bakom oss. Den brukar
              finansministern luta sig mot i vanliga fall. Vi har oberoende
              källor som Riksrevisionen bakom oss så att vi kan komma till botten
              och lämna statistiken därhän och diskutera den verkliga politiken
              och de verkliga åtgärder som vi måste diskutera för att komma
              till rätta med detta.
            </seg>
            <seg n="0e55db3c">
              Då är vi inne i en normal politisk diskussion om höger och vänster
              i samhället där vi kan diskutera olika lösningar på problemen.
            </seg>
            <seg n="db01aa64">
              Då kan vi titta på vad det är som gör att arbetslivet slår ut
              folk. Vad är det som gör att människor blir sjuka? Vad kan vi
              göra med arbetsmiljöforskningen för att komma till rätta med de
              problemen?
            </seg>
            <seg n="55c11e93">
              Den borgerliga regeringen säger: Rusta ned arbetsmiljöforskningen,
              lägg ned Arbetslivsinstitutet. Se till att det inte finns några
              politiska åtgärder att vidta som skulle kunna ställa detta till
              rätta.
            </seg>
            <seg n="1abacc47">
              När Anders Borg beskriver full sysselsättning som ett mål och
              arbetslöshet som ett stort samhällsproblem är vi helt överens.
              Det som gör mig så upprörd är att när Anders Borg får makten gör
              han inte någonting för att åtgärda problemen.
            </seg>
            <seg n="02fec2db">
              Man gör tvärtom allt för att förvärra problemen. Man avrustar
              arbetsmiljöforskningen. Man ser till att fler människor slås ut
              från arbetslivet. Man ser till att vi skapar ett delat samhälle
              med större inkomstskillnader. Man går sakta men säkert bakåt i
              utvecklingen och skapar ett gammaldags samhälle med ett verkligt
              utanförskap ett utanförskap där människor inte kan försörja sig
              på sin lön, där människor inte kan försörja sig över huvud taget
              oavsett om de är sjuka eller arbetslösa, inte ens om de har ett
              arbete.
            </seg>
            <seg n="371a7b03">
              Vi vet att i Anders Borgs drömsamhälle finns de som vi kallar
              working poors . Är de innanför eller utanför i finansministerns
              terminologi? De har ett arbete men kan ändå inte försörja sig.
              Dit är vi på väg med stormsteg med Anders Borgs politik. Är de
              innanför eller utanför de som i Anders Borgs drömsamhälle arbetar
              med kanske ett, två eller tre jobb men ändå inte kan försörja
              sig? Hur definierar Anders Borg deras så kallade innanförskap
              eller utanförskap?
            </seg>
            <seg n="51e4ddb3">
              Då hamnar vi i en verklig politisk diskussion, men först måste
              vi ta oss igenom de här dimridåerna och de statistiska falsarier
              som man gömmer sin politik bakom.
            </seg>
          </u>
          <note type="speaker" n="87dc0bc3">
            Anf. 34 CARL B HAMILTON (fp):
          </note>
          <u who="unknown" xml:id="i-4f00fcef98f93b52-3" n="6fda41e4">
            <seg n="cb2ffb2d">
              Herr talman! Det var en väldig kanonad, men med lösa skott. Om
              Bertil Holmlund, professor i Uppsala, säger att man inte ska blanda
              ihop utanförskap och arbetslöshet har han ju helt rätt.
            </seg>
            <seg n="1ab55c08">
              Utanförskap är ett bredare begrepp. Vi vill inte bara fånga in
              grupper som är arbetslösa utan även andra som står utanför samhället.
              Det finns ju andra kriterier på utanförskap än arbetslöshet om
              man inte är socialdemokrat. Vi ser det bredare. Vi ser att det
              finns människor som behöver stöd och hjälp men som inte nödvändigtvis
              är arbetslösa utan har andra problem.
            </seg>
            <seg n="b22b0b31">
              Jag tycker att den här diskussionen har blivit ideologiskt mer
              intressant än vad jag trodde. Peter Hultqvist säger att sjukfrånvarande
              och förtidspensionerade inte finns. Den moderna diskussionen om
              hur de kategorierna går in och ut på arbetsmarknaden finns inte
              för honom. Det är en 20 år gammal uppfattning.
            </seg>
            <seg n="2cbd69ac">
              I sitt första inlägg sade Monica Green att om man har ersättning
              är man inte i utanförskap. Det är en otroligt oambitiös nivå på
              engagemanget. Har man en ersättning är det inga problem.
            </seg>
            <seg n="48ec4655">
              Det är pudelns kärna, vattendelaren i svensk politik. Man nöjer
              sig med att människor har bidrag. Det är den tillräckliga ambitionsnivån
              för Socialdemokraterna.
            </seg>
            <seg n="75c7db40">
              Vi har en högre ambitionsnivå. Människor ska ha jobb. De ska
              ha ett produktivt jobb. Vare sig de är arbetslösa, sjukfrånvarande
              eller förtidspensionerade ska de, om möjligt, tillbaka i jobb.
              Det är det som är skillnaden mellan oss.
            </seg>
          </u>
          <note type="speaker" n="080ccf44">
            Anf. 35 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-12" n="6fda41e4">
            <seg n="ec38b0e7">
              Herr talman! Det här är en diskussion som i grunden handlar om
              ett begrepp, nämligen full sysselsättning. Oppositionen försöker
              säga att det inte är det som är kärnan utan att det är en statistisk
              diskussion som är nyckeln i detta.
            </seg>
            <seg n="c191e3ea">
              Så är det naturligtvis inte. Alla som vill och kan arbeta ska
              ha ett arbete.
            </seg>
            <seg n="32e4fc44">
              När människor som vill och kan ha ett arbete inte får jobb därför
              att arbetsmarknaden inte fungerar, för att vi har för mycket regleringar
              eller för höga skatter eller dåligt utformade omställningsförsäkringar
              är det utanförskap. Då ska vi diskutera det och försöka utveckla
              ett politiskt program som gör att fler människor kommer i sysselsättning
              i sjukvården, i företagen, i servicesektorn och kommunerna. Det
              är syftet med det politiska arbetet, att komma närmare full sysselsättning.
            </seg>
            <seg n="4b025b33">
              Arbete i sig är något bra. Det är det som bygger välstånd i ett
              samhälle. Det är det som gör att människor har arbetskamrater,
              att de får vara med om löneutveckling och att de kan utvecklas.
              Det är bara genom fler i arbete vi kan möta en åldrande befolkning
              utan skattehöjningar eller nedskärningar i välfärden.
            </seg>
            <seg n="dc4fa0de">
              Det är den här utvecklingen som vi har haft i 3040 år som Socialdemokraterna
              inte vill se. Vid varje lågkonjunktur har vi fastnat i ett läge
              där fler människor befinner sig bortom den fulla sysselsättningen,
              där fler människor inte har ett arbete att gå till, där fler människor
              befinner sig i utanförskap på grund av arbetsmarknadens funktionssätt.
              Det är grundproblemet.
            </seg>
            <seg n="24bf9e06">
              Det är en diskussion som förs i EU-kretsar. Den har förts av
              socialdemokratiska finansministrar i budgetproposition efter budgetproposition,
              men nu har Socialdemokraterna tappat bort jobbpolitiken.
            </seg>
            <seg n="76112dbb">
              Här får vi veta att det finns ett vänsteralternativ som är klappat
              och klart. Det måste ändå vara den stora nyheten i Sveriges riksdag.
              Vad består det i? Höjda skatter, vet vi. Jobbavdrag är Socialdemokraternas
              favoritskattehöjning den skattesänkning som kanske är allra viktigast
              och som är allra effektivast gör att fler människor kommer i arbete.
              Är det ungdomsskattehöjningar när arbetsgivaravgifterna ska upp?
              Är det höjd bolagsskatt och höjd arbetsgivaravgift med Vänsterpartiet?
              Eller är det Miljöpartiets drakoniska skattechock mot bilsektorn
              som är det klara vänsteralternativet?
            </seg>
            <seg n="c4837573">
              Jag tycker mig se att det finns en enighet inom vänstern om att
              höja skatterna. På samma sätt finns det en enighet om att föröda
              de offentliga finanserna. Det har länge varit ett mål för Vänsterpartiet.
              Nu ser vi praktiskt taget dagligen och stundligen nya förslag
              från vänsteralternativet.
            </seg>
            <seg n="a328d076">
              Vi försöker ta ansvar. Sverige befinner sig i den värsta ekonomiska
              krisen på decennier. Sverige får beröm av EU, OECD och andra internationella
              organisationer för att vi tidigt mötte nedgången. Vi har gjort
              omfattande åtgärder för att stärka efterfrågan, för att stärka
              tillväxtförutsättningarna, för att stärka kommunerna, för att
              bygga ut arbetsmarknadspolitiken och för att möta nedgången i
              byggsektorn.
            </seg>
            <seg n="67aac179">
              Mot det står ett vänsteralternativ som inte vill ta de offentliga
              finanserna på allvar. Det är ändå kärnan i detta. Ska vi möta
              nedgången får vi inte föra en så expansiv politik att vi försätter
              oss i sitsen att räntorna börjar stiga, att hushållen börjar oroa
              sig för om pensionssystemen håller och att man tror att de socialdemokratiska
              skattehöjningarna ska komma att undergräva den privata ekonomin.
            </seg>
            <seg n="052f0e6f">
              Här har vi grundfrågan. Detta är en av de mest ideologiska diskussionerna
              som vi kan ha. Låt oss därför inte låtsas som att den handlar
              om ett statistiskt mått. Den handlar om full sysselsättning, att
              alla som vill och kan ska ha ett arbete. Vi har lagt fram en politik
              som lägger grunden för att vi på lång sikt kommer att få fler
              människor som är i arbete och färre människor i utanförskap. Men
              Socialdemokraterna står tillsammans med sina vänsterkamrater handfallna
              i jobbpolitiken.
            </seg>
          </u>
          <note type="speaker" n="4eb58cda">
            Anf. 36 PETER HULTQVIST (s):
          </note>
          <u who="peter_hultqvist_61d2a3" xml:id="i-67ac78edf85f71a1-4" n="6df53806">
            <seg n="2ea65d81">
              Herr talman! Finansministern får ursäkta, men jag tycker att
              hela hans senaste anförande var bara innehållslöst trams. Det
              var ord utan värde.
            </seg>
            <seg n="b13d7be1">
              Arbetslösheten ökar just nu från 6 till 9 procent. Anders Borg,
              det är du och dina regeringskamrater som bär ansvaret. Du har
              en kompis i statsminister Reinfeldt som säger att detta går att
              påverka bara marginellt. Det har han stått här i talarstolen och
              sagt. Jag har frågat dig: Delar du hans uppfattning?
            </seg>
            <seg n="8c314920">
              Ni har ingenting att komma med, och du pratar om full sysselsättning.
              För varje dag ökar antalet arbetslösa. Du har ingen trovärdighet
              i detta.
            </seg>
            <seg n="15e4c8a6">
              Du sade en gång: Döm oss efter två år. Det har gått två år nu,
              och arbetslösheten har ökat, och den ökar ännu mer. Det är sanningen
              om Sverige i dag.
            </seg>
            <seg n="4eed78ee">
              Jobbavdraget är det bästa mot arbetslösheten, säger du. Arbetslösheten
              ökar dag för dag, månad för månad. Det är sanningen. Det som ni
              har gjort är att sänka a-kassan.
            </seg>
            <seg n="72f3d342">
              Ute på bygden säger man nu: Man blir inte bara arbetslös. Man
              blir fattig också. Det är resultatet.
            </seg>
            <seg n="9532388c">
              Socialbidragsutgifterna ökar i kommunerna, och där sitter borgerliga
              företrädare och följer noga om man ligger något över riksnormen
              eller inte i fråga om den lokala socialbidragsnivån.
            </seg>
            <seg n="1cb75bef">
              Jag ska läsa upp dikten Varning för hunden! Den skrevs av Stig
              Dagerman 1954.
            </seg>
            <seg n="bbfde079">
              Denna press på människor som ni säger står utanför måste få ett
              slut. Den är inte mänsklig.
            </seg>
          </u>
          <note type="speaker" n="c25a9511">
            Anf. 37 MONICA GREEN (s):
          </note>
          <u who="monica_green_0b84cd" xml:id="i-2abdd7193c5be8b5-5" n="8044d25d">
            <seg n="f443777d">
              Fru talman! Ja, visst handlar det om jobben, Anders Borg. Det
              är det som vi vill tillbaka till. Vi vill ha en regering som faktiskt
              vill göra någonting åt den höga arbetslösheten. Vi vill ha någon
              som vill använda det politiska verktyget för att se till att människor
              kommer i arbete. Nu har vi en regering som står fullständigt handfallen
              och som säger: Vi kan inget göra. Vi vet inte hur man gör i lågkonjunktur.
              Vi får lågkonjunktur varje gång vi regerar, och vi vet inte hur
              man gör då. Vi vill att det ska vara högkonjunktur jämt, säger
              Anders Borg.
            </seg>
            <seg n="f347ee3e">
              Det är möjligt att det är ett drömscenario och att man vill regera
              bara i högkonjunktur. Men det kommer alltid regn efter solsken.
              Man måste ha paraply också. Man måste ha en politik som håller
              i både hög- och lågkonjunktur.
            </seg>
            <seg n="b43bb17a">
              Nu när vi befinner oss mitt i en lågkonjunktur vill regeringen
              inte regera längre utan säger att detta är någon annans fel och
              inte regeringens fel och att regeringen därför inte kan göra något.
            </seg>
            <seg n="d4d81a36">
              Det handlar om jobben. Människor måste få gå till sitt arbete.
              Människor måste få ha kvar sitt arbete. Både i tillverkningsindustrin
              och i offentliga sektorn behövs människor, och de kommer att behövas
              i framtiden också. Människor borde kunna få möjlighet att omskola
              sig nu när vi har en lågkonjunktur. Men det säger regeringen nej
              till. Regeringen vill inte att människor ska ha dessa omställningsmöjligheter.
              Man har dragit ned på utbildningsmöjligheterna, och man ser till
              att kommunerna inte får högre statsbidrag. Det är en vilja, Anders
              Borg. Det är ni som vill försätta människor i arbetslöshet, trots
              att Anders Borg påstår att det är viktigt att folk går och jobbar.
              Men er politik leder till något helt annat, nämligen massarbetslöshet.
              Det gjorde den i början av 90-talet, och det gör den nu också.
              Det är ni som har försatt svenska folket i denna situation. Skyll
              inte ifrån er på någon internationell lågkonjunktur!
            </seg>
          </u>
          <note type="speaker" n="1a753cc3">
            Anf. 38 PATRIK BJÖRCK (s):
          </note>
          <u who="patrik_bjorck_b56219" xml:id="i-cc94a018a6b457c6-2" n="ecece5a8">
            <seg n="fe243ead">
              Fru talman! Anders Borg använder en retorik som är ganska vanlig
              i högerkretsar, och den är lika lustig varje gång. Man säger:
              Nu har Socialdemokraterna tappat bort jobbpolitiken. Jag tycker
              att det är ett spännande sätt att resonera.
            </seg>
            <seg n="232fa9e0">
              Kom ihåg, alla ni som lyssnar, att om fem år har vi rätt politik,
              därför att så fort som man pratar med moderater säger de att vi
              socialdemokrater var bra förr. Då är frågan när vi var bra. Det
              är lite spännande. De högerpolitiker som fanns för fem år sedan
              kritiserade den socialdemokratiska politiken. De högerpolitiker
              som fanns för tio år sedan kritiserade den socialdemokratiska
              politiken. De högerpolitiker som fanns för 20 år sedan kritiserade
              den socialdemokratiska politiken.
            </seg>
            <seg n="8672942a">
              Anders Borg, det är skönt att veta att du åtminstone med viss
              eftersläpning accepterar att det är den socialdemokratiska politiken
              som är den riktiga. Vid nästa val kommer även svenska folket att
              konstatera att så är fallet.
            </seg>
            <seg n="67a3767b">
              Anders Borg säger också att detta är en ideologisk fråga. Det
              håller jag helt och hållet med om, och det var det som mitt förra
              anförande gick ut på. Alla som vill och kan ska arbeta. Det är
              en fråga som är så viktig för oss att vi blir upprörda när regeringen
              försöker gömma sig bakom fasader och bluffar.
            </seg>
            <seg n="2bba160d">
              Om man verkligen vill stå upp för politiken att alla som vill
              och kan ska arbeta, varför, Anders Borg, raserar ni då arbetsmiljöarbetet?
              Varför, Anders Borg, raserar ni arbetsmarknadsutbildningarna?
              Varför, Anders Borg, svarar ni inte på kommunsektorns fråga om
              mer stöd så att man slipper säga upp folk i kommunsektorn? Varför,
              Anders Borg, ställer ni inte upp på den svenska modellen? Varför
              hotar ni de svenska kollektivavtalen? Varför stöder ni inte den
              svenska modellen i Europaarbetet? Varför förstör ni a-kassan?
              Alla dessa delar har lett till starka statsfinanser och en stark
              lönebildning, och de har byggt en politik som har kunnat gå närmare
              och närmare målet att alla som vill och kan ska arbeta. Allt ni
              gör motarbetar detta syfte. Varför, Anders Borg?
            </seg>
          </u>
          <note type="speaker" n="debf24e9">
            Anf. 39 Finansminister ANDERS BORG (m):
          </note>
          <u who="unknown" xml:id="i-55cf27a12f340ce1-0" n="6fda41e4">
            <seg n="45c4d905">
              Fru talman! Regeringen för en tydlig politik för att möta nedgången
              i världskonjunkturen. Det är alldeles uppenbart att vi på ett
              mycket aktivt sätt vidtar de åtgärder som kan vidtas.
            </seg>
            <seg n="74466479">
              Vi lade fram en budget som var en av de mest expansiva inom Europa
              när den presenterades i höstas. Den innehöll jobbavdrag så att
              människor har mer pengar kvar i plånboken nu när vi går mot tuffare
              tider. Den innehöll en mycket kraftig uppgradering av infrastrukturen.
              Den innehöll satsningar på forskningen. Den innehöll 910 miljarder
              i förstärkning till kommunsektorn för 2009 och 2010.
            </seg>
            <seg n="5992e3f5">
              Därefter har det ekonomiska läget förvärrats. Då har vi valt
              att möta det. Vi har tillfört resurser till Arbetsförmedlingen.
              En aktiv arbetsmarknadspolitik är en mycket viktig politik i ett
              läge då efterfrågan på arbetsmarknaden dämpas.
            </seg>
            <seg n="3fddf27a">
              Vi har vidtagit omfattande åtgärder för att möta nedgången i
              byggsektorn med ett ROT-program som bidrar till att dämpa nedgången.
            </seg>
            <seg n="b8a3287e">
              EU-kommissionen och andra har konstaterat att Sverige följaktligen
              är ett av de länder som uppnår målet om en mer expansiv politik
              för att möta nedgången och att vi också har en inriktning som
              långsiktigt lägger grunden för tillväxt och välfärd. Dessutom
              gör vi det med god ordning och reda i de offentliga finanserna.
              De nordiska länderna klarar av att möta nedgången med god ordning
              och reda i de offentliga finanserna.
            </seg>
            <seg n="e268be3e">
              Mot detta står vänsteralternativet. Då kommer vi till diskussionen
              om utanförskap och full sysselsättning. Medan vår politik på område
              efter område handlar om att få ut människor på arbetsmarknaden,
              skapa förutsättningar för fler i anställning, förbättra villkoren
              för företagare och lägga grunden för en långsiktig välfärds- och
              tillväxtpolitik står vänsteralternativet i en diskussion om att
              man vill förneka att vi har ett omfattande och långsiktigt växande
              utanförskap som vi först nu på allvar har tagit tag i och försöker
              pressa tillbaka. Låt oss inte föra en diskussion om statistik
              när det i grunden handlar om ideologi. Vi är för full sysselsättning.
              Socialdemokraterna och vänsteralternativet saknar en jobbpolitik.
            </seg>
          </u>
          <note n="fddf5bf6">
            Överläggningen var härmed avslutad.
          </note>
          <note n="4c2cda78">
            Ajournering
          </note>
          <note n="317568ff">
            Kammaren beslutade kl. 13.09 på förslag av andre vice talmannen
            att ajournera förhandlingarna i cirka fem minuter.
          </note>
          <u who="unknown" xml:id="i-3083e5bb01488285-0" n="6fda41e4">
            <seg n="0d78c65a">
              Återupptagna förhandlingar
            </seg>
          </u>
          <note n="34ec326a">
            Förhandlingarna återupptogs kl. 13.15.
          </note>
          <note n="9eeb42ce">
            11 § Svar på interpellation 2008/09:277 om åtgärder mot jobbkrisen
          </note>
          <note type="speaker" n="eba7138d">
            Anf. 40 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-13" n="6fda41e4">
            <seg n="33dfac76">
              Fru talman! Thomas Östros har frågat mig vilka åtgärder regeringen
              tänker vidta med anledning av Konjunkturinstitutets prognos om
              150 000 färre jobb, mycket hög arbetslöshet, negativ tillväxt
              och skenande offentliga underskott.
            </seg>
            <seg n="730e14aa">
              I den internationella finanskrisens spår följer nu en världsomspännande
              konjunkturnedgång som medfört att även Sverige drabbats allvarligt.
              Enligt regeringens bedömning kommer bnp att minska under 2009
              och arbetslösheten att stiga under de kommande två åren.
            </seg>
            <seg n="21a30f92">
              Regeringen har agerat aktivt för att möta utvecklingen, samtidigt
              som de offentliga finansernas långsiktiga hållbarhet värnats.
              Redan budgetpropositionen innebar en betydande finanspolitisk
              stimulans av ekonomin. Där fanns såväl skattesänkningar för individer
              och företag och välfärdssatsningar för pensionärer och sjuka som
              omfattande investeringar inför framtiden i form av satsningar
              på infrastruktur, utbildning och forskning.
            </seg>
            <seg n="ffa37293">
              Åtgärderna som genomförs är i linje med regeringens politik för
              jobb och företagande. Åtgärderna bidrar inte bara till att dämpa
              nedgången på kort sikt utan förbättrar också förutsättningarna
              för jobb och tillväxt på lång sikt.
            </seg>
            <seg n="6960a6ef">
              För att komma till rätta med finanskrisens effekter har under
              hösten och vintern åtgärder vidtagits för att få kreditmarknaderna
              att börja fungera normalt. Regeringen har även skapat handlingsberedskap
              för insatser till stöd för fordonsindustrin. I februari i år föreslogs
              åtgärder för att stärka bankernas kapitalbas och därmed öka utlåningen.
              I början av året presenterades en proposition för jobb och omställning
              och en proposition som ger möjlighet till skatteuppskov för företagare.
            </seg>
            <seg n="c2eb61fd">
              Sammantaget uppgår satsningarna, exklusive kapitalinsatserna,
              till drygt 40 miljarder kronor 2009. Det motsvarar ca 1,3 procent
              av bnp, vilket innebär en betydande stimulans av ekonomin och
              är väl i linje med Europeiska kommissionens stimulansplan. Den
              svenska finanspolitiken är bland de mer expansiva inom EU, samtidigt
              som Maastrichtvillkoren för de offentliga finanserna klaras.
            </seg>
          </u>
          <note type="speaker" n="027d65e7">
            Anf. 41 THOMAS ÖSTROS (s):
          </note>
          <u who="thomas_ostros_ed884d" xml:id="i-77adfe7803f51ead-2" n="f0f00fea">
            <seg n="b9e5a022">
              Fru talman! Vi är i den märkliga situationen att den regering
              som gick till val på jobbfrågan nu har som huvudbudskap att man
              inte kan göra så mycket åt det här med jobben.
            </seg>
            <seg n="78d9efa4">
              För mig är frågan om full sysselsättning en alldeles avgörande
              politisk fråga. Det handlar om människors möjlighet till försörjning,
              människors makt över sina egna liv och självrespekt. Det handlar
              också om möjligheten att finansiera den gemensamma välfärden.
              Full sysselsättning är den centrala politiska frågan för att bygga
              ett gott och rättvist samhälle.
            </seg>
            <seg n="a4b18ef2">
              Den frågan är nu satt åt sidan. I stället kommer ändlösa cd-liknande
              upprepningar av olika haranger. Ingen människa förstår hur de
              ska kunna bidra till ökad sysselsättning och framför allt inte
              till full sysselsättning.
            </seg>
            <seg n="5bd516b9">
              Nu befinner vi oss i ett mycket allvarligt ekonomiskt läge. Finansminister
              Anders Borg har konsekvent underskattat kraften i nedgången. Under
              det senaste året har Borg gång på gång sagt att alla som har pekat
              på att det nu krävs kraftfulla insatser för att hejda ökningen
              av arbetslösheten bara är dysterkvistar. Men den ekonomiska utvecklingen
              är djupt allvarlig. Under det fjärde kvartalet minskade bnp i
              Sverige med nästan 5 procent. Det är tredje sämst i Europa. Sverige
              har en ekonomisk utveckling som sannerligen inger anledning till
              bekymmer. Jobbkrisen förvärras varje dag.
            </seg>
            <seg n="d0be8393">
              Två saker blir väldigt viktiga nu för att klara sysselsättningen
              och hejda en skenande arbetslöshet.
            </seg>
            <seg n="07a8e55d">
              Det ena är att ha förmågan att investera nu för att hejda fallet,
              det som regering efter regering har pekat på som så oerhört viktigt,
              att investera i välfärden, utbildning för människor, byggande
              och företagande. Det krävs för att hejda en galopperande arbetslöshet.
            </seg>
            <seg n="4170c56f">
              Det andra som blir helt centralt är att fördela bördorna rättvist.
              När Sverige går in i en djup ekonomisk kris går det inte att föra
              en så djupt orättvis politik som regeringen nu för med riktade
              Borgbonusar i form av skattebonusar till de allra rikaste och
              till dem som har allra högst inkomster.
            </seg>
            <seg n="9115c3c5">
              Vi har tidigare sett att Borg vill ha bonus i statliga bolag
              och bonus till dem som har förmögenheter genom avskaffad förmögenhetsskatt.
              De som har haft 10-miljonersvillor har fått Borgbonusar i 100
              000-kronorsklassen. Nu ser vi också riktade inkomstskattesänkningar
              till dem som har allra högst inkomster.
            </seg>
            <seg n="0e5c48e3">
              Du ärvde en ekonomi som växte väldigt starkt, Borg, och du ärvde
              mycket stora överskott i de offentliga finanserna. Det var 70
              miljarder i överskott i de offentliga finanserna. De pengarna
              brände i fickan.
            </seg>
            <seg n="28a72ed2">
              Att vara finansminister i högkonjunktur innebär att man måste
              orka stå emot när kraven kommer på skattesänkningar. Men det sattes
              på plats över 80 miljarder i skattesänkningar, och allra mest
              till dem som tjänade allra mest.
            </seg>
            <seg n="5d20123e">
              Nu har vi i år stora underskott. Lånebehovet kan bli 130 miljarder
              kronor under detta år för staten. Då går Borg vidare med att låna
              pengar för att sänka inkomstskatten för dem som har mest. Tjänar
              man 50 000 kronor får man med Borgs inkomstskattesänkningar med
              lånade pengar en skattesänkning på 13 000 kronor.
            </seg>
            <seg n="d1ce0ef2">
              Där ligger orsaken till varför Borg nu blir handlingsförlamad
              och inte kan stimulera ekonomin på det sätt som krävs för att
              klara sysselsättningen. Styrkan i de offentliga finanserna är
              avgörande för att klara en bra ekonomisk utveckling.
            </seg>
            <seg n="2f508a90">
              Vi lämnade över ett stort överskott. Det slösade du bort på mycket
              stora skattesänkningar. Nu sitter du och administrerar ett gigantiskt
              underskott, och då lånar du pengar för att ge till dem som har
              mer än 50 000 kronor i månaden.
            </seg>
            <seg n="4211ff94">
              Tala om för mig: Hur skapar den typen av inkomstskattesänkningar
              fler jobb, Anders Borg?
            </seg>
          </u>
          <note type="speaker" n="b0885906">
            Anf. 42 CARL B HAMILTON (fp):
          </note>
          <u who="unknown" xml:id="i-4f00fcef98f93b52-4" n="6fda41e4">
            <seg n="7303f6fd">
              Fru talman! Med anledning av det senast sagda och med tanke på
              att regeringen inte gör någonting och är handlingsförlamad måste
              jag säga: Liket lever trots allt, det är inte stendött. Jag ska
              återkomma till det.
            </seg>
            <seg n="eeac8cec">
              Regeringens politik har två ben, om någon inte riktigt har förstått
              det. Det ena är att förhindra att arbetslöshet utbryter. Det är
              framför allt åtgärder mot finanskrisen. Det andra är att man ska
              se till att de människor som ändå drabbas om möjligt kan komma
              tillbaka i arbete så snabbt som möjligt.
            </seg>
            <seg n="78198e5d">
              Mantrat att regeringen inte gör någonting och är handlingsförlamad
              föranleder mig att göra en uppräkning av vad regeringen gör, som
              Thomas Östros naturligtvis tycker illa om, och säga någonting
              om det. Det kräver ganska långa listor.
            </seg>
            <seg n="555a5d71">
              Vi har gjort ett likviditetsstöd genom Riksbanken och Riksgälden
              för att hindra att arbetslöshet uppkommer, garantier för bankinlåningen
              i finanskrisen, och statliga kapitalinsatser i friska men kapitalstrypta
              banker varav den senaste innebär 50 miljarder i låneram.
            </seg>
            <seg n="b5907a1c">
              Det har gjorts insatser för Svensk Exportkredit och Exportkreditnämnden.
              Almi har fått ökad utlåningskapacitet. Fordonsindustrin har fått
              forskningsmedel, lånegarantier och undsättningslån. Vi har ett
              tillfälligt skatteuppskov för att företag ska få en andhämtningspaus.
            </seg>
            <seg n="ff4fd16a">
              Detta är viktiga åtgärder för att hindra att arbetslösheten biter
              sig fast. Man kan också konstatera att de vidtagna åtgärderna
              fungerar. En lättnad sprider sig på lånemarknaden, skrev man på
              Dagens Industris förstasida för en tid sedan. Riksbanken har också
              konstaterat samma sak.
            </seg>
            <seg n="b3397e43">
              Det är inte så att regeringens politik är ineffektiv, men vi
              är inte de som styr världen. Man kan av en del av Socialdemokraternas
              inlägg här tro att det är regeringen som genom sin oförmåga hindrar
              den internationella ekonomin från att vara mer expansiv.
            </seg>
            <seg n="f08cfd00">
              Vi har också förstärkt jobbpolitiken. Det är jobbskatteavdraget,
              som hör till det första benet, för att hindra att människor blir
              arbetslösa. Där finns i budgetpropositionen för 2009 avsatt pengar
              med ungefär 89 miljarder som resurs till kommunerna.
            </seg>
            <seg n="35e22e35">
              Nu blir det dubbel kompensation för nystartsjobb och åtgärder
              på utbildningsområdet, fler platser i yrkeshögskolan och yrkesvux
              med högre studiebidrag.
            </seg>
            <seg n="65d4c1ec">
              Det blir 10 miljarder i nya satsningar på infrastruktur, utvidgade
              möjligheter till skatteavdrag för hushållsnära arbeten och en
              hel del annat.
            </seg>
            <seg n="e181ce53">
              Det blir mer pengar, 10 miljarder, till jobb- och utvecklingsgarantin,
              2,3 miljarder till jobbgarantin för unga, 2 miljarder till långtidssjukskrivna,
              funktionshindrade och utrikes födda.
            </seg>
            <seg n="6f1b2f36">
              Det blir 3 miljarder till coachning och matchning och fördubblad
              nedsättning av arbetsgivaravgiften vid nystartsjobb som ger en
              halverad arbetskraftskostnad.
            </seg>
            <seg n="a54bb264">
              Detta är inte riktigt någon Obamaretorik när man gör de här uppräkningarna.
              Det är inte någonting som kanske fångar uppmärksamheten och får
              nackhåren att resa sig hos åhörarna. Men det är otroligt viktigt
              som en renhållningsuppgift att tala om vad regeringen faktiskt
              gör inför dessa återkommande påståenden om att regeringen inte
              gör någonting och är handlingsförlamad och så vidare. Det är inte
              alls så.
            </seg>
            <seg n="47085ee4">
              Regeringen har varit otroligt aktiv. Man har jobbat två- och
              treskift på Finansdepartementet. Nu är det inte input som räknas
              utan output, men output är det som jag har räknat upp här. Regeringen
              har varit mycket expansiv inte bara i budgeten utan även i sin
              egen arbetsinsats.
            </seg>
            <seg n="c8514bcb">
              Det har den gjort dels för att hindra att arbetslösheten sprids
              i Sverige, dels för att se till att de arbetslösa kommer i arbete
              så snabbt som möjligt.
            </seg>
          </u>
          <note type="speaker" n="dff91673">
            Anf. 43 PATRIK BJÖRCK (s):
          </note>
          <u who="patrik_bjorck_b56219" xml:id="i-cc94a018a6b457c6-3" n="ecece5a8">
            <seg n="338474b1">
              Fru talman! Först vill jag kort vända mig till Carl B Hamilton,
              som oavsiktligt blir lite lustig när han försöker att anamma någon
              sorts bild av att regeringen gör någonting.
            </seg>
            <seg n="a2591a22">
              Carl B Hamilton säger att regeringen gör två saker. Regeringen
              ser till att arbetslöshet inte uppstår. Det är det första. Den
              som läser dagstidningar eller följer tv, tidningar, radio eller
              arbetet inom industrin ser att regeringen inte har gjort någonting
              där. Arbetslösheten skenar för tillfället.
            </seg>
            <seg n="082cff7c">
              Nästa punkt där Carl B Hamilton beskriver att regeringen gör
              någonting är att man ska se till att den som trots allt blir arbetslös
              ska få något stöd för att komma därifrån. Där har regeringen fullständigt
              abdikerat. Arbetsmarknadspolitiken är utplånad från jordens yta
              när det gäller Sverige.
            </seg>
            <seg n="543aba63">
              Det finns inte någon arbetsmarknadsutbildning. Försäkringen är
              krossad och har näst intill upphört att existera. En halv miljon
              människor har lämnat den. När Carl B Hamilton ska försöka beskriva
              att regeringen gör någonting blir det i bästa fall lustigt, men
              för dem som drabbas blir det ganska obehagligt.
            </seg>
            <seg n="951d9c23">
              Så övergår jag till finansminister Anders Borg, regeringen och
              det interpellationen handlar om, nämligen vilka åtgärder man ska
              vidta med anledning av Konjunkturinstitutets prognos om 150 000
              färre jobb, hög arbetslöshet, negativ tillväxt och skenande offentliga
              underskott.
            </seg>
            <seg n="5dee74a9">
              Vi är då lite tillbaka till den diskussion som vi precis avslutade
              om det så kallade utanförskapet. Här ställs regeringen inför utmaningen
              att svara på en mängd frågor. Jag skulle lite grann vilja relatera
              till den diskussion vi hade här i kammaren alldeles nyligen om
              utanförskapet.
            </seg>
            <seg n="6bbd7b69">
              Regeringen drabbas nu av prognoserna och verkligheten, och det
              är inte det solsken som man trodde. Arbetsmarknadsministern beskrev
              vid något tillfälle att man trodde att det skulle vara två lugna
              år. Det blev i stället som finansministern sade när han i meteorologiska
              termer beskrev det som vargavinter eller något liknande.
            </seg>
            <seg n="e9d90f4e">
              Man har ändå att leva upp till att göra någonting när det gäller
              den akuta situationen. Men sedan har man kvar sitt beting, sitt
              ackord eller sitt vallöfte att hantera utanförskapet. Det skulle
              jag vilja lägga till.
            </seg>
            <seg n="0de24cc0">
              Hur ska man återigen kunna hantera frågorna som gäller arbetsmiljö,
              arbetsmarknadsutbildning, kommunernas ekonomi och försvaret av
              den svenska modellen om man inte går in och hanterar just det
              som har ställt till problem och orsakat utanförskapet?
            </seg>
            <seg n="9c1ab63e">
              Man får nu dessutom en svår ekonomisk situation och en arbetsmarknad
              som finansministern själv kallar för vargavinter.
            </seg>
            <seg n="73dab144">
              Hur ska man över huvud taget få någon som helst trovärdighet
              i att man ska lösa det vidgade problemet när man inte ens klarar
              av att möta fordonsindustrins behov, när man inte kan stå upp
              inför de behov som finns i kommunsektorn och när man över huvud
              taget inte kan visa någon som helst aktivitet i de akuta problem
              som interpellationen gäller? Detta är då kopplat till alla de
              löften och utfästelser som finansministern har gjort här när det
              gäller att alla som vill kan och ska arbeta.
            </seg>
            <seg n="e4a28bc4">
              Det skulle vara spännande att höra ett svar från finansministern
              på detta, om han kan svara på det. Nu har ju situationen blivit
              etter värre än den var när regeringen tillträdde, och inte ens
              den klarade man av.
            </seg>
          </u>
          <note type="speaker" n="aa6ed44d">
            Anf. 44 JÖRGEN JOHANSSON (c):
          </note>
          <u who="unknown" xml:id="i-dda208a82cc0f0e1-0" n="6fda41e4">
            <seg n="d5f1ca40">
              Fru talman! Jag tycker att finansminister Anders Borg och Carl
              B Hamilton på ett lugnt, bra och trovärdigt sätt har redovisat
              vad regeringen gör i den svåra tid vi befinner oss i.
            </seg>
            <seg n="06ffe400">
              Jag begärde ordet därför att jag satt i mitt rum och hörde debatten
              och det ordval och den kanonad av, som jag upplever det, osakligheter
              som kastas fram. Regeringen skickar ut dimridåer, och regeringen
              för fram falsarier, säger man. Man säger också: Skyll inte på
              finanskrisen eller på den internationella krisen! Vidare säger
              man att man vill ha en regering som vill skapa fler jobb. Ja,
              det vill vi väl alla! Det är väl därför vi över huvud taget för
              den här debatten. Man säger vidare att regeringen inte vet hur
              man gör. Helt kallt och burdust säger man: Ni vill försätta människor
              i arbetslöshet.
            </seg>
            <seg n="dbdc662d">
              Vad är det för sorts debatt vi för i kammaren i Sveriges riksdag?
              Vi har den finanspolitiska talespersonen för oppositionen här.
              Det vore intressant att höra om han delar uppfattningen om dimridåer,
              falsarier och liknande. Jag tycker att man har gått över gränsen
              när man gör så här allra helst från ett parti som under förra
              mandatperioden gick ut ur perioden med en andel långtidsarbetslösa
              kvinnor som hade ökat med 55 procent och en andel långtidsarbetslösa
              funktionshindrade som hade ökat med mer än 75 procent. Då tycker
              jag att man ska ta det lite lugnt i den situation vi i dag befinner
              oss i.
            </seg>
            <seg n="92197349">
              Min konkreta fråga till den finanspolitiska talespersonen är:
              Delar du den uppfattning som har redovisats här i debatten om
              regeringens arbete i den situation vi i dag befinner oss i?
            </seg>
          </u>
          <note n="46941e7e">
            Anf. 45 GUNNAR ANDRÉN (fp):
          </note>
          <u who="unknown" xml:id="i-b435cee8de3666c2-0" n="6fda41e4">
            <seg n="a7d0c3c1">
              Fru talman! Det finns numera talrika möjligheter att diskutera
              ekonomisk politik i Sverige. Det är bra att det ställs många interpellationer
              om detta. Vad är alternativet till regeringens politik? Det är
              en intressant fråga för väljarna.
            </seg>
            <seg n="ab964a9d">
              Eftersom detta är en interpellationsdebatt där alla deltar på
              lika villkor har jag några frågor till Thomas Östros, som ju är
              den som pretenderar på att bli Anders Borgs efterträdare.
            </seg>
            <seg n="dde769f1">
              Jag skulle vilja fråga om skattepolitiken. Under de tre år vi
              har haft en alliansmajoritet har skatterna för vanliga människor
              sänkts med någonstans i storleksordningen 6080 miljarder kronor,
              lite beroende på hur man räknar. Detta gäller också för pensionärer.
              Detta har ökat köpkraften hos vanliga människor med ungefär motsvarande
              summa. Det är viktigt att veta det, för vi har en efterfrågekris.
            </seg>
            <seg n="eaccd2d2">
              Min fråga till Thomas Östros är: Med hur mycket avser Socialdemokraterna
              i grund och botten att höja tillbaka skatterna? Ni har ju varit
              emot varje skattesänkning. Om köpkraften i dagens läge hade varit
              6080 miljarder lägre i Sverige, fru talman hur många ytterligare
              svenskar hade då varit arbetslösa i dag?
            </seg>
            <seg n="e5cb02a8">
              Det är en intressant fråga. Jag skulle vilja ställa den till
              Thomas Östros i två av hans egenskaper dels som den skolade nationalekonomen,
              dels i hans andra kapacitet, nämligen som socialdemokratisk talesman.
              Det är inte säkert att svaren blir exakt desamma från den skolade
              nationalekonomen och från den som har den röda partikappan på
              sig.
            </seg>
            <seg n="fcc0427a">
              Utöver den uppräkning som Carl B Hamilton gjorde skulle jag vilja
              tillägga ytterligare en sak. Vi har ändå gjort ganska mycket som
              är av betydelse för företagsamheten. Sänkningen av arbetsgivaravgiften
              i olika former för nyanställda ungdomar och så vidare har också
              betydelse för att man ska kunna behålla många människor i företagsamheten.
            </seg>
            <seg n="6f17f848">
              Fru talman! Jag har suttit i skatteutskottet i sju år nu. Jag
              kan berätta för lyssnarna att under de fyra första åren lyckades
              vi i skatteutskottet sänka de allmänna arbetsgivaravgifterna med
              0,12 procent. Det var vad vi lyckades med. Nu har vi ändå sänkt
              generellt med 1 procent samt därutöver ytterligare väldigt mycket.
              Jag tror att om det är någonting som svenska företagare är betjänta
              av så är det lägre kostnader. Det kan dock inte ersätta det allra
              viktigaste: Vi måste ha en kapitalmarknad och en kreditmarknad
              som fungerar. Utan kunder till svenska företags produkter blir
              det dåligt med välfärden i vårt land.
            </seg>
          </u>
          <note type="speaker" n="ed4c5fef">
            Anf. 46 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-14" n="6fda41e4">
            <seg n="4df90b1e">
              Fru talman! Thomas Östros ger en beskrivning av svensk ekonomi
              som man kan ställa sig tvekande till: Nedgången är regeringens
              fel, regeringens ansvar och ett resultat av regeringens politik.
            </seg>
            <seg n="963a894a">
              Men så är det ju inte. Vi vet att det i hela världen råder kris
              i fordonsindustrin. Vi ser att företag efter företag oavsett land
              reducerar sin produktion med 40, 50 och 60 procent. Vi vet att
              företag med investeringsvaror drabbas av nedgången. Vi har många
              sådana i Sverige. Vi vet att råvarupriserna har fallit. Det gäller
              malm och papper. Där har vi många företag. Vi har en banksektor
              som har varit kraftfullt globaliserad och som också är under hård
              press nu när världsekonomin har bekymmer.
            </seg>
            <seg n="91a5bd62">
              Den här debatten handlar om vad regeringen gör för att möta denna
              utveckling. Vi har lagt fram en av de mest expansiva budgetarna.
              Tillsammans med Danmarks och Finlands budgetar får den de kanske
              bästa vitsorden av alla i Europeiska unionen.
            </seg>
            <seg n="6dfcb19f">
              Vi har lagt fram ett omfattande paket för att förstärka arbetsmarknadspolitiken.
              Den ska inte vara omfattande i högkonjunktur, som den var under
              de socialdemokratiska åren, utan den ska expandera i lågkonjunktur.
              Vi ska naturligtvis möta en försvagning av arbetsmarknaden med
              omfattande satsningar på aktiva åtgärder. Vi ska öka volymerna
              för att möta nedgången. Det är så arbetsmarknadpolitiken nu ska
              bedrivas.
            </seg>
            <seg n="5c931db8">
              Vi gör mycket omfattande åtaganden för bankerna. Vi har gett
              garantier. Riksbanken tillhandahåller likviditet. Det samlade
              offentliga åtagandet för bankerna är mycket betydande; det tror
              jag att Thomas Östros är väl medveten om. Vi har gjort satsningar
              på fordonssektorn för att underlätta dess svåra situation. Vi
              har lagt fast en energiuppgörelse för att långsiktigt lägga grunden
              för en energipolitik som skapar förutsättningar för tillväxt och
              utveckling i Sverige.
            </seg>
            <seg n="ee94b40e">
              Det här är de fem huvudpunkter som vi har presenterat under hösten.
              Det är en bred, omfattande och kraftfull politik för att möta
              nedgången. Vi går i alla tänkbara spår för att göra vad som kan
              göras för att dämpa genomslaget av den kanske värsta internationella
              kris vi har upplevt sedan depressionen.
            </seg>
            <seg n="24419069">
              Mot det här står vänsteralternativet. Det är alldeles uppenbart
              hur det ser ut. Det är två huvudpunkter: skattehöjningar och att
              föröda de offentliga finanserna. Thomas Östros, Vänsterpartiet
              och Miljöpartiet är klara med sin prioritering. När hushållens
              inkomster minskas, när efterfrågan dämpas och när konsumtionen
              faller då ska skattechocken explodera i den svenska ekonomin.
              Man ska ta tillbaka betydande steg av jobbavdraget. Man är oense
              om hur mycket, men tillbaka ska det. Ungdomsskatten ska chockhöjas
              så att arbetsgivaravgifterna för unga människor går upp. Bensinskatten
              ska chockhöjas med Miljöpartiet. Jag antar att detta är någonting
              man ska förhandla om och där vi så småningom får besked om hur
              stora höjningar det blir och hur stor del av fordonsindustrin
              man vill beskatta bort på bilförmånssidan och i vägtrafikskatten.
              Bolagsskatten och arbetsgivaravgifterna ska generellt höjas, säger
              Vänsterpartiet.
            </seg>
            <seg n="6645bc30">
              Det finns nyanser här. Jag förstår att Thomas Östros kommer att
              ha en tuff debatt när han ska försvara våra arbetsgivaravgiftssänkningar
              och vår bolagsskattesänkning gentemot Vänsterpartiet. Jag kan
              tillhandahålla en del argument, för det är bra åtgärder. De dämpar
              nedgången och bidrar till att vi åtminstone kan hindra en del
              av genomslaget för den internationella lågkonjunkturen.
            </seg>
            <seg n="3e572b46">
              Skattechocken är det ena benet i vänsteralternativet. Det andra
              benet är den budgetmässiga ansvarslösheten. Vi är försiktiga.
              Vi säger att vi ska tillföra pengar till kommunerna när vi har
              värderat situationen och när vi vet hur mycket pengar som finns.
              Vi kan inte göra utspel varje timme, varje dag, varje förmiddag
              eller varje eftermiddag som vänsterpartierna. Vi håller god ordning
              i de offentliga finanserna.
            </seg>
            <seg n="4a039f40">
              Det här är de två skiljelinjerna. De slutar i en kärnskiljelinje,
              och det är den om jobben. Vi tror på full sysselsättning. Socialdemokraterna
              och vänsteralternativet står nakna.
            </seg>
          </u>
          <note type="speaker" n="d7499cf3">
            Anf. 47 THOMAS ÖSTROS (s):
          </note>
          <u who="thomas_ostros_ed884d" xml:id="i-77adfe7803f51ead-3" n="f0f00fea">
            <seg n="5cb48bd9">
              Fru talman! Jag anklagar inte dig, Anders Borg, för att världen
              är i en lågkonjunktur, men jag anklagar dig för att mycket illa
              ha förberett Sverige för en recession och sämre tider. Du ärvde
              en högkonjunktur, och du agerade som om den skulle vara för evigt.
              Det är det farligaste en finansminister kan hamna i.
            </seg>
            <seg n="331485c7">
              Socialdemokrater i regeringsställning arbetade tillsammans med
              Vänsterpartiet och Miljöpartiet ihop stadiga offentliga överskott.
              Vi lämnade över mycket stora överskott i de offentliga finanserna.
            </seg>
            <seg n="173502c5">
              Du satte i gång en skattesänkningsoffensiv som Bo Lundgren aldrig
              hade tordats göra i praktiken. Det handlar om över 80 miljarder
              särskilt riktade till dem som har det allra bäst. Det är till
              och med så att du nu, Anders Borg, lånar pengar staten har nu
              underskott för att sådana som tjänar över 50 000, till exempel
              Anders Borg själv som tjänar ungefär 100 000, ska få 13 000 kronor
              i skattesänkning. Pensionären får 68 kronor.
            </seg>
            <seg n="48038fdc">
              Det är den typen av djupt orättvis politik som skapar mycket
              stora klyftor och som förhindrar att Sverige i sammanhållning
              kan arbeta för att komma ur den ekonomiska krisen.
            </seg>
            <seg n="e11c524f">
              Jag anklagar dig för att ha slösat bort det överskottet. Därmed
              är du nu handlingsförlamad när Sverige går in i den värsta jobbkris
              vi har sett på decennier. Din jobbpolitik har havererat. Redan
              förra året, innan jobbkrisen slog till, var det fler arbetslösa
              än när ni tog över makten. Redan förra året, innan jobbkrisen
              slagit till fullt ut, var det fler i utanförskap än när ni tog
              över makten.
            </seg>
            <seg n="185a29ed">
              Under de två första åren skar ni ned arbetsmarknadsutbildningen
              med 70 procent. Lars Calmfors, er egen ekonomisk-politiska rådgivare
              och professor i nationalekonomi, säger att ni har dragit ned alldeles
              för mycket på arbetsmarknadspolitiken. Ni regerar som om det vore
              högkonjunktur. Ni har inte klarat jobbpolitiken. Det visar sig
              i praktiken. I åtta av tio kommuner ökar nu socialbidragen.
            </seg>
            <seg n="300eafce">
              Du, Anders Borg, bär ett personligt ansvar för att ha drivit
              en politik i högkonjunktur på ett sådant sätt att du trängde ut
              500 000 människor ur arbetslöshetsförsäkringen. Du har skrivit
              in dig själv i den ekonomisk-politiska historien som en finansminister
              som genomdriver åtgärder som innebär att en halv miljon människor
              tvingas lämna a-kassan strax innan Sverige står inför den värsta
              recessionen på decennier. De människorna står utan skydd. Vad
              har du för svar till dem som nu står utan det skydd som behövs
              när vi går in i en mycket svår ekonomisk-politisk situation?
            </seg>
            <seg n="f59e00fb">
              Överskotten slösades bort på skattesänkningar. Pengarna brände
              i fickan. Du kunde inte låta bli. Dessutom havererar a-kassan
              strax innan Sverige går in i en djup ekonomisk kris.
            </seg>
            <seg n="6f1f6a3b">
              Nej, någon skattechock blir det inte med socialdemokrater i samarbete
              med Vänsterpartiet och Miljöpartiet vid makten. Däremot blir det
              en fördelningspolitik som gör att alla får vara med och bära bördorna.
              Du har gett särskilda lättnader till de mest förmögna. Miljonärerna
              har blivit av med sin skatt. Pensionärerna har fått det tuffare
              och tuffare. Du har riktat det till dem som har mycket höga inkomster.
              Till och med på lånade pengar får man nu en Borgbonus i skattesänkningar.
            </seg>
            <seg n="90d80ab2">
              Gunnar Andrén och Jörgen Johansson är jätteglada för de här orättvisa
              skattesänkningarna. Ser ni inte att ni har bäddat väldigt illa
              för Sverige?
            </seg>
            <seg n="72520e2c">
              Nu behövs en jobbpolitik där man har förmåga att satsa på utbildning
              och investera i människor så att de kan ta de nya jobben när konjunkturen
              vänder uppåt. Det behövs en jobbpolitik som innebär investeringar
              i byggande så att vi inte får tusentals byggnadsarbetare som blir
              arbetslösa och inte kan bidra och investeringar i trygghet så
              att människor vågar konsumera och investera genom att se till
              att trygga a-kassan och försäkringssystemen. Det behövs företagande
              och framtidstro och inte ofinansierade skattesänkningar och förödda
              offentliga finanser.
            </seg>
          </u>
          <note type="speaker" n="dc3c69c9">
            Anf. 48 CARL B HAMILTON (fp):
          </note>
          <u who="unknown" xml:id="i-4f00fcef98f93b52-5" n="6fda41e4">
            <seg n="350cb4c2">
              Fru talman! Thomas Östros säger att det inte blir någon skattechock,
              och så beskriver han sitt samarbete med Vänsterpartiet och Miljöpartiet.
              Du har ingen trovärdighet på den punkten, Thomas Östros. Vänsterpartiet
              och Lars Ohly har högre skatter som sitt huvudnummer och säger
              att skatterna har sänkts på ett orättfärdigt sätt, och det säger
              du för övrigt dessutom själv. Den enda logiska slutsatsen är att
              ni sitter tillsammans med ett vänsterparti som har ett högre skattetryck
              som huvudnummer i sin ekonomiska politik. Du säger själv här att
              finansministern har sänkt skatterna på ett oriktigt sätt. Då är
              den enda slutsats man kan dra att om olyckan är framme och Socialdemokraterna
              skulle få makt över skattepolitiken blir det väsentligt högre
              skatter. Man kan kalla det skattechock eller någonting annat,
              men att skatterna blir högre är det ingen tvekan om. Du har ingen
              trovärdighet, Thomas Östros, när du säger att det inte blir någon
              skattechock tillsammans med dina samarbetspartier.
            </seg>
            <seg n="11735041">
              Det finns en logisk inre motsättning här. Å ena sidan kritiserar
              Thomas Östros regeringen för att rasera statsfinanserna, och å
              andra sidan vill han, såvitt jag förstår, att man ska låna ytterligare
              pengar för att driva en mer expansiv politik. Jag tror att man
              får välja vilket ben man ska stå på. Ska man driva en expansiv
              politik genom ökad upplåning och eventuellt, jag vet inte, genombrutet
              utgiftstak eller ska man slå vakt om de offentliga finanserna?
              Regeringen har drivit en väldigt konsekvent politik för att värna
              om de offentliga finanserna.
            </seg>
            <seg n="ea772580">
              Till slut, Thomas Östros. Hur blir det med energipolitiken? Där
              har Socialdemokraterna en internt splittrad linje och de andra
              två partierna en helt annan, tredje linje.
            </seg>
          </u>
          <note type="speaker" n="85d81f12">
            Anf. 49 PATRIK BJÖRCK (s):
          </note>
          <u who="patrik_bjorck_b56219" xml:id="i-cc94a018a6b457c6-4" n="ecece5a8">
            <seg n="a7b304ab">
              Fru talman! Jörgen Johansson hade svårt att förstå beskrivningar
              som falsarier och dimridåer. De föranleddes av att det inte bara
              var vi i oppositionen som hade problem med regeringens terminologi
              och sätt att uttrycka sig. Det är faktiskt Riksrevisionen som
              har kommit fram till att man använder begrepp som man helt enkelt
              vägrar att definiera. Riksrevisionens styrelse förstår inte heller
              vad regeringen pratar om. Även Jörgen Johansson har partikamrater
              i Riksrevisionens styrelse. Jörgen Johansson skulle möjligen kunna
              prata med dem. Det är bakgrunden till diskussionerna om falsarier
              och dimridåer. Man använder sig av begrepp som man vägrar att
              definiera. Det var en fullständigt adekvat beskrivning och inget
              konstigt med det.
            </seg>
            <seg n="39687ea7">
              Anders Borg menar att regeringen inte kan göra någonting eftersom
              det är alla andras fel. Man är utlämnad till makterna på något
              sätt. Bekymret för svenska löntagare är att de ser att andra regeringar
              agerar på ett annat sätt. Svenska metallarbetare har till exempel
              länge krävt av regeringen att man ska hjälpa till med utbildning
              så att de ska slippa bli uppsagda. De ser hur metallarbetare i
              andra länder blir uppsagda. I Sverige har de tillsammans med arbetsgivarna
              och regeringens utsedda samordningsmän ställt väldigt konkreta
              krav på vad som skulle kunna göras.
            </seg>
            <seg n="912684c5">
              Jag skulle vilja skicka med ett litet tips, Anders Borg. Regeringen
              kan faktiskt göra någonting, till exempel lyssna på arbetsgivarna,
              på fackföreningarna och på de av er själva utsedda samordningsmännen.
              Då skulle ni kunna komma fram till att det finns mycket ni skulle
              kunna göra för Sverige, för svensk industri och för svenska metallarbetare.
              Det är bara ett litet tips i all välmening.
            </seg>
          </u>
          <note type="speaker" n="1ef0bb76">
            Anf. 50 JÖRGEN JOHANSSON (c):
          </note>
          <u who="unknown" xml:id="i-dda208a82cc0f0e1-1" n="6fda41e4">
            <seg n="b940a3fb">
              Fru talman! Jag får tacka för redovisningen av varför ni gör
              det olyckliga ordval som ni trots allt gör här i debatten.
            </seg>
            <seg n="3b21fedf">
              Det är en allvarlig situation som vi befinner oss i, och det
              gäller att den hanteras på ett seriöst sätt. Jag upplever att
              regeringen på område efter område har hanterat situationen på
              ett seriöst sätt. Vad gäller de skattesänkningar som har gjorts
              i samband med jobbskatteavdraget har de faktiskt en låglöneprofil
              som skiljer sig mot vad vi tidigare har skådat i detta sammanhang.
            </seg>
            <seg n="9f3d59bb">
              Vi hade i fredags en debatt om den kommunala och landstingskommunala
              sektorns situation, och jag konstaterade då att oppositionen inte
              hade några konkreta förslag att komma med. Det som hela tiden
              framtonar är precis det som också finansministern tar upp, nämligen
              avisering av skattehöjningar. Det är en skattechock på område
              efter område.
            </seg>
            <seg n="982d55fa">
              Jag är övertygad om att metallarbetaren, polisen och sjuksköterskan
              helt klart kommer att reagera på en skattehöjning i storleksordningen
              1 0001 200 kronor i månaden. Det blir en orimlig situation.
            </seg>
          </u>
          <note n="fec8e8c0">
            Anf. 51 GUNNAR ANDRÉN (fp):
          </note>
          <u who="unknown" xml:id="i-b435cee8de3666c2-1" n="6fda41e4">
            <seg n="3f042b93">
              Fru talman! Även jag försökte lyssna noggrant på Thomas Östros.
              Jag blev ändå inte riktigt på det klara med vilken mantel han
              hade satt på sig. Var det möjligen två mantlar han hade tagit
              på sig? Dels hörde vi nationalekonomen som förklarade att det
              inte skulle bli några skattehöjningar, utan att den ökade köpkraften
              nog var ganska klok i alla fall. Dels hörde vi partimannen som
              sade att vi hade förslösat en massa pengar genom att göra detta.
              Han hade alltså två skrudar på sig i samma anförande, och det
              är lite svårt att få ihop. Det går ju bara inte. Det finns en
              motsättning, Thomas Östros, i det du säger i samma anförande.
              Du måste bestämma dig om vi har förslösat en massa pengar med
              skattesänkningar som har höjt köpkraften för det svenska folket
              som Jörgen Johansson, Carl B Hamilton och Anders Borg har förklarat,
              eller om det är ett ganska lagom skattetryck just nu i denna situation.
              Hade det varit bättre om vi hade haft 80 miljarder mindre i köpkraft
              i Sverige? Det är en fundamental fråga i denna situation där vi
              har ett problem med att efterfrågan är för liten. Vi kan ju producera
              hur mycket som helst, men finns det ingen efterfrågan och inga
              köpare kommer det inte att fungera.
            </seg>
            <seg n="53d30070">
              Fru talman! Socialdemokraterna har enligt mitt förmenande en
              del att fundera på. Man måste besluta sig för om det är partirocken
              eller nationalekonomrocken man ska ha på sig, för det behöver
              svenska folket veta så småningom. Är det ett förslösande av pengar,
              eller är det en lagom skattenivå nu? Man kan inte inta båda ståndpunkterna
              samtidigt.
            </seg>
          </u>
          <note type="speaker" n="6f6c6ea4">
            Anf. 52 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-15" n="6fda41e4">
            <seg n="5ae14e1c">
              Fru talman! Regeringens program för att bekämpa den internationella
              lågkonjunkturen är tydligt. Vi har lagt fram en budget som är
              en av de mer expansiva i Europa. Vi uppfyller samtidigt de grundläggande
              kraven på ordning och reda i de offentliga finanserna. Vi har
              ökat insatserna för arbetsmarknadspolitiken, och det kommer vi
              att fortsätta att göra därför att det är med aktiva åtgärder man
              möter en konjunkturnedgång. Man använder inte arbetsmarknadspolitiken
              för att späda på en högkonjunktur, vilket tycks vara Socialdemokraternas
              grundläggande idé. Vi har vidtagit åtgärder för att säkra stabiliteten
              i banksektorn. Vi har vidtagit omfattande åtgärder för att lägga
              grunden för att fordonsindustrin ska kunna stå upp också efter
              denna kris. Vi har lagt fast en energiuppgörelse som lägger grunden
              för långsiktig produktion i Sverige.
            </seg>
            <seg n="ca097584">
              Det är ett omfattande paket, och det är omfattande åtgärder som
              sträcker sig över många politikområden. Vi kan inte häva en internationell
              lågkonjunktur. Vi kan inte häva det faktum att efterfrågan på
              svenska industrivaror har gått ned. Men vi kan göra vad vi kan
              för att dämpa genomslaget och för att säkra jobben i Sverige.
            </seg>
            <seg n="cee78565">
              Mot detta som avfärdas som en skattesänkningsoffensiv av Thomas
              Östros står vänsteralternativet. Där är det ju en skattehöjningsoffensiv
              som är kärnan i det gemensamma budskapet. Vi får veta att jobbskatteavdragens
              steg ska tas tillbaka. Det blir mindre pengar kvar i plånboken
              för hushållen. Det blir färre som kan konsumera. Det blir färre
              arbeten kvar. Det blir mindre kvar att använda i Sverige, vilket
              gör att det blir färre som går till butiken. Det konsumeras mindre,
              och då blir det sämre tryck i produktionen och fabrikerna.
            </seg>
            <seg n="39f43367">
              Det handlar om höjda arbetsavgifter för ungdomar det är man överens
              om och för alla andra om man får tro Vänsterpartiet som kämpar
              för att få upp beskattningen av svenska arbetare.
            </seg>
            <seg n="37fab9ff">
              Höjer man arbetsgivaravgifterna i detta läge för ungdomar och
              för alla andra leder det naturligtvis till att färre får behålla
              jobbet, att uppsägningarna blir fler och att man driver på varslen.
              Vi ser att lönsamheten i industrin är förödande dålig. Det har
              mötts med bland annat en bolagsskattesänkning. Vänsterpartiet
              vill ta tillbaka bolagsskatten. Här ska man förhandla, så får
              vi se hur mycket som tas tillbaka. Men det skulle naturligtvis
              undergräva lönsamheten. Det skulle leda till att färre jobb fanns
              i Sverige. Detta är Vänsterpartiets gemensamma politik en skattechock.
              Det skulle minska efterfrågan, och det skulle föröda förutsättningarna
              för fordonsindustrin. Kilometerskatt, bensinskatt, och kraftiga
              försämringar i bilförmånerna. Allt det skulle leda till att det
              producerades och konsumerades färre bilar i Sverige. Vi skulle
              få fler uppsägningar, och vi skulle få en sämre fungerande arbetsmarknad.
              Socialdemokraterna förmår inte att möta krisen.
            </seg>
            <seg n="0dbf9b39">
              Det andra benet i den samlade vänsteroffensiven riktas naturligtvis
              mot de offentliga finanserna. En högljudd vänsterpopulism med
              pressmeddelande efter pressmeddelande, med utspel efter utspel,
              med miljard efter miljard lägger förslag som nästan inte har någon
              effekt på jobben men som skulle ha en förödande effekt på de offentliga
              finanserna. Och vad händer då? Vad händer om vi börjar försämra
              de offentliga finanserna? Jo, då undergräver vi tryggheten och
              välfärden, för då får vi underskott och en diskussion om nedskärningar.
              Då driver vi upp räntan; då skapar vi osäkerhet; då får vi sparande.
              Det är den typen av opportunistisk och populistisk vänsterpolitik
              som det samlade vänsteralternativet är överens om. Det är en skattechock
              som skulle föröda drivkraften att anställa och arbeta i Sverige.
              Det skulle bli utgiftsökningar och åtgärder som skulle föröda
              de offentliga finanserna och därmed skapa en osäkerhet om tryggheten
              och välfärden. Det är det samlade vänsteralternativets förslag,
              och det är vi motståndare till.
            </seg>
          </u>
          <note type="speaker" n="8c674773">
            Anf. 53 THOMAS ÖSTROS (s):
          </note>
          <u who="thomas_ostros_ed884d" xml:id="i-77adfe7803f51ead-4" n="f0f00fea">
            <seg n="d05d5d79">
              Fru talman! Vad märkligt det är att Anders Borg inte svarar på
              den enkla frågan hur lånefinansierade skattesänkningar på 13 000
              kronor per år till höginkomsttagare som Anders Borg skapar arbete.
              Det tror inte ekonomerna på. Internationella valutafondens ekonomer
              har starkt avrått från den typen av skattesänkningar. Det är att
              kasta pengarna i sjön när man behöver investera i jobb och tillväxt.
              Det är pengar som sparas i Anders Borgs och hans gelikars fickor.
            </seg>
            <seg n="d09dd932">
              Det man säger är att det behövs offentliga investeringar. Det
              behövs investering i utbildning, investering i infrastruktur,
              investering i klimatomställning och investering i välfärd. Det
              ger jobbeffekt. Men att låna pengar till ofinansierade skattesänkningar
              till höginkomsttagare är helt fel strategi. En samlad och enig
              ekonomkår står bakom detta.
            </seg>
            <seg n="0d11f7be">
              Du har undergrävt offentliga finanser genom att regera i tron
              att högkonjunkturen skulle vara för evigt. Nu står du i problem
              med att offentliga finanser håller på att undergrävas i mycket
              snabb takt, och då säger du att du inte kan göra någonting. Vi
              säger nej till den typen av skattesänkningar för att kunna använda
              resurserna till att göra det som skapar arbetstillfällen. Ni har
              ju abdikerat från jobblinjen!
            </seg>
            <seg n="83263cce">
              Välrenommerade ekonomer dömer ut jobbpolitiken. Nu senast i raden
              var det Lars Calmfors som sade att arbetsmarknadspolitiken inte
              alls är anpassad till att vi går in i mycket hög arbetslöshet.
              Allvarligast är det när det gäller ungdomarna. Det är så oerhört
              viktigt att ungdomar får chansen att komma in på arbetsmarknaden.
              Även här har det förts en slösaktig skattepolitik som varit fullständigt
              misslyckad. Om din strategi för att öka ungdomssysselsättningen
              hade fungerat hade Sverige inte haft en ungdomsarbetslöshet som
              nu ökar snabbare än i övriga Europa. Strategin är misslyckad,
              och den innebär att ungdomar lämnas i passivitet och utan chans
              till utbildning och att komma tillbaka till arbetsmarknaden. Där
              havererar jobbstrategin, och där ruinerar du också de offentliga
              finanserna. Det är djupt olyckligt, Anders Borg!
            </seg>
          </u>
          <note type="speaker" n="1b3673c1">
            Anf. 54 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-16" n="6fda41e4">
            <seg n="8be24a4b">
              Fru talman! Världsekonomin befinner sig i en mycket svår kris.
              Efterfrågan inom fordonssektorn har gått ned. Vi ser hur råvarupriser
              faller och hur svenska investeringsvaror inte längre har en marknad.
            </seg>
            <seg n="66ed2837">
              Regeringen har mött det med en aktiv politik. Det handlar om
              en viktig energiuppgörelse så att man för decennier framåt ska
              känna en trygghet i att vi har produktionsförutsättningar i Sverige.
              Det handlar om hela vår fordonsindustri inte bara det krisande
              Saab utan också Scania, lastbilarna på Volvo och personvagnarna
              på Volvo. Det handlar om att skapa förutsättningar för en bra
              produktion på lång sikt.
            </seg>
            <seg n="641795cd">
              Det handlar om bankerna. Vi har en banksektor som är globaliserad
              där de statliga åtagandena i dag är betydande och omfattande för
              att säkra att denna banksektor ska stå upp.
            </seg>
            <seg n="506bbb8e">
              Det handlar naturligtvis om arbetsmarknadspolitiken. En aktiv
              arbetsmarknadspolitik med åtgärder som gör att människor är i
              aktivitet är ett bra sätt att möta nedgången. Där är vi ett av
              de länder som gör mest i Europa.
            </seg>
            <seg n="ed3a48c6">
              Detsamma gäller naturligtvis budgetpolitiken. I utvärdering efter
              utvärdering drar man samma slutsats. Det är en av de mest expansiva
              budgetarna i Europa. Det är en inriktning som möter nedgången
              på det sätt som har efterfrågats av Europeiska rådet. Det är åtgärder
              som lägger en god grund för tillväxten också i framtiden.
            </seg>
            <seg n="f14870af">
              Det här är regeringens program. Det är brett, kraftfullt och
              aktivt. Mot det står en splittrad, populistisk och förslösande
              vänsteropposition där utspelslustan är så omfattande att pressmeddelandena
              sprutar ut ur faxarna och miljarderna åker i väg, men jobben uteblir.
              Naturligtvis är enda resultatet att man i sin oppositionslusta
              tappar greppet kring de offentliga finanserna.
            </seg>
            <seg n="b9e79622">
              Det kommer vi aldrig att göra, för vi tror på starka offentliga
              finanser och full sysselsättning.
            </seg>
          </u>
          <note n="fddf5bf6">
            Överläggningen var härmed avslutad.
          </note>
          <note n="733d3be2">
            12 § Svar på interpellation 2008/09:328 om klimatförändringar
            och Världsbankens roll
          </note>
          <note type="speaker" n="c2740629">
            Anf. 55 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-17" n="6fda41e4">
            <seg n="13857539">
              Fru talman! Anders Ygeman har frågat statsrådet Andreas Carlgren
              vad miljöministern och Sverige kan göra för att Världsbanken ska
              skapa förutsättningar för fattiga länder att använda sig av moderna
              förnybara energikällor.
            </seg>
            <seg n="722b9db4">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="8b8d8a78">
              Miljö- och klimatfrågor får alltmer utrymme inom Världsbanken,
              vilket Sverige varit en stark förespråkare för.
            </seg>
            <seg n="7faa0e0c">
              Världsbanken följer vissa ledande principer för energiinvesteringar
              i utvecklingsländerna. Dessa går ut på att Världsbanken ska undersöka
              förnybara energialternativ innan den tar beslut om investeringar
              i ett fossilbränsleprojekt. I de fall Världsbanken investerar
              i fossilbränsleprojekt måste den alltid först försäkra sig om
              att bästa möjliga miljöteknik används.
            </seg>
            <seg n="637fa0c4">
              Sveriges utgångspunkt är att omställningen till förnybara energikällor
              och minskat beroende av fossilbränsle är nödvändig för att skapa
              en långsiktigt hållbar utveckling.
            </seg>
            <seg n="ce725939">
              I höstas antogs nya framåtsträvande mål i Världsbankens ramverk
              för klimat- och utvecklingsfrågor ( Strategic Framweork on Climate
              Change and Development for the World Bank Group ). Ramverket fastslår
              att banken avser investera 1,9 miljarder dollar i förnybar energi
              och energieffektivitet fram till år 2009. Målet är också att ytterligare
              öka satsningarna på förnybar energi med 30 procent årligen till
              och med år 2012. Sverige kommer att fortsätta att driva och följa
              upp denna utveckling mot miljövänligare energialternativ i Världsbankens
              verksamhet.
            </seg>
            <seg n="abd8efd9">
              I höstas gjorde regeringen en klimatsatsning på drygt 4 miljarder
              kronor för de kommande tre åren. En betydande del av klimatsatsningen
              kommer att kanaliseras genom Världsbanken. Ett extra bidrag om
              705 miljoner kronor ges till Världsbankens utvecklingsfond, IDA,
              som prioriterar stöd för anpassning till klimatförändringarna
              i de fattigaste länderna. Dessutom kommer 600 miljoner kronor
              att kanaliseras via Världsbankens teknologifond Clean Technology
              Fund (CTF).
            </seg>
          </u>
          <note type="speaker" n="77e923a0">
            Anf. 56 ANDERS YGEMAN (s):
          </note>
          <u who="anders_ygeman_87fca7" xml:id="i-5beded49b9ad6d92-0" n="88988611">
            <seg n="cfbde001">
              Fru talman! Klimatkrisen accelererar. De senaste rönen tyder
              på att vi behöver sätta in åtgärder betydligt snabbare än vad
              forskarna hittills har trott. Samtidigt drabbas världen av en
              ekonomisk kris, och i Sverige står regeringen handfallen inför
              jobbkrisen. Risken är att den ekonomiska krisen används som argument
              för att ingenting göra. De som länge argumenterat för att den
              klimatomställning som vi behöver göra kommer att bli för dyr hittar
              i finanskrisen nya argument.
            </seg>
            <seg n="f67bfdfa">
              Därför behöver Sverige och andra länder driva på processen ännu
              hårdare och argumentera för det omvända perspektivet. Finanskrisen
              ger möjligheter att också klara klimatkrisen. Genom att välja
              att göra investeringar i miljövänlig teknik kan vi skapa nya,
              gröna jobb och samtidigt kraftigt minska utsläppen av växthusgaser.
            </seg>
            <seg n="112002fb">
              Tyvärr går Världsbanken i rakt motsatt riktning. Av bankens utlåning
              går fem gånger mer till investeringar i kol, fossilgas och olja
              än vad som investeras i förnybar energi, och även om en del lovvärda
              initiativ har tagits av banken går utvecklingen åt fel håll. Förra
              året ökade utlåningen till förnybar energi med bara 11 procent
              medan utlåningen till fossil energi ökade med 165 procent.
            </seg>
            <seg n="e4537c63">
              Ett exempel är ett kolkraftverk i Indien, Tata Ultra Mega i Gujarat,
              som beräknas stå klart om tre år. Det byggs inte med den bästa
              tillgängliga tekniken. Det byggs med 20 år gammal teknik, och
              det är inte förberett för avskiljning och lagring av koldioxid.
              När det står klart kommer det enligt uppgift att bli den femte
              största utsläppskällan av koldioxid i världen. Tata Group, som
              bygger kraftverket, var tidigare aktuella köpare av Volvo Personvagnar
              och är ett av Indiens rikaste företag, så gruppen lider knappast
              av en akut nöd när det gäller kapital.
            </seg>
            <seg n="ca24c32a">
              Anders Borg! Är det rimligt att svenska skattebetalare ska bidra
              till att bygga nya, enorma utsläppskällor med gammal teknik?
            </seg>
            <seg n="e9c1fc98">
              I dagens DN skriver ni i regeringen att ni är missnöjda med ett
              antal FN-organ. Men ni är nöjda med Världsbanken. Hur, Anders
              Borg, kan ni vara nöjda med att Världsbanken förra året ökade
              sina investeringar i kol, olja och gas med 165 procent? Hur kan
              denna ökning av koldioxidutsläppen bidra till att lösa klimatkrisen?
            </seg>
            <seg n="a4b9e9ad">
              I sitt svar lyfter Anders Borg upp att han vill att Sverige ska
              bidra med 600 miljoner till Världsbankens så kallade Clean Technology
              Fund, en fond som med sin verksamhet bidrar till att bygga nya
              kolkraftverk. Obamas nya administration drog nyligen tillbaka
              sitt finansiella stöd till samma fond för dess bristande miljöambitioner.
              Anders Borg håller uppenbarligen inte med om den nya amerikanska
              administrationens kritik, men varför ska Sverige ha lägre klimatambitioner
              än Amerika?
            </seg>
            <seg n="694c8623">
              Vi i Sverige kämpar med att ställa om vårt energisystem. Vårt
              mål är att göra oss oberoende av fossil energi. Är det då rimligt
              att vi satsar hundratals miljoner av svenska skattemedel för att
              bygga nya kolkraftverk i u-länder?
            </seg>
          </u>
          <note type="speaker" n="2ae4938e">
            Anf. 57 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-18" n="6fda41e4">
            <seg n="a742c756">
              Fru talman! Sverige är mycket aktivt i arbetet för att åstadkomma
              ett bättre klimat, förhindra att vi får stigande temperatur och
              att växthuseffekten ställer till allvarlig skada på ekologiska
              system och människor, inte minst i utvecklingsländerna. Vi jobbar
              mycket intensivt med att bidra till att vi får en internationell
              uppgörelse i Köpenhamn. Det är ett av de vanligaste diskussionstemana
              när vi träffar utländska politiker och deltar i internationella
              sammanhang.
            </seg>
            <seg n="9cfcc0cd">
              På EU-området har vi drivit på för att handelssystemet ska bli
              effektivt, och vi arbetar nu inför det svenska ordförandeskapet
              med hur energiskattedirektiven ska utvecklas. Det allra bästa
              vore naturligtvis om vi kunde få till stånd att man utanför handelssystemet
              kunde lägga på en obligatorisk koldioxidbeskattning.
            </seg>
            <seg n="3c7b41fb">
              I Sverige har vi gjort omfattande åtgärder för att minska koldioxidutsläppen.
              Vi har höjt koldioxidbeskattningen, och vi är i stånd att presentera
              en klimatproposition. Därtill har vi i biståndsarbetet fortsatt
              att driva på för att även klimatfrågorna ska spela roll.
            </seg>
            <seg n="80d50917">
              Det här är viktigt. Här kan naturligtvis Världsbanken bidra mer
              än man har gjort. Vi ska komma ihåg att Världsbanken under hösten
              har lagt fast en ny strategi. Bland annat vet vi att man i styrelsen
              fört diskussioner om den rapport från Världsnaturfonden som Anders
              Ygeman tar upp här när man lagt fast de nya riktlinjerna för att
              mera aktivt arbeta med detta.
            </seg>
            <seg n="d7f0f9e8">
              Det här tycker jag är två ben som den svenska internationella
              klimatpolitiken bör stå på när vi diskuterar utvecklingsfrågorna.
              Vi ska bidra med finansiering. Vi ska bidra med argumentation
              för att också länder med sämre ekonomisk utveckling ska kunna
              minska sina CO2-utsläpp. Vi ska naturligtvis också göra det som
              en av de mest ambitiösa biståndsgivarna. Det här är de två ben
              vi ska stå på: en aktiv klimatpolitik och en aktiv biståndspolitik.
            </seg>
            <seg n="cda0d5df">
              Sammantaget har vi en lång rad åtgärder som gör att vi bidrar
              till att lägga grunden för att vi kan få till stånd en internationell
              uppgörelse i Köpenhamn, både som föregångsexempel, som samarbetspartner
              i Europa och som viktig finansiär av de internationella finansiella
              institutionerna.
            </seg>
            <seg n="c1816573">
              Jag kan på den punkten i och för sig säga att det inte är något
              nytt att vi skulle ha en aktiv svensk politik på dessa områden.
              Där har Sverige i världsbankssammanhang länge varit pådrivande
              och är det alltjämt. Jag skulle föreställa mig att vi egentligen
              borde vara eniga om det.
            </seg>
          </u>
          <note type="speaker" n="feb50d21">
            Anf. 58 ANDERS YGEMAN (s):
          </note>
          <u who="anders_ygeman_87fca7" xml:id="i-5beded49b9ad6d92-1" n="88988611">
            <seg n="cc736af0">
              Fru talman! Jag skulle vilja börja med att säga att jag inte
              riktigt delar Anders Borgs lovsång över den förda klimatpolitiken.
              Vi har under två år inte fått något klimatmål presenterat i kammaren.
              Den stora Klimatberedningen blev ju till slut oenig, men de borgerliga
              ledamöterna enades dock om ett nationellt klimatmål om 30 procent.
              Alla remissinstanser utom tre höll med om att målet nationellt
              borde vara på 30 procent eller mer.
            </seg>
            <seg n="09531b1b">
              Nu har miljöministern i ett pressmeddelande gått fram med ett
              lägre mål, nämligen 26,6 procent. Av de över hundra remissinstanser
              som yttrade sig i fråga om Klimatberedningen tror jag att tre
              ville ha ett lägre nationellt klimatmål. Dessa var Svenskt Näringsliv,
              gruvindustrin och petroleumindustrin. Där har Anders Borg alltså
              tre bundsförvanter i lovordandet av hans klimatpolitik.
            </seg>
            <seg n="bdcba088">
              Låt mig återgå till frågorna. Ja, vi borde vara överens om att
              ha en aktiv politik i Världsbanken. Vi borde vara överens om att
              ha aktiva mål för vår internationella politik och vår biståndspolitik.
              Jag får därför försiktigt upprepa mina frågor.
            </seg>
            <seg n="902d88a4">
              Tycker Anders Borg att det är rimligt att vi med svenska skattemedel
              bidrar till det som håller på att bli den femte största utsläppskällan
              av koldioxid i världen? Det handlar om ett nytt kolkraftverk i
              Indien som inte byggs med den bästa tekniken utan med tjugo år
              gammal teknik och inte ens är förberett för avskiljning och lagring
              av koldioxid.
            </seg>
            <seg n="79f37a0c">
              Tycker Anders Borg att det är rimligt att det från Världsbanken
              förra året satsades fem gånger mer pengar på fossila kraftverk
              än på förnybara?
            </seg>
            <seg n="79ed5fb6">
              Är Anders Borg beredd att, genom de institutioner som regeringen
              enligt dagens DN Debatt har förtroende för, verka för att ändra
              på detta? Så sent som förra året ökade satsningen på fossila kraftverk
              med 165 procent.
            </seg>
          </u>
          <note type="speaker" n="2472009b">
            Anf. 59 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-19" n="6fda41e4">
            <seg n="12951f2d">
              Fru talman! Sverige är ett föregångsland när det gäller klimatpolitiken.
              Det har vi varit under lång tid. Vi har visat att man kan förena
              god tillväxt med minskade utsläpp. Det har vi gjort genom en bred
              politik med CO2-skatter för att göra det kostsamt med utsläpp,
              med gröna certifikat som underlättar för förnybar energi, med
              ordentliga satsningar på att vi ska vara pådrivande för att få
              ett handelssystem i Europa på plats. En internationell uppgörelse
              i Köpenhamn är naturligtvis vår målsättning.
            </seg>
            <seg n="5b4be108">
              I de europeiska sammanhangen är det alldeles tydligt att Sverige
              är det land som tydligast och mest kraftfullt argumenterar för
              att Europa ska vara ett föregångsland i dessa sammanhang. Vi kan
              göra det eftersom vi har en god grund i att vi varit framgångsrika
              med klimatpolitiken på hemmaplan.
            </seg>
            <seg n="ff41ce80">
              Detta är givetvis sant också i de internationella utvecklingssammanhangen.
              Gunilla Carlsson, vår utvecklings- och biståndsminister, har haft
              en internationell expertkommission som arbetat med att visa hur
              utvecklingspolitiken måste integreras i klimatpolitiken. Vi har
              i varje sammanhang verkat för att tydliggöra de klimatpolitiska
              målen i utvecklingspolitiken. Det tycker jag att vi har anledning
              att påtala. Det är nämligen viktigt att inte minskningen av koldioxidutsläppen
              och bidragandet till utvecklingen i fattiga länder ställs mot
              varandra. Det får inte vara så att diskussionerna om klimatfrågan
              blir en ursäkt för att begränsa frihandeln eller för att minska
              de finansiella stöden till länder som är i en tidigare utvecklingsfas.
            </seg>
            <seg n="7f32636e">
              Vi kan naturligtvis inte ensamma styra världen utan vi måste
              samarbeta med alla. Vi kan aldrig vara nöjda, men vi kan alltid
              driva på. Det är den inriktning som regeringens klimatpolitik
              har, särskilt inom det område som gäller utvecklingssamarbete.
            </seg>
          </u>
          <note type="speaker" n="1d2f418c">
            Anf. 60 ANDERS YGEMAN (s):
          </note>
          <u who="anders_ygeman_87fca7" xml:id="i-5beded49b9ad6d92-2" n="88988611">
            <seg n="c74bb316">
              Fru talman! Anders Borg hade två minuter kvar av sin talartid
              när han avslutade sitt inlägg. Trots det valde han att inte svara
              på någon av mina frågor. Jag ska därför upprepa dem för kammaren.
            </seg>
            <seg n="bfee5fbb">
              Är det rimligt att svenska skattepengar går till att femdubbla
              investeringarna i kolkraft, fossilgas och olja? Samtidigt som
              vi försöker stampa ut dessa energislag ur det svenska energisystemet
              använde vi förra året svenska skattepengar till att öka investeringarna
              i fossila energislag med 165 procent runt om i världen; det skedde
              i Världsbankens regi.
            </seg>
            <seg n="0149c676">
              Det är sant som Anders Borg säger, att vi inte styr världen,
              och vi ska väl inte heller i kraft av våra nio miljoner invånare
              styra världen. Men det kanske inte behöver avhålla landets finansminister
              från att ha en åsikt. Är det rimligt att svenska skattebetalare
              stöder Tata Groups byggande av den femte största utsläppskällan
              i världen? Är det rimligt att utsläppen ökar med 165 procent?
              Är det rimligt att Världsbanken, stödd av svenska skattebetalare,
              lägger fem gånger så mycket pengar på investeringar i fossil energi
              som i förnybar energi?
            </seg>
          </u>
          <note type="speaker" n="56434aaa">
            Anf. 61 Finansminister ANDERS BORG (m):
          </note>
          <u who="unknown" xml:id="i-a18b84e49ba8b7cb-20" n="6fda41e4">
            <seg n="65328711">
              Fru talman! Utgångspunkten i denna diskussion är att vi kan vara
              trovärdiga när vi talar med utvecklingsländerna ifall vi kan visa
              att de kan förena utveckling med god miljö. Det kan vi vara om
              vi visar att vi själva förmår göra det. Det är därför den svenska
              klimatpolitiken är en viktig del av vår argumentation för en framtida
              internationell uppgörelse. Det är en del av vår trovärdighet inom
              EU-kretsen.
            </seg>
            <seg n="00093ca6">
              Anders Ygeman vill ge intrycket att vi har en omfattande och
              tung konflikt om hur klimatpolitiken ska bedrivas och att regeringen
              inte skulle vara pådrivande i utvecklingsfrågorna. Det är helt
              enkelt fel. Vi var med bland de första när det behövdes påfyllning
              av IDA. Vi är, och har under lång tid varit, en av de största
              bidragsgivarna inom Världsbankssystemet, som under många år, i
              decennier, investerat i energisektorn. Vi har varit kraftfulla
              i vår argumentation för att dessa investeringar även ska ha en
              klimatdimension. Under hösten fattade Världsbankens styrelse beslut
              om nya riktlinjer. Det är naturligtvis ett framsteg och i någon
              utsträckning också en framgång för den svenska argumentationen.
            </seg>
            <seg n="e48c752f">
              Sedan har Sverige nio eller möjligtvis upp emot tio miljoner
              invånare i en värld som består av många stora länder där utvecklings-
              och miljöfrågorna ofta blir betydligt lägre prioriterade, där
              människors möjligheter till utveckling, till att kunna äta sig
              mätta, ställs mot andra mål. Vi ska finnas inom båda delar av
              den argumentationen. Vi ska stödja utvecklingsländerna ekonomiskt,
              och vi ska driva på för att nå uppgörelser inom klimatpolitiken.
              Det är bra för hela världen.
            </seg>
          </u>
          <note n="fddf5bf6">
            Överläggningen var härmed avslutad.
          </note>
          <note n="9bf9f8e8">
            13 § Svar på interpellation 2008/09:347 om skolledarrollen i
            framtiden
          </note>
          <note type="speaker" n="4e01451f">
            Anf. 62 Utbildningsminister JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-a18b84e49ba8b7cb-21" n="ae9ed288">
            <seg n="8486824d">
              Fru talman! Peter Hultqvist har frågat mig vilka åtgärder jag
              avser att genomföra för att skolledare generellt sett ska ges
              utökat utrymme för att prioritera och arbeta med det pedagogiska
              ledarskapet.
            </seg>
            <seg n="affb8aea">
              Rektorns roll är, precis som Peter Hultqvist anger, viktig för
              att en skola ska vara framgångsrik och ge eleverna förutsättningar
              att nå goda resultat. Därför har regeringen beslutat om en ny
              befattningsutbildning för rektorer, en befattningsutbildning som,
              till skillnad från den hittillsvarande rektorsutbildningen, regleras
              i en särskild förordning.
            </seg>
            <seg n="a535831f">
              Syftet med utbildningen är bland annat att utveckla rektorns
              roll som ledare så att verksamhetens kvalitet kan säkerställas.
              Målet är tredelat och handlar om att rektorn ska ansvara för att
              eleverna får en likvärdig och rättssäker utbildning, att rektorn
              ska skapa förutsättningar för måluppfyllelse och att rektorn ska
              ansvara för att verksamheten som helhet utvecklas. Detta, tillsammans
              med att rektorn enligt skollagen och läroplanerna har ett särskilt
              ansvar för att verksamheten utvecklas och inriktas på att de nationella
              målen ska nås, ger tydliga signaler till skolhuvudmännen om att
              det pedagogiska ledarskapet ska ha hög prioritet.
            </seg>
            <seg n="64b233c8">
              När det gäller fördelningen av tidsutrymmet är det inte staten
              som avgör detta. Det ankommer på skolhuvudmannen.
            </seg>
          </u>
          <note n="1c488bde">
            Andre vice talmannen konstaterade att interpellanten inte var
            närvarande i kammaren och förklarade överläggningen avslutad.
          </note>
          <note n="947d07d0">
            14 § Svar på interpellation 2008/09:348 om barnomsorgspeng
          </note>
          <note type="speaker" n="3dfcb4ec">
            Anf. 63 Utbildningsminister JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-a18b84e49ba8b7cb-22" n="ae9ed288">
            <seg n="eb4db7ea">
              Fru talman! Peter Hultqvist har frågat mig vilka åtgärder jag
              avser att vidta för att införandet av en barnomsorgspeng inte
              ska riskera att förstärka dagens utveckling mot större barngrupper
              och försämrad kvalitet i förskolan.
            </seg>
            <seg n="742fef92">
              Regeringen har föreslagit att en barnomsorgspeng införs den 1
              juli 2009. Det innebär att kommunerna blir skyldiga att godkänna
              och ge bidrag till inte bara enskilda förskolor och fritidshem
              utan också enskild pedagogisk omsorg som kan vara alternativ till
              förskola eller fritidshem. Villkoret är att verksamheten uppfyller
              de krav som ställs på motsvarande kommunal verksamhet. Det betyder
              bland annat följande.
            </seg>
            <seg n="a3bbd99d">
              Det ska finnas personal med sådan utbildning eller erfarenhet
              att barnens behov av omsorg och en god pedagogisk verksamhet kan
              tillgodoses. Vidare ska barngrupperna ha en lämplig sammansättning
              och storlek. Utrustning och lokaler ska vara ändamålsenliga. Därutöver
              ska verksamheten uppfylla kraven på god kvalitet och säkerhet,
              varmed bland annat avses krav på personalens utbildning, erfarenhet
              och personliga lämplighet. Även enligt dagens lagstiftning måste
              enskilda familjedaghem uppfylla kvalitetskrav motsvarande de som
              ställs på kommunala familjedaghem för att kommunen ska få ge bidrag.
            </seg>
            <seg n="9a150cc0">
              Regeringen föreslår inte heller någon förändring i fråga om läroplanens
              vägledande funktion för andra former av förskoleverksamhet än
              kommunal förskola. Läroplanens vägledande funktion för verksamheten
              i familjedaghem kommer i fortsättningen att gälla även för andra
              former av pedagogisk omsorg. Läroplanens avsnitt om normer och
              värden är lika relevanta för pedagogisk omsorg som för förskolan
              och blir därmed vägledande vid kvalitetsbedömningen vid prövningen
              av enskild verksamhet. För familjedaghem har Statens skolverk
              även utfärdat riktlinjer i form av allmänna råd.
            </seg>
            <seg n="672d597c">
              Syftet med att införa en barnomsorgspeng är att öka föräldrarnas
              valfrihet och möjligheter att välja olika former av pedagogiska
              verksamheter för sina barn. Föräldrarna ska kunna välja bland
              en mångfald av utövare av förskoleverksamhet och skolbarnsomsorg,
              som passar barns och familjers olika behov och som uppfyller kvalitetskraven.
            </seg>
            <seg n="34cd4450">
              Peter Hultqvist uttrycker farhågor för att barngrupperna ska
              bli större i förskolan. Skollagens bestämmelser om barngruppernas
              storlek och sammansättning ska dock inte ändras. Det ställs också
              i fortsättningen krav på att barngrupperna i förskolan har en
              lämplig sammansättning och storlek. I läroplanen för förskolan
              framhålls också att barngruppen ska ses som en viktig del i barns
              utveckling och lärande. Regeringen har således inte föreslagit
              några förändringar som rör barngrupperna i förskolan.
            </seg>
            <seg n="57c26ff6">
              Förskolan har i dag en generellt sett hög kvalitet. Enligt Svenskt
              kvalitetsindex är också förskolan bland de verksamheter som toppar
              listan varje år. Regeringen vill fortsätta att utveckla den.
            </seg>
          </u>
          <note type="speaker" n="1acc96f7">
            Anf. 64 PETER HULTQVIST (s):
          </note>
          <u who="peter_hultqvist_61d2a3" xml:id="i-67ac78edf85f71a1-5" n="6df53806">
            <seg n="860e5ddf">
              Fru talman! Tack, utbildningsministern, för svaret!
            </seg>
            <seg n="b0f87666">
              Vårdnadsbidrag och barnomsorgspeng är de två nya så kallade reformförslag
              som gäller från regeringens sida i omsorgen om de mindre barnen.
              Trots att efterfrågan på verksamhet i förskolan har ökat och efterfrågan
              på annan verksamhet har minskat är det annat än förskolan som
              står i fokus för denna regerings förändringsambition.
            </seg>
            <seg n="e9cd38e9">
              För oss socialdemokrater är innehållet, kvaliteten, den pedagogiska
              utvecklingen, kötiderna, förskollärarnas och barnskötarnas utvecklingsmöjligheter
              och tryggheten och stabiliteten inom förskolan det som står i
              centrum. Där är vi beredda att satsa riktade resurser för kvalitet
              och personalutveckling.
            </seg>
            <seg n="811a4903">
              Däremot är vi inte för att skapa nya former av barnpassning eller
              så kallad pedagogisk omsorg som leder till att pengar riskerar
              att försvinna ur förskolan, med kvalitetsförsämringar och svårigheter
              att leva upp till barnomsorgslagens krav som följd. Långsiktigt
              kan detta bli effekten av etablerandet av dessa nya så kallade
              alternativ. För regeringen avser väl inte att genom riktade statsbidrag
              till långsiktig kommunal drift finansiera vårdnadsbidraget och
              så kallad alternativ pedagogisk verksamhet? Om det är så, bör
              Björklund ge besked om det nu. Men allt talar för att det inte
              är så.
            </seg>
            <seg n="2f74d7db">
              Det finns redan i dag möjlighet att välja andra former för barnomsorg,
              nämligen familjedaghem. Det är en bra verksamhet. Men att införa
              fri etableringsrätt och därmed fri dragningsrätt på skattemedel
              även för dessa, öppna förskolor och öppen fritidsverksamhet, är
              definitivt inte bra för förskolans ekonomi långsiktigt. Dessutom
              ska etableringar kunna ske utan hänsyn till lokala omständigheter
              och ekonomiska förutsättningar. Jag tycker att detta i det här
              fallet är att underminera det kommunala självstyret för att tvinga
              igenom regeringens vilja.
            </seg>
            <seg n="ece35949">
              Hur har regeringen tänkt klara allt detta samtidigt som de flesta
              kommuner nu har svåra ekonomiska problem till följd av ökade kostnader
              för socialbidrag och vikande skatteintäkter? Det enda rimliga
              nu är att med höjda statsbidrag stabilisera kommunernas ekonomiska
              situation och dessutom, utan att öppna för nya kostnadskrävande
              alternativ, gå in med medel och stödja den allmänt respekterade
              och omtyckta förskolan.
            </seg>
            <seg n="f0985568">
              Barnomsorgspengen och vårdnadsbidraget öppnar i praktiken dörren
              för att etablera barnomsorg som drivs med lägre kvalitet och sämre
              insyn från det offentliga än vad som gäller för kommunala och
              enskilda förskolor. Detta är det nya som regeringen bidrar med
              på barnomsorgens område. En dörr öppnas mot sämre kvalitet i verksamheten.
              Då är det inte barnen som står i centrum.
            </seg>
            <seg n="460f15e2">
              Kan ministern garantera att kvaliteten i verksamheten inom den
              så kallade pedagogiska omsorgen blir densamma som inom förskolan?
            </seg>
          </u>
          <note type="speaker" n="fd689cd7">
            Anf. 65 Utbildningsminister JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-a18b84e49ba8b7cb-23" n="ae9ed288">
            <seg n="ef973fc0">
              Fru talman! Peter Hultqvist är livrädd för att föräldrar skulle
              få bestämma någonting i Sverige. Samhället ska bestämma allt.
              Jag är inte så orolig för att föräldrar får lite mer inflytande.
            </seg>
            <seg n="be709bab">
              Peter Hultqvist hänger upp sig på att detta skulle vara en ny
              form som vi skapar: familjedaghem det som de flesta väl kallar
              för dagmamma. Skulle detta vara en ny form? Sanningen är väl att
              den har existerat under hela 1900-talet, och den finns i huvuddelen
              av Sveriges kommuner. Det vi nu säger är att de föräldrar som
              vill välja detta ska ha rätt att göra det, förutsatt naturligtvis
              att det finns familjedaghem.
            </seg>
            <seg n="c8b5817b">
              Det finns en skillnad mellan att ha rätt att välja ett familjedaghem
              och att ha rätt att välja en förskola. Kommunen kan alltid organisera
              förskolor. Familjedaghem bygger på att det finns dagbarnvårdare
              som är beredda att ta emot barn i sitt hem, men i den mån det
              finns ska föräldrarna också ha rätt att välja det.
            </seg>
            <seg n="35b4cecd">
              Detta är en reform som i praktiken är bra för att den ger denna
              garanti. I verkligheten påverkar den inte så mycket. Det är ändå
              en ganska begränsad efterfrågan på den här formen, och den finns
              i de flesta kommuner. Jag tror att Peter Hultqvist överdramatiserar,
              som han brukar göra, när han påstår att den här reformen skulle
              ställa allt över ända i barnomsorgen i Sverige. Tvärtom tror jag
              att den i verkligheten kommer att påverka rätt lite. Man lagreglerar
              detta med kommunala familjedaghem, som ju trots allt har funnits
              under mycket lång tid.
            </seg>
            <seg n="25043893">
              Sedan blir jag orolig när Peter Hultqvist säger att ingenting
              händer på förskolans område. Det händer mer än någonsin på förskolans
              område för att kvalitetssäkra och utveckla kvaliteten. Vi gör
              nu många reformer som den gamla regeringen inte orkade göra. För
              det första blir förskolan nu en skolform. Den blir en del av skollagen.
              Det har den aldrig varit förut. Jag kommer i år att lägga fram
              förslag om detta. Den förra regeringen orkade inte det.
            </seg>
            <seg n="2a334f59">
              För det andra kommer förskollärarna att få det pedagogiska ansvaret.
              Det uttalas både i skollagen och i läroplanen för förskolan. Det
              orkade inte den socialdemokratiska regeringen göra för att man
              fick skäll av LO. Barnskötargruppen ansåg att man blev undervärderad
              om det uttalades att de som har pedagogisk utbildning ska ha huvudansvaret.
              Jag står för det. De som har en pedagogisk högskoleutbildning
              på tre eller tre och ett halvt år och har en förskollärarexamen
              ska ha ansvaret för verksamheten i förskolan. Det är inget som
              något diffust arbetslag ska ha. Förskollärarna ska ha ansvaret.
            </seg>
            <seg n="5039ab80">
              För det tredje utvecklar vi nu läroplanen mot mer av skolförberedelser.
              Den får en mer skolförberedande inriktning. Det är inte frågan
              om att upprätta några kunskapskrav eller mål att uppnå i läroplanen,
              men den ska vara än mer pedagogiskt inriktad.
            </seg>
            <seg n="b53973d3">
              För det fjärde lägger vi nu om förskollärarutbildningen från
              den katastrofala reform som den socialdemokratiska regeringen
              gjorde 2001 och som har lett till att färre än på mycket länge
              vill bli förskollärare i dag. Vi har mycket stora rekryteringsproblem
              när det gäller förskollärare, och det beror i huvudsak på den
              reform av förskollärarutbildningen som Socialdemokraterna gjorde
              2001.
            </seg>
            <seg n="9e289b9c">
              För det femte har vi nu i år tagit initiativ till det vi kallar
              Förskolelyftet. Det är en stor statlig satsning på vidareutbildning
              av den personal som redan jobbar i svensk förskola, något som
              den förra regeringen aldrig orkade göra.
            </seg>
            <seg n="cde10dd7">
              Vi har just nu en reformagenda för den svenska förskolan. Det
              handlar om att lyfta och utveckla kvaliteten på ett sätt som saknar
              motstycke i modern tid. När Peter Hultqvist står och säger att
              vi är ointresserade av förskolan är det bara snömos! Den här regeringen
              gör nu många viktiga reformer för att lyfta kvaliteten i den svenska
              förskolan.
            </seg>
          </u>
          <note type="speaker" n="cb8ad1a1">
            Anf. 66 PETER HULTQVIST (s):
          </note>
          <u who="peter_hultqvist_61d2a3" xml:id="i-67ac78edf85f71a1-6" n="6df53806">
            <seg n="0d72a26b">
              Fru talman! För mig är det inte okänt vad familjdaghemmen betyder.
              Jag sade också att jag tyckte att det var en bra verksamhet. Ministern
              kanske ska lyssna på vad jag säger.
            </seg>
            <seg n="c3c19898">
              Den fria etableringsrätten, den fria dragningsrätten på pengar
              ur det allmänna, innebär att man ställer det hela utanför kommunernas
              kontroll. Min interpellation handlade i första hand om barnomsorgspengen.
              Det blir naturligt att också koppla detta till vårdnadsbidraget.
              Det är här som regeringen driver fram nya system utanför förskolan.
            </seg>
            <seg n="55ca810e">
              Det har inte varit någon efterfrågan på den här typen av verksamhet,
              men ni lägger ned väldig kraft på att till varje pris driva fram
              det här. Efterfrågan ligger när det gäller förskolan.
            </seg>
            <seg n="9145b592">
              Förskolan är en högt rankad offentlig verksamhet. Den har ett
              mycket positivt anseende och ett mycket positivt och varaktigt
              inflytande över de resultat som barn och ungdomar sedan visar
              upp i skolan. Det finns ett sådant samband belagt, särskilt när
              det gäller språkutveckling. Man kan också se att barn med ett
              annat modersmål än svenska har mycket stor nytta av att gå i förskolan.
            </seg>
            <seg n="6190c339">
              Trots detta ägnar man kraft åt barnomsorgspeng och vårdnadsbidrag.
              I Norge, där det finns ett system med vårdnadsbidrag, är erfarenheten
              att det är ett attraktivt alternativ för grupper som har haft
              svårt att etablera sig på arbetsmarknaden.
            </seg>
            <seg n="5834cc85">
              Det visade sig att det till 98 procent var kvinnor som avstod
              från arbete till följd av bidraget. Dessutom visar de norska erfarenheterna
              att det är familjer med en social och etnisk bakgrund som har
              svårast att etablera sig på arbetsmarknaden som tar sina barn
              ur förskolan när det finns en ekonomisk stimulans för det.
            </seg>
            <seg n="d417cbf5">
              Barnomsorgspengen kan därför i likhet med vårdnadsbidraget bidra
              till att försvåra integration och senarelägga regelbunden kontakt
              med svenska språket.
            </seg>
            <seg n="2480ad65">
              Är det verkligen en utveckling av det här slaget som vi vill
              understödja? Det leder i praktiken till att man cementerar klyftor
              i samhället. Man får svårigheter att garantera kvaliteten i verksamheten.
              Det är en svag offentlig insyn och ett långsiktigt underminerande
              av ekonomin i förskolan.
            </seg>
            <seg n="8fb9c0b9">
              Jag tycker att ministern borde ta till sig de här norska erfarenheterna
              innan man lägger fram nya förslag.
            </seg>
            <seg n="aed059f5">
              Den verksamhet som ska uppstå från barnomsorgspengen går alltså
              under beteckningen annan pedagogisk verksamhet. Bland annat Lärarförbundet
              har kritiserat det här begreppet och tyckt att annan barnomsorg
              är bättre. Man ser stora svårigheter i att inom ramen för barnomsorgspengen
              kunna garantera den pedagogiska kvaliteten. Det finns exempelvis
              inget krav på att personalen ska vara utbildad. Risken är uppenbar
              för att barnpassning etableras hos närmsta granne eller bedrivs
              av outbildad personal.
            </seg>
            <seg n="015df58e">
              Det finns en formulering om erfarenhet, men det är ett begrepp
              som man naturligtvis kan tolka i sammanhanget. Barnomsorgspengen
              kan bli ett sätt för vuxna att tjäna pengar på bekostnad av barns
              behov av pedagogisk utveckling, och det här är inte bra.
            </seg>
            <seg n="b1ca1521">
              Ministern har en hel del att tänka på med anledning av det förslag
              som regeringen har lagt fram. Det har riktats omfattande kritik
              mot det här under remissomgången. Och, som sagt, någon allmän
              efterfrågan på just barnomsorgspeng har inte framskymtat.
            </seg>
            <seg n="dd9133ce">
              Däremot finns det omfattande förväntningar och kravbilder när
              det gäller förskolan, eftersom den är en populär och väl etablerad
              verksamhet. Här behövs det framför allt mer ekonomiska resurser
              för att man ska kunna klara kvaliteten i vardagen det är liksom
              där som det skulle räknas om det blev handling för att man ska
              kunna hålla ned barngruppernas storlek, för att man ska kunna
              bibehålla och utveckla kvaliteten i vardagen.
            </seg>
            <seg n="3b354d99">
              Man kan ha stora och viktiga visioner nedskrivna på papper och
              i läroplaner, men det är när man kommer ned till den lokala verkligheten
              i barnstugan och de resurser de förfogar över som det hela avgörs.
            </seg>
            <seg n="670600cd">
              Men jag vill också ställa en fråga: Är det inte dags att byta
              namn på barnomsorgspengen? Jag tänker på det här med pedagogisk
              verksamhet, pedagogisk omsorg. Är det inte dags att byta namn
              till annan barnomsorg? Är det inte lika bra att ta det steget?
            </seg>
          </u>
          <note type="speaker" n="f2581660">
            Anf. 67 Utbildningsminister JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-a18b84e49ba8b7cb-24" n="ae9ed288">
            <seg n="5f8f8998">
              Fru talman! Peter Hultqvist har två argumentationslinjer när
              det gäller barnomsorgspengen. Den ena är att det absolut inte
              finns någon efterfrågan på det här. Den andra är att detta kommer
              att innebära att himlen rasar ned. Jag tror faktiskt inte att
              någon av bilderna är fullständigt korrekt.
            </seg>
            <seg n="34ec14ab">
              Jag vill hålla med om att efterfrågan är ganska begränsad. Just
              därför tror jag att Peter Hultqvist har fel när han beskriver
              effekten, att detta kommer att rasera kvaliteten i svensk förskola.
            </seg>
            <seg n="4af51818">
              Efterfrågan är mycket begränsad. Men det finns naturligtvis en
              viss efterfrågan. Det är därför som den här lagen ändå tas fram.
            </seg>
            <seg n="6fcba120">
              Vi har gjort en uppskattning tillsammans med Sveriges Kommuner
              och Landsting, och kommunerna får nu en ersättning på 220 miljoner
              om året för denna reform. Sveriges Kommuner och Landsting anser
              att det täcker de behov som finns. Det är staten och SKL överens
              om. Det är alltså inte så att resurser ska tas från något annat.
            </seg>
            <seg n="74816a2d">
              Sedan talar Peter Hultqvist allmänt om förskolans resursbehov,
              och där håller jag med. Jag är naturligtvis oroad över att den
              ekonomiska krisen just nu tär på ekonomin i kommunerna. Det skulle
              i värsta fall kunna gå ut över kvaliteten i förskolan.
            </seg>
            <seg n="f6aeadda">
              Regeringen håller på med ett arbete, att gå igenom kommunsektorns
              ekonomi. Vi avser att redovisa våra slutsatser av detta arbete
              i vårpropositionen till riksdagen om en månad. Det är klart att
              den lågkonjunktur vi nu är inne i skulle kunna få trista konsekvenser
              för bland annat förskolan, vilket vi vill undvika.
            </seg>
            <seg n="309220ad">
              Interpellationen handlar om barnomsorgspeng, men Peter Hultqvist
              ägnar halva inlägget åt att prata om vårdnadsbidrag och den andra
              halvan åt förskolan. Låt mig då säga att om Peter Hultqvist vill
              ha en debatt om vårdnadsbidrag kan vi gärna ha det. Men väck då
              en interpellation om det, så kan vi diskutera det!
            </seg>
            <seg n="8c327688">
              Den här frågan, som Hultqvist har rest, handlar just om barnomsorgspeng.
              Och Hultqvist är orolig för att den skulle inkräkta på kvaliteten
              i förskolan. Jag menar att den inte gör det.
            </seg>
            <seg n="2c08366b">
              För det första är efterfrågan begränsad. För det andra ger vi
              kommunerna extra pengar just för att möta den efterfrågan på kommunala
              familjedaghem.
            </seg>
            <seg n="002010a4">
              Det blir otroligt paternalistiskt när Hultqvist menar att risken
              är att föräldrarna fattar några beslut själva där inte kommunerna
              har varit involverade.
            </seg>
            <seg n="d24d7a5d">
              Jag är inte så väldigt oroad. Jag tror att det är väldigt få
              medborgare som ligger sömnlösa på nätterna och delar den oro som
              Peter Hultqvist verkar ha för att föräldrarna ska få bestämma
              lite mer över vem som ska ta hand om deras barn. Jag tror faktiskt
              att föräldrarna är kompetenta att fatta de besluten.
            </seg>
            <seg n="502eb025">
              Den oro som Hultqvist har, att det skulle gå ut över förskolan,
              menar jag är obefogad. Vi ersätter kommunerna, och Kommunförbundet
              är överens med oss om ersättningen för den här reformen. Men den
              är, som sagt, begränsad.
            </seg>
            <seg n="8c9e1006">
              Förskolan och där är vi helt överens är naturligtvis den centrala
              samhällsinsatsen inom ramen för det vi kallar för barnomsorg.
              Den alldeles överväldigande delen, mellan 80 och 90 procent av
              barnen mellan ett och fem år, går i förskola. Det kommer inte
              att förändras av den här valmöjligheten för dem som inte vill
              gå i förskolan. Förskolan kommer att vara den helt dominerande
              formen för barn i förskoleåldern, och det är en lång rad reformer,
              som jag nämnde i mitt första inlägg, på gång för att utveckla
              kvaliteten i den svenska förskolan.
            </seg>
            <seg n="5adf97a7">
              Detta är jag naturligtvis glad för, och jag utgår från att riksdagen
              relativt enigt kommer att kunna ansluta sig till de reformerna
              när förslagen läggs på riksdagens bord.
            </seg>
          </u>
          <note type="speaker" n="2b62a474">
            Anf. 68 PETER HULTQVIST (s):
          </note>
          <u who="peter_hultqvist_61d2a3" xml:id="i-67ac78edf85f71a1-7" n="6df53806">
            <seg n="0f07f97c">
              Fru talman! Jag delar inte Jan Björklunds bedömning av de här
              220 miljonerna. Det är inte ens en gång 1 miljon per kommun. Det
              är alltså i praktiken väldigt små belopp.
            </seg>
            <seg n="34046677">
              Sedan är det så att när man öppnar en sådan här dörr och visar
              att den här möjligheten finns kommer efterfrågan att se ut på
              ett helt annat sätt.
            </seg>
            <seg n="0b7d696f">
              Jag tror inte att det här blir en marginell fråga. Jag tror inte
              heller att det här är någonting som slår ut någon förskola. Men
              jag tror att det är en del i ett underminerande av förskolans
              ekonomi, precis som jag tror att vårdnadsbidraget också kan ha
              den typen av effekt.
            </seg>
            <seg n="ce573b9a">
              Jag tycker att erfarenheterna från Norge är så pass allvarliga
              när det gäller vårdnadsbidrag att man kan koppla den typen av
              erfarenheter också till barnomsorgspeng.
            </seg>
            <seg n="cd4d3843">
              Jag tycker också att man borde ta till sig av den kritik som
              riktas från bland annat Lärarförbundet när det gäller den pedagogiska
              kvaliteten och risken för att man får en lägre pedagogisk kvalitet
              inom ramen för det som ska vara barnomsorgspengen eller annan
              pedagogisk omsorg, som det formuleras.
            </seg>
            <seg n="49a6f4ce">
              Sedan upprepar jag: Oavsett vilka ambitioner man har i det övergripande
              perspektivet med innehåll i läroplaner och vissa typer av formella
              saker är det som avgör vad man har i cash, i pengar, på barnstugan
              i den enskilda kommunen. Det är där kvaliteten på något vis får
              det slutliga avgörandet och viktningen. Det är också där som lönesättningen
              när det gäller förskollärare avgörs det handlar om det ekonomiska
              utrymmet till kommunerna. Och det är det som jag tror är det största
              problemet långsiktigt när det gäller rekryteringsfrågorna.
            </seg>
            <seg n="2c4130ad">
              Så att jag tror att pengar till kommunerna, en höjning av den
              kommunala grundnivån när det gäller de statliga bidragen, skulle
              kunna innebära mycket för kommunerna när det gäller att klara
              just kvaliteten i förskolan. Det skulle kanske vara en betydligt
              större insats än den här typen av förändringar i olika lagstiftningar
              och läroplaner.
            </seg>
            <seg n="2e211e44">
              Jag underskattar inte situationen, men har man inte pengar blir
              det större barngrupper. Det är det som är problemet.
            </seg>
          </u>
          <note type="speaker" n="90b2f679">
            Anf. 69 Utbildningsminister JAN BJÖRKLUND (fp):
          </note>
          <u who="jan_bjorklund_1c8dc8" xml:id="i-a18b84e49ba8b7cb-25" n="ae9ed288">
            <seg n="5f10711c">
              Fru talman! När det gäller det som Peter Hultqvist sade sist
              är vi helt överens. Det är klart att det krävs ekonomiska resurser
              för att upprätthålla en god kvalitet i förskolan.
            </seg>
            <seg n="28d33231">
              Som jag sade i mitt förra inlägg är jag bekymrad, och vi är naturligtvis
              många här som är bekymrade över att lågkonjunkturen och de ekonomiska
              bekymren nu fortplantar sig in i kommunsektorn.
            </seg>
            <seg n="9d89cb59">
              Vi vet ännu inte hur stora de effekterna är, men vi kan väl ana
              att det finns sådana effekter.
            </seg>
            <seg n="45d69509">
              Regeringen håller på att analysera den situationen, och vi kommer
              att redovisa våra slutsatser i vårpropositionen.
            </seg>
            <seg n="d90f6910">
              Jag måste ändå notera att det är svårt att följa resonemanget
              från Peter Hultqvist. Å ena sidan hävdar Peter Hultqvist att reformen
              om barnomsorgspeng med något ökad rätt för föräldrarna att kunna
              välja framför allt familjedaghem, dagmamma, inte är efterfrågad
              av någon. Å andra sidan när vi nu inför den kommer den att ta
              knäcken på kommunernas ekonomi och sänka kvaliteten i förskolan.
              Det skulle ju bara kunna ske om massor av föräldrar väljer detta
              och det är efterfrågat av väldigt många.
            </seg>
            <seg n="59698909">
              Jag tror att Peter Hultqvist måste bestämma sig för vilken linje
              han ska driva. Om det här är efterfrågat av många kommer det att
              kosta mycket, men då går inte de här barnen i förskolan vilket
              reducerar en kostnad där.
            </seg>
            <seg n="d42cec10">
              Jag tror faktiskt inte att det är efterfrågat av så väldigt många.
              Det finns en viss efterfrågan, en begränsad sådan. En del föräldrar
              tycker att ett kommunalt familjedaghem är ett bättre alternativ
              för deras barn, ofta med det argument som jag har hört från föräldrar
              som väljer det att det är en något lugnare miljö med en liten
              grupp barn i ett hem än på en förskola.
            </seg>
            <seg n="860b0828">
              Trots allt har vi en så väldigt hög kvalitet i den svenska förskolan
              att de allra flesta väljer förskolan, och det kommer de att göra
              i fortsättningen också. Jag tycker att den här reformen är principiellt
              viktig. Man ska ha rätt att välja kommunalt familjedaghem om man
              vill, men jag tror inte att det kommer att bli någon enorm efterfrågan
              på detta. Den svenska förskolan av god kvalitet kommer att försvara
              sin ställning.
            </seg>
          </u>
          <note n="fddf5bf6">
            Överläggningen var härmed avslutad.
          </note>
          <note n="71c16739">
            15 § Svar på interpellation 2008/09:335 om protektionistisk utveckling
          </note>
          <note type="speaker" n="468d3bec">
            Anf. 70 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-a18b84e49ba8b7cb-26" n="4d74f356">
            <seg n="914d6594">
              Fru talman! Bo Bernhardsson har frågat finansminister Anders
              Borg vilken strategi den borgerliga regeringen har för att här
              hemma, i EU och i internationella sammanhang bidra till att förhindra
              en protektionistisk utveckling. Interpellationen har överlämnats
              till mig.
            </seg>
            <seg n="afd1bc93">
              Sverige är en tydlig röst i världen för frihandel och öppenhet.
              I en tid av ekonomisk kris är det avgörande att framhålla att
              handel och öppna marknader är en viktig del av lösningen. Protektionistiska
              åtgärder, oavsett i vilket sammanhang, riskerar att skapa en ond
              cirkel av minskad handel och lägre tillväxt som drabbar alla,
              inte minst dem som redan har det svårt.
            </seg>
            <seg n="47588539">
              De svenska stimulansåtgärderna är transparenta och vare sig diskriminerar
              eller hindrar handel. Reglerna för paketet med åtgärder till fordonsindustrin,
              som på regeringens förslag antogs av riksdagen i december förra
              året, är utarbetade i linje med EG-rätten på statsstödsområdet.
              För regeringen är det självklart att även i svåra situationer
              agera i enlighet med EU:s principer för den inre marknaden. Öppenheten
              på den inre marknaden är en förutsättning för svenskt välstånd.
            </seg>
            <seg n="49056f10">
              I diskussionerna och förhandlingarna inom EU driver vi med stor
              trovärdighet en tydlig och konsekvent politik mot protektionism.
              Inför och under det svenska ordförandeskapet kommer regeringen
              att verka för ökad öppenhet i EU. Ett konkret exempel är att regeringen
              agerar för att handel och öppenhet ska integreras som en naturlig
              del i Lissabonstrategin för att förbättra EU:s egen konkurrenskraft.
            </seg>
            <seg n="91c2f4bc">
              EU omfattar över 500 miljoner människor och drygt 20 miljoner
              företag. Den gemensamma inre marknaden säkerställer EU:s konkurrenskraft,
              och den har varit starkt drivande när det gäller att integrera
              EU. Sverige verkar konsekvent för en öppen, transparent och välfungerande
              inre marknad som ger EU internationell trovärdighet samtidigt
              som den skickar en tydlig signal mot protektionism till länder
              utanför EU.
            </seg>
            <seg n="b91cae42">
              Inom ramen för EU:s konkurrenskraftsråd arbetar regeringen för
              att ta fram verktyg att möta krisen som också motverkar protektionism.
              Regeringen driver att stimulansåtgärder inom EU för att möta finanskrisen
              inte ska vara diskriminerande eller handelsstörande. Som handelsminister
              verkar jag också för att EU ska begränsa användningen av skyddsåtgärder
              såsom antidumpning.
            </seg>
            <seg n="a3f7b806">
              Den kraftiga avmattningen i världsekonomin har ökat trycket på
              regeringar att vidta protektionistiska åtgärder, framför allt
              i form av icke-tariffära åtgärder. Dessa tar sig olika former
              men syftar till att minska import eller att på konstgjord väg
              öka exporten. Smygande protektionism riskerar att leda till en
              ytterligare fördjupad recession.
            </seg>
            <seg n="de6425a5">
              De så kallade Buy American-reglerna, som ingår i det senaste
              amerikanska stimulanspaketet och omfattar järn, stål och tillverkningsvaror,
              är oroande. Efter skarpa protester från bland annat EU tillades
              att reglerna måste tillämpas i enlighet med USA:s åtaganden i
              internationella överenskommelser, såsom WTO:s överenskommelse
              om offentlig upphandling och USA:s frihandelsavtal. Trots detta
              är signaleffekterna av Buy American bekymmersamma och riskerar
              att få negativa spridningseffekter i världsekonomin. Europa måste
              föregå med gott exempel och undvika liknande regelverk. Som handelsminister
              arbetar jag för Buy Worldwide.
            </seg>
            <seg n="7935a4a0">
              WTO utgör en grundläggande pelare för att säkra ett förutsägbart
              och stabilt regelverk för den internationella handeln. För regeringen
              är det centralt att värna detta. I spåren av krisen har WTO tagit
              på sig en övervakningsroll för protektionistiska tendenser globalt
              på handelsområdet. WTO-sekretariatet publicerade i slutet av januari
              sin första rapport. I rapporten redovisas handelsrelaterade åtgärder
              som vidtagits världen över sedan september 2008. Rapporten framhåller
              att WTO-länderna hittills lyckats begränsa krav på traditionella
              protektionistiska åtgärder och att endast ett fåtal exempel finns
              på höjda tullar och andra typer av handelshinder. Rapporten konstaterade
              att det är för tidigt att bedöma hur de stimulanspaket som vissa
              länder vidtagit för att stödja exempelvis banksektorn och bilindustrin
              kan komma att påverka handelsströmmarna och det multilaterala
              handelssystemet.
            </seg>
            <seg n="92786208">
              WTO-sekretariatet avser att i mitten av mars publicera en uppdaterad
              rapport. Rapporten kan komma att utgöra en värdefull utgångspunkt
              för diskussionen under det kommande G 20-mötet i London den 12
              april. Tanken är också att WTO:s övervakningsroll ska formaliseras
              och utgöra ett forum för diskussionen om protektionistiska tendenser.
              Detta stöder regeringen.
            </seg>
            <seg n="f8da13b4">
              Vidare presenterade EU-kommissionen i slutet av februari den
              första rapporten som bevakar protektionistiska tendenser bland
              EU:s handelspartner. Slutsatsen var att trycket på protektionistiska
              åtgärder ökat men att åtgärderna hittills varit relativt begränsade.
              Det finns dock anledning till fortsatt vaksamhet. Detta arbete
              stöds av regeringen. Jag vill också framhålla att regeringen arbetar
              för att även alla inom EU måste vara vaksamma gentemot egna protektionistiska
              ansatser.
            </seg>
            <seg n="f90d5288">
              Värdet av Doharundan ökar i takt med att risken för protektionism
              tilltar. Kostnaden för att misslyckas är större än någonsin. En
              studie visar att världshandeln skulle kunna minska med nästan
              8 procent om WTO:s medlemmar inför högre tullar och stöd inom
              ramen för det som WTO tillåter i dag. Det i särklass bästa vaccinet
              mot protektionism i världsekonomin vore således ett snabbt och
              ambitiöst avslut på Doharundan. Det skulle kunna skapa öppnare
              marknader och förutsättningar för en växande handel samt stävja
              protektionistiska reflexer. Den svenska regeringen är en tydlig
              röst för Doharundan såväl inom EU som gentemot andra medlemsstater
              i WTO, inte minst USA.
            </seg>
            <seg n="9daf6414">
              Även EU:s pågående förhandlingar om bilaterala och regionala
              avtal är viktiga för att motverka protektionism och öppna marknader.
              Regeringen stöder aktivt dessa processer och verkar för så ambitiösa
              avtal som möjligt. Förhoppningsvis kan förhandlingarna med Sydkorea
              och Centralamerika avslutas under innevarande år. Förhandlingarna
              med Gulfstaterna har avancerat långt. Förhandlingar pågår också
              med bland andra Ukraina, Indien samt med vissa av de andinska
              länderna. Bilaterala och regionala avtal utgör viktiga komplement
              till förhandlingarna i Doharundan.
            </seg>
            <seg n="126e2ba2">
              Som handelsminister verkar jag således hemma, inom EU och i internationella
              sammanhang för att stävja protektionism och för att stärka det
              handelspolitiska systemet i tider av finansiell och ekonomisk
              oro.
            </seg>
          </u>
          <note type="speaker" n="913c69b2">
            Anf. 71 BO BERNHARDSSON (s):
          </note>
          <u who="bo_bernhardsson_0a20d4" xml:id="i-e43b61750f53607d-0" n="0e4d7122">
            <seg n="fc24ce50">
              Fru talman! Jag vill börja med att tacka statsrådet Björling
              för svaret. Det är ett svar som ganska utförligt redogör för våra
              positioner när det gäller att värna frihandeln och för de grundläggande
              argumenten mot protektionism.
            </seg>
            <seg n="cc78c640">
              Jag vill ändå säga något om varför jag ställde frågan till finansminister
              Anders Borg. Det var den självklara utgångspunkten att Anders
              Borg och Fredrik Reinfeldt hade kommit hem från World Economic
              Forum i Davos och när de kom hem uttryckte oron för protektionistiska
              tendenser i Frankrike, USA och runt om i världen.
            </seg>
            <seg n="67839963">
              Det var också ett skäl att ställa frågan till finansministern
              att jag tror att svaret på frågan hur man kan motverka protektionism
              i hög grad är allmänpolitiskt, finanspolitiskt och sysselsättningspolitiskt.
              Man kan inte besvara frågan hur man ska förhindra protektionistiska
              tendenser, som i grunden är uttryck för en skepsis till frihandel
              vi må tycka att den är fel genom att enbart hänvisa till att vi
              ska ha just frihandel.
            </seg>
            <seg n="5dd3cdc9">
              Detta alltså sagt för att något förklara varför jag hade ställt
              frågan till Borg. Men jag är naturligtvis glad för att jag har
              fått det svar jag har fått. Det vill jag också understryka, även
              om jag tänkte försöka utveckla diskussionen lite på andra områden.
            </seg>
            <seg n="eaba5234">
              Frågan är alltså varför protektionismen uppstår i den här krisen
              och vad man kan göra åt den. Finns det skäl att oroas? Ja, det
              finns naturligtvis skäl att oroas eftersom protektionism inte
              är lösningen. Men det är som jag sade inte heller frihandeln,
              utan svaret är framför allt politisk handlingskraft på andra områden.
            </seg>
            <seg n="31774a3c">
              Vad är nämligen orsaken till protektionismen? Som jag ser det
              har årtionden av det jag lite förenklat vill kalla nyliberal utveckling
              släppt loss marknaderna finansmarknaderna och marknaderna på andra
              områden och samtidigt rustat ned de politiska instrument som behövs
              för att hantera de problem som kan uppstå på en internationell
              arena. Då är det inte särskilt märkligt om människor när de ser
              att politiker inte klarar jobbkrisen, sysselsättningsproblemen
              och problemen på finansmarknaden i det läget vänder sig inåt mot
              nationen igen och söker sig till någon sorts protektionism.
            </seg>
            <seg n="21e4078b">
              Det är inte lösningen, men det kan vara en rimlig reaktion, eftersom
              det fortfarande är så att vi har fått internationella kapitalmarknader,
              internationellt verkande, gränsöverskridande företagsamhet och
              internationella banker. Men vi har inte systemen och de politiska
              verktygen för att hantera de problem som vi nu ser uppstå.
            </seg>
            <seg n="a2e92dff">
              I det läget, vill jag påstå, är reaktionen ganska logisk. Man
              säger: Nu vänder vi oss inåt igen och söker tryggheten där. Svaret
              på frågan om hur vi motverkar protektionism är, som jag ser det,
              inte handelspolitik, utan det är allmänpolitik, finanspolitik,
              sysselsättningspolitik och krispolitik.
            </seg>
          </u>
          <note type="speaker" n="077eb42a">
            Anf. 72 CARL B HAMILTON (fp):
          </note>
          <u who="unknown" xml:id="i-4f00fcef98f93b52-6" n="6fda41e4">
            <seg n="f0c52513">
              Fru talman! Tack för interpellationen och för svaret!
            </seg>
            <seg n="e4b7a21d">
              Jag vill börja hemmavid. Vi har haft en väldigt kraftig försvagning
              av den svenska valutan med 2030 procent. Det kallas växelkursprotektionism.
              Vi har förbättrat vår konkurrenskraft gentemot Finland, Baltikum
              ja, hela euroområdet men även gentemot USA. Det diskuteras inte
              så mycket i Sverige, men det har en protektionistisk effekt som
              i ett annat läge än detta sannolikt hade lett till motåtgärder
              mot Sverige. Man hade sagt att Sverige på ett osjyst sätt använde
              sin växelkurs för att förbättra sina företags konkurrenskraft.
              Den reaktionen kommer säkert om den för närvarande utomordentligt
              svaga växelkursen skulle bli ett mer långsiktigt fenomen.
            </seg>
            <seg n="e7ddebc1">
              När vi diskuterar protektionism brukar vi alltid berömma oss
              själva över att vi är frihandlare. Det är vi också, men jag tror
              ändå att man i ödmjukhetens namn måste medge att vi de facto just
              nu uppträder med en starkt protektionistisk extern politik.
            </seg>
            <seg n="dffac168">
              Jag tycker att Bo Bernhardssons infallsvinkel är väldigt tänkvärd.
              Den är förvisso inte ny, men det är ingen kritik mot Bo Bernhardsson.
              Om man ska fråga sig vad det är som driver protektionistiska krafter
              är naturligtvis frågan om vad som händer med dem som blir arbetslösa
              när deras företag slås ut viktig.
            </seg>
            <seg n="294d1f2b">
              Vi har traditionellt haft en skillnad mellan Förenta staterna
              å ena sidan, där det inte finns några speciella trygghetssystem
              safety nets och de europeiska länderna å den andra sidan. Detta
              gör att den amerikanska protektionismen tar sig uttryck i krav
              på tullar, olika typer av handelshinder och invecklade juridiska
              processer för att bestämma om det är utlandet eller något annat
              som gör att människor blir arbetslösa.
            </seg>
            <seg n="fe05b719">
              Bo Bernhardsson säger att nu har vi en annan situation. Han säger
              att nyliberalismen har erövrat världen, och därmed har den amerikanska
              modellen för protektionism spritt sig. Jag håller inte riktigt
              med om det. Jag tycker att det är en oriktig beskrivning utom
              på ett område, och det är bilindustrin. Där är det nämligen sektorspolitik.
              Det som vi i Sverige alltid har gjort och som säkert har skyddat
              oss mot protektionistiska krafter inom landet är att ha omfattande
              system för att individerna ska omhändertas om deras företag blir
              utkonkurrerade. Fokus har varit på individens överlevnad och återgång
              till arbete och inte på företagens och produktionens överlevnad.
            </seg>
            <seg n="5c53a331">
              Därför menar jag att regeringens utpräglade linje med en jobbpolitik
              för full sysselsättning är en mycket stark antiprotektionistisk
              effekt av den politiken. Arbetslösheten går visserligen upp nu
              som en del av den internationella krisen, men regeringens linje
              med fokus på sysselsättning är i grunden en väldigt korrekt linje
              vad gäller att stämma i bäcken.
            </seg>
            <seg n="f6070a32">
              Bilarna är dock ett mycket stort problem. Det är även bankerna,
              även om det är en lite annan karaktär på det. Hur man hanterar
              Saab, för att återkomma till det, tror jag därför har en väldigt
              stor betydelse för Sveriges möjligheter att driva en antiprotektionistisk
              linje inom Europeiska unionen.
            </seg>
          </u>
          <note type="speaker" n="820454b6">
            Anf. 73 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-a18b84e49ba8b7cb-27" n="4d74f356">
            <seg n="c09d5144">
              Fru talman! Tack för inläggen från Bo Bernhardsson och Carl B
              Hamilton! Jag blir väldigt glad över att höra att ni båda också
              står bakom frihandel, och det är någonting som är väldigt viktigt
              för mig. Jag är stolt över att vi har en i stort sett enig riksdag
              som står bakom detta när jag företräder Sverige i EU. Det ger
              mig ett väldigt tydligt mandat att förespråka frihandel i alla
              lägen.
            </seg>
            <seg n="08a5a054">
              Jag håller med om att det såg mörkt ut när Fredrik Reinfeldt
              och Anders Borg kom hem från Davos. Det var väldigt mycket protektionistiska
              tendenser i omlopp, och det är det fortfarande. Det är också naturligt
              att protektionism uppstår i den här typen av lägen när det är
              finansiell kris. Man kan ganska snabbt dra en parallell till matkrisen
              och vad som händer då: Flera länder sluter sig. Man talar inte
              längre om export, utan man ser till att maten finns inhemskt.
            </seg>
            <seg n="0a5b91d2">
              Jag tror att det i detta läge är väldigt viktigt att påminna
              sig om vad som hände under depressionen på 30-talet. Lösningen
              var inte att bli mer protektionistisk, utan lösningen handlade
              om ökad öppenhet, mer handel och bättre frihandelsavtal för att
              verkligen få i gång ekonomin igen.
            </seg>
            <seg n="7375deeb">
              Där tycker jag att Sverige föregår med väldigt gott exempel,
              för tillsammans med att vi vill ha en ökad frihandel och att vi
              är ett väldigt exportberoende land har vi också bra trygghetssystem,
              precis som Carl B Hamilton talade om. Det är väldigt viktigt i
              dessa tider med mycket oro. Naturligtvis tänker de flesta länder
              i första hand på hur de ska skydda sig själva i ett sådant här
              läge, men då är det ännu viktigare att vi också tänker på att
              vi är medlemmar i en europeisk union. Vi är 27 länder med tillsammans
              en halv miljard invånare. Det är därför ännu viktigare att fortsätta
              utveckla EU:s inre marknad för att kunna få en ökad handel här
              och också för att kunna vara mer kompetitiva globalt.
            </seg>
            <seg n="47d49a59">
              Vi har i Sverige haft stora strukturomvandlingar. Jag anser att
              vi också har bra och väl fungerande trygghetssystem i dag. Det
              ser vi inte minst nu när vi har krisen inom bilindustrin. Någonting
              som den borgerliga regeringen faktiskt gick till val på 2006 är
              jobblinjen. Det har också varit vår viktigaste prioritering hela
              mandatperioden rakt igenom och kommer så att fortsätta vara.
            </seg>
            <seg n="6064d399">
              Jag är alldeles övertygad om att vi kommer att lösa bilkrisen
              också vad det lider. Naturligtvis kommer det här att fortsätta
              vara väldigt besvärligt, precis som hela den finansiella krisen.
              Vi ser även banker som drabbas. Slutet finns inte här ännu, men
              jag är övertygad om att med den aktiva jobbpolitik vi för, med
              de trygghetssystem vi har och med det stora samförstånd i samhället
              som vi också har kommer vi att se en lösning på detta.
            </seg>
          </u>
          <note type="speaker" n="8d07dfde">
            Anf. 74 BO BERNHARDSSON (s):
          </note>
          <u who="bo_bernhardsson_0a20d4" xml:id="i-e43b61750f53607d-1" n="0e4d7122">
            <seg n="ffdf059c">
              Fru talman! Både Carl B Hamilton och ministern vill fokusera
              på trygghetssystemen i stället för stöd till bilindustrin exempelvis,
              trygghet för individen. Jag återkommer till det.
            </seg>
            <seg n="3ff3d696">
              Protektionismens bästa grogrund är just otrygghet, tror jag,
              att människor känner sig osäkra, inte att det är för lite eller
              för mycket frihandel. Grundproblemet är att människor känner sig
              utsatta och otrygga. Då vänder de sig inåt.
            </seg>
            <seg n="cd426282">
              I den här krisen är det egentligen också ett uttryck för en misstro
              mot politiken, i varje fall mot politikens förmåga att hävda sig
              i det internationella rummet på den globala scenen. Där har vi
              skapat en situation där företag och ekonomi, kapitalismen om man
              så vill, är internationella, men vi har underlåtit att skaffa
              politiska verktyg för att hantera kriserna på den scenen. Politiken
              är nationell, ekonomin är global.
            </seg>
            <seg n="dee75cf7">
              Sedan blir jag ändå lite förvånad över hur ni med så stort självförtroende
              kan hävda, och egentligen hålla med mig om, att det är trygghetssystem
              som det handlar om. Det är viktigt. Carl B Hamilton ställer frågan:
              Vad händer med de arbetslösa när krisen slår till? Det är liksom
              frågan. Just det, exakt så. Vad har högeralliansen gjort sedan
              den tillträdde och bildade regering? Den började ju med att riva
              ned trygghetssystemen i väsentliga delar, försämra a-kassan, försämra
              sjukkassan. Man kallar det för att man har sänkt trösklarna till
              arbetsmarknaden. I själva verket har man öppnat portarna till
              bråddjupet, och människor har blivit otrygga.
            </seg>
            <seg n="5bbf3b25">
              Jag får inte det att gå ihop. Den borgerliga krispolitiken har
              hittills handlat om att man har sagt att man redan har gjort insatserna.
              Det är en budget som i allt väsentligt har lagts fram innan krisen
              slog till. Den borgerliga krispolitiken innebär faktiskt, med
              staten i olika skepnader, hundratals miljarder i garantier till
              banksystemet och det finansiella systemet. Jag säger inte att
              det är fel, för det är nödvändigt, men det är en krispolitik som
              haltar.
            </seg>
            <seg n="52388067">
              Om man samtidigt river ned trygghetssystemen, som ni har gjort,
              kommer det till sist inte bara att drabba individerna, vilket
              naturligtvis är jätteallvarligt utan det kommer också att drabba
              just de finansiella systemen och de banker som man vill hjälpa.
              När människor tappar framtidstron och inte vågar investera och
              satsa, precis det som gäller för företag, drabbar det också det
              finansiella systemet.
            </seg>
            <seg n="ede6e630">
              Det Sverige behöver och det vi socialdemokrater har efterlyst
              månad efter månad är att trygghetspaketet för banksystemet och
              finansmarknaderna kompletteras med ett trygghetssystem för medborgarna,
              för löntagarna. Höjning av a-kassan, väsentliga stöd till kommunsektorn
              för att förhindra att man där säger upp folk och skapar ännu mer
              arbetslöshet, framtidstro det är min poäng.
            </seg>
            <seg n="8881d2a7">
              Det lät ett tag som om vi nästan var överens om att trygghet
              är jätteviktigt i det här sammanhanget. Otrygghet är den bästa
              grogrunden för protektionism och inåtvändhet. Klasspolitik och
              orättvisor göder protektionistiska tendenser. Jag inser inte riktigt
              hur ni får det att gå ihop när ni står här och håller med mig,
              någonstans i alla fall, om att det nog är sant, trygghet för individen
              är jätteviktigt. Nu gör ni tvärtom.
            </seg>
          </u>
          <note type="speaker" n="18f86a7b">
            Anf. 75 CARL B HAMILTON (fp):
          </note>
          <u who="unknown" xml:id="i-4f00fcef98f93b52-7" n="6fda41e4">
            <seg n="e2e4632f">
              Fru talman! Tiden är kort. Jag tycker att det första man möjligen
              kan notera är att protektionistiska krafter oftast är starka i
              stora länder och inte i små länder. När vi säger att vi är frihandlare
              har vi det gemensamt med många små länder, oberoende av vilken
              ideologi som driver de här länderna eller vilken nationell regering
              som sitter där.
            </seg>
            <seg n="b7218c93">
              För att ta tag i det som Bo Bernhardsson ändå fokuserar på, trygghetssystemen,
              skulle jag vilja säga att jag i långa stycken håller med honom,
              men inte om beskrivningen av regeringens politik, naturligtvis,
              för den syftar till fler människor i jobb. Medan Bo Bernhardsson
              och Socialdemokraterna ser tryggheten i trygghetssystemen, i a-kassans
              nivå och omfattning och så vidare, ser jag tryggheten i en mer
              dynamisk arbetsmarknad som är lättare att komma in på och att
              få jobb på. Det är tryggheten, ungefär som det är i Bo Bernhardssons
              nära grannland Danmark. Tryggheten ligger i en mer dynamisk arbetsmarknad,
              kort sagt.
            </seg>
            <seg n="128f539b">
              Det tredje som jag skulle vilja säga är att det som gör dagens
              situation särskilt bekymmersam är att krisen är så väldigt synkroniserad
              över världen. Tidigare kunde man säga att gick det upp i Nordamerika
              så gick det ned i Europa. De frihandelsvänliga krafterna på ena
              sidan av Atlanten motverkade krafterna på den andra sidan Atlanten.
              Frihandeln hade alltid företrädare på olika sidor av Atlanten
              beroende på konjunkturläget.
            </seg>
            <seg n="dac95d29">
              I dag är situationen globalt sett delvis annorlunda, bland annat
              på grund av synkroniseringen men också på grund av Kina och Indien.
              Det är ju de två länder, framför allt Kina, som kommer att drabbas
              enormt hårt av en protektionism. Då är det verkligen inte fråga
              om a-kassa. Då är det fråga om svält, hunger och massmigration.
            </seg>
          </u>
          <note type="speaker" n="301bded4">
            Anf. 76 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-a18b84e49ba8b7cb-28" n="4d74f356">
            <seg n="25a45d83">
              Fru talman! Jag ska börja med att försöka förklara mig lite tydligare
              eftersom Bo Bernhardsson inte riktigt verkade uppfatta det jag
              sade.
            </seg>
            <seg n="faf94b95">
              Självklart håller jag med om att människor kan känna sig otrygga.
              Människor känner sig utsatta och det är då det uppstår protektionism
              eller åtminstone den typen av tankar. Det är just därför som det
              är så viktigt att vi kombinerar våra åtgärder med bra trygghetssystem.
              Jag måste säga att vi fortfarande har väl fungerande system. Det
              är inte tal om något annat och har aldrig varit heller från den
              borgerliga regeringens sida.
            </seg>
            <seg n="c11172f3">
              Däremot håller jag inte med om lösningen att en höjning av a-kassan
              är den enda vägen ut. Det är inte den långsiktiga lösningen. Det
              handlar mycket mer om att skapa möjligheter för fler jobb. Det
              handlar dessutom om utbildningsinsatser.
            </seg>
            <seg n="e276697c">
              Jag var alldeles nyligen i Trollhättan och besökte Saab. Jag
              besökte också Högskolan Väst där det sjuder av aktivitet. Det
              är väldigt många människor som nu vidareutbildar sig. Det var
              glädjande att se, speciellt i den regionen, när vi senare fick
              veta vad som har hänt med Saab.
            </seg>
            <seg n="29708cbf">
              Det är också så att vi redan har beslutat om flera stöd till
              svensk bilindustri. Det är det stora fordonspaketet med åtgärder
              som riksdagen godkände i december. Det handlar bland annat om
              att utställa lånegarantier för lån tagna i Europeiska investeringsbanken.
              Det handlar om möjlighet till undsättningslån för att överbrygga
              likviditetsbrist, och det handlar om inrättandet av ett bolag
              som ska investera i innovationer som också är kopplade till fordonsindustrin
              på kommersiella grunder. Vi gör flera saker avseende detta. Det
              är också kombinerat med ett vidare utbildningspaket.
            </seg>
            <seg n="76af23c3">
              Jag tror absolut på att vi ska stödja företag med syftet att
              de ska vara konkurrenskraftiga också i framtiden, men det är även
              viktigt att se till att de åtgärder vi nu vidtar är i enlighet
              med EU:s riktlinjer och att de blir godkända av kommissionen.
              Det innebär att man inte heller får utestänga konkurrenter och
              att det är viktigt med fortsatt öppenhet för framtida konkurrenskraft.
              Det är helt i den linje som vi också verkar. Förhoppningsvis är
              det också i den linje även andra länder verkar i dag inom EU som
              diskuterar olika former av bilstöd. Frankrike är ett exempel.
              Tyskland är ett annat exempel. Frankrike har också fått justera
              vissa åtgärder för att de ska vara i enlighet med vad EU beslutar.
            </seg>
          </u>
          <note type="speaker" n="425b48e7">
            Anf. 77 BO BERNHARDSSON (s):
          </note>
          <u who="bo_bernhardsson_0a20d4" xml:id="i-e43b61750f53607d-2" n="0e4d7122">
            <seg n="ee0218d3">
              Fru talman! Nej, Carl B Hamilton, det finns ingen motsättning
              mellan en mer dynamisk arbetsmarknad och bra trygghetssystem på
              arbetsmarknaden. Det är en förutsättning enligt vårt sätt att
              se det. Det är bra för dynamiken om människor känner trygghet,
              om a-kassa och andra system som ska bära upp detta är så pass
              väl tilltagna att de vågar delta i dynamiken. Det finns ingen
              sådan motsättning.
            </seg>
            <seg n="52dedff6">
              Statsrådet är inne på samma linje, nämligen att det gäller att
              kombinera trygghetssystem och andra typer av åtgärder. Det är
              precis vad jag hävdar att ni inte gör. Ni river ned tryggheten
              i väsentliga delar. Samtidigt säger ni att ni lägger kraften på
              det andra. Men även här är det faktiskt kombinationseffekter.
              Vem ska köpa bilarna, cementen, städtjänsterna och fläskfilén
              när arbetslösa ser framför sig en situation där de måste leva
              på kanske 55 procent av lönen? Det är de perspektiven som nu har
              lett till att vi börjar få se lönesänkningsavtal på arbetsmarknaden.
            </seg>
            <seg n="db6b6379">
              Det är här våra perspektiv står mot varandra. Ni snackar om frihet
              och trygghet, och så river ni ned tryggheten och tror att dynamiken
              ska fortsätta att fungera. Det är där vi har olika uppfattningar.
              Men det gäller inte huruvida frihandel långsiktigt är bra, att
              det faktiskt gynnar alla att ha ett utbyte av varor och tjänster
              på en marknad. Där är vi överens. Men vi skiljer oss i synen på
              vad det är som genererar protektionismen, nämligen otryggheten,
              men också på vad som genererar den bästa dynamiken i en ekonomi,
              nämligen tryggheten.
            </seg>
          </u>
          <note type="speaker" n="17433a5c">
            Anf. 78 Statsrådet EWA BJÖRLING (m):
          </note>
          <u who="ewa_bjorling_1e6b69" xml:id="i-a18b84e49ba8b7cb-29" n="4d74f356">
            <seg n="3c9203e9">
              Fru talman! Bo Bernhardsson och jag har möjligtvis olika verklighetsuppfattning
              om vad som är viktigt inför framtiden, men vi är åtminstone överens
              om att bra trygghetssystem krävs. Däremot är vi inte överens om
              huruvida dessa för närvarande är bra eller inte. Jag anser fortfarande
              att vi har bra trygghetssystem i Sverige. Det tror jag också de
              flesta medborgare håller med oss om. Jag ser inte riktigt den
              misstro som Bo Bernhardsson talar om. Jag tycker att förtroendesiffrorna
              visar något annorlunda.
            </seg>
            <seg n="98a67f62">
              Jag ska också kort kommentera vad Carl B Hamilton sade. Han talade
              om den svaga svenska kronan. Det stämmer naturligtvis just nu.
              Ja, man kan se det som för närvarande kortsiktigt positivt för
              svensk exportindustri. Det som däremot är intressant är väl också
              att vi nu får en diskussion om euro. Även om regeringen har beslutat
              att denna mandatperiod inte ta upp frågan över huvud taget tror
              jag att det ändå är viktigt att föra diskussionen. Nu i finanskrisen
              ser vi också tydliga exempel på kronans för- och nackdelar.
            </seg>
            <seg n="132d7b0e">
              Jag vill som frihandelsminister ändå påpeka hur viktigt det är
              att vi avslutar Doharundan. Beräkningar från EU-kommissionen visar
              att en avslutad runda skulle innebära mellan 100 och 120 miljarder
              euro i ökad global årlig inkomst. Det innebär 165 euro per hushåll
              och år i EU. Den typen av uppskattning tar inte hänsyn till dynamiska
              effekter. I dagsläget med den oro vi ser på världens finansmarknader
              skulle en avslutad Doharunda ge en positiv injektion till den
              globala ekonomin.
            </seg>
            <seg n="d0df6a2e">
              Jag avser att göra mitt allra bästa för att driva den frågan
              hårt under vårt ordförandeskap.
            </seg>
          </u>
          <note n="fddf5bf6">
            Överläggningen var härmed avslutad.
          </note>
          <note n="4f6172a6">
            16 § Hänvisning av ärenden till utskott och beslut om förlängd
            motionstid
          </note>
          <note n="48623af8">
            Föredrogs och hänvisades
          </note>
          <note n="95cf1a85">
            Kammaren biföll talmannens förslag att motionstiden för denna
            proposition skulle förlängas till onsdagen den 18 mars .
          </note>
          <note n="259148ac">
            17 § Bordläggning
          </note>
          <note n="2dd2ee9a">
            Anmäldes och bordlades
          </note>
          <note n="a5813932">
            18 § Anmälan om interpellationer
          </note>
          <note n="dc520bdf">
            Anmäldes att följande interpellationer framställts
          </note>
          <note n="f630d85e">
            den 2 mars
          </note>
          <note n="2e101f77">
            Ann-Kristine Johansson
          </note>
          <note n="2c0523c7">
            Per Bolund
          </note>
          <note n="26fc09ee">
            den 3 mars
          </note>
          <note n="57eb87fd">
            Per Svedberg
          </note>
          <note n="d9db5931">
            Monica Green
          </note>
          <note n="8b67f429">
            den 5 mars
          </note>
          <note n="2c0523c7">
            Per Bolund
          </note>
          <note n="df192bb7">
            Ulf Holm
          </note>
          <note n="2c0523c7">
            Per Bolund
          </note>
          <note n="7ce79c74">
            Peter Hultqvist
          </note>
          <note n="27c26b6f">
            Tobias Krantz
          </note>
          <note n="b722bca3">
            Eva-Lena Jansson
          </note>
          <note n="b722bca3">
            Eva-Lena Jansson
          </note>
          <note n="b722bca3">
            Eva-Lena Jansson
          </note>
          <note n="cb9b681b">
            den 6 mars
          </note>
          <note n="df192bb7">
            Ulf Holm
          </note>
          <note n="2c0523c7">
            Per Bolund
          </note>
          <note n="e42e710d">
            Egon Frid
          </note>
          <note n="62a16cfd">
            Carina Moberg
          </note>
          <note n="9b3e0b43">
            den 9 mars
          </note>
          <note n="3fcbeaa3">
            Tomas Eneroth
          </note>
          <note n="3fcbeaa3">
            Tomas Eneroth
          </note>
          <note n="23a67bb1">
            Interpellationerna 2008/09:374387 redovisas i bilaga som fogats
            till riksdagens snabbprotokoll tisdagen den 10 mars.
          </note>
          <note n="03643721">
            Interpellationerna 2008/09:388391 redovisas i bilaga som fogats
            till riksdagens snabbprotokoll tisdagen den 17 mars.
          </note>
          <note n="90c76b62">
            19 § Anmälan om frågor för skriftliga svar
          </note>
          <note n="6938a7dd">
            Anmäldes att följande frågor för skriftliga svar framställts
          </note>
          <note n="82177a14">
            den 27 februari
          </note>
          <note n="f7430be6">
            Mats Pertoft
          </note>
          <note n="989843d1">
            den 4 mars
          </note>
          <note n="a9908591">
            Carina Hägg
          </note>
          <note n="e03ca22f">
            Hans Hoff
          </note>
          <note n="a95c6e68">
            Krister Örnfjäder
          </note>
          <note n="e73f680c">
            Jan Ertsborn
          </note>
          <note n="2dae8b36">
            Kalle Larsson
          </note>
          <note n="3452221c">
            Elina Linna
          </note>
          <note n="81222bd5">
            Eva Olofsson
          </note>
          <note n="c93a3254">
            Ameer Sachet
          </note>
          <note n="d8dae084">
            Lars Tysklind
          </note>
          <note n="cb9b681b">
            den 6 mars
          </note>
          <note n="3452221c">
            Elina Linna
          </note>
          <note n="d7fa7d52">
            Britta Rådström
          </note>
          <note n="d7fa7d52">
            Britta Rådström
          </note>
          <note n="d7fa7d52">
            Britta Rådström
          </note>
          <note n="e58c947c">
            Birgitta Eriksson
          </note>
          <note n="e58c947c">
            Birgitta Eriksson
          </note>
          <note n="4dda86a8">
            Laila Bjurling
          </note>
          <note n="e4e952f3">
            LiseLotte Olsson
          </note>
          <note n="3c1a5b36">
            Mats Gerdau
          </note>
          <note n="e58c947c">
            Birgitta Eriksson
          </note>
          <note n="9a7a635a">
            Tommy Ternemar
          </note>
          <note n="e58c947c">
            Birgitta Eriksson
          </note>
          <note n="4dda86a8">
            Laila Bjurling
          </note>
          <note n="9b3e0b43">
            den 9 mars
          </note>
          <note n="a9908591">
            Carina Hägg
          </note>
          <note n="b7759c6e">
            Frågorna 2008/09:688710 redovisas i bilaga som fogats till riksdagens
            snabbprotokoll tisdagen den 10 mars.
          </note>
          <note n="edbc5f7e">
            Fråga 2008/09:711 redovisas i bilaga som fogats till riksdagens
            snabbprotokoll tisdagen den 17 mars.
          </note>
          <note n="a3ddcbec">
            20 § Anmälan om skriftliga svar på frågor
          </note>
          <note n="a38e1570">
            Anmäldes att skriftliga svar på följande frågor inkommit
          </note>
          <note n="82177a14">
            den 27 februari
          </note>
          <note n="5458c778">
            Berit Andnor
          </note>
          <note n="989843d1">
            den 4 mars
          </note>
          <note n="7846efae">
            Dan Kihlström
          </note>
          <note n="d605d783">
            Max Andersson
          </note>
          <note n="5b8d9f60">
            Lennart Sacrédeus
          </note>
          <note n="2af6bb6c">
            Maria Lundqvist-Brömster
          </note>
          <note n="2af6bb6c">
            Maria Lundqvist-Brömster
          </note>
          <note n="e58c947c">
            Birgitta Eriksson
          </note>
          <note n="b92cb471">
            Hans Olsson
          </note>
          <note n="e7e7c880">
            Mikael Damberg
          </note>
          <note n="7ce79c74">
            Peter Hultqvist
          </note>
          <note n="aef0519b">
            Kerstin Engle
          </note>
          <note n="235d4f15">
            Marie Engström
          </note>
          <note n="df192bb7">
            Ulf Holm
          </note>
          <note n="df192bb7">
            Ulf Holm
          </note>
          <note n="7ba6292b">
            Fredrik Olovsson
          </note>
          <note n="b92cb471">
            Hans Olsson
          </note>
          <note n="c31c82e4">
            Göte Wahlström
          </note>
          <note n="0f9f933b">
            Thomas Bodström
          </note>
          <note n="0f9f933b">
            Thomas Bodström
          </note>
          <note n="d9db5931">
            Monica Green
          </note>
          <note n="68ae4353">
            Désirée Liljevall
          </note>
          <note n="c93a3254">
            Ameer Sachet
          </note>
          <note n="c93a3254">
            Ameer Sachet
          </note>
          <note n="10de34f4">
            Aleksander Gabelic
          </note>
          <note n="b4314145">
            Hans Linde
          </note>
          <note n="3c1a5b36">
            Mats Gerdau
          </note>
          <note n="94ab1b75">
            Phia Andersson
          </note>
          <note n="2c0523c7">
            Per Bolund
          </note>
          <note n="235d4f15">
            Marie Engström
          </note>
          <note n="7ce79c74">
            Peter Hultqvist
          </note>
          <note n="b92cb471">
            Hans Olsson
          </note>
          <note n="8b67f429">
            den 5 mars
          </note>
          <note n="5b8d9f60">
            Lennart Sacrédeus
          </note>
          <note n="9125cc08">
            Ronny Olander
          </note>
          <note n="cb9b681b">
            den 6 mars
          </note>
          <note n="d9db5931">
            Monica Green
          </note>
          <note n="9cb23916">
            Svar inkomna den 27 februari5 mars redovisas i bilaga som fogats
            till riksdagens snabbprotokoll tisdagen den 17 mars.
          </note>
          <note n="dcec6cde">
            Svar inkommet den 6 mars redovisas i bilaga som fogats till riksdagens
            snabbprotokoll tisdagen den 17 mars.
          </note>
          <note n="ca364916">
            21 § Kammaren åtskildes kl. 15.15.
          </note>
          <note n="76920415">
            Förhandlingarna leddes
          </note>
          <note n="03fe2c7a">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
