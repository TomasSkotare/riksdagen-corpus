<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--134</head>
          <docDate when="2008-06-17">2008-06-17</docDate>
        </div>
      </front>
      <body>
        <div>
          <note n="c4f8ccef">
            ﻿
          </note>
          <note n="058879a3">
            Riksdagens protokoll
          </note>
          <note n="5b5f21c2">
            2008/09:134
          </note>
          <note type="date" n="a1fbb8b4">
            Onsdagen den 17 juni
          </note>
          <note n="8088cd04">
            Kl. 09:00 - 17:02
          </note>
          <note n="c05670e1">
            1 § Justering av protokoll
          </note>
          <note n="fc9677c7">
            Justerades protokollet för den 11 juni.
          </note>
          <note n="da70730b">
            2 § Avsägelser
          </note>
          <note n="ce64ab74">
            Talmannen meddelade att Lars Leijonborg (fp) anhållit om entledigande
            från uppdraget som ledamot av riksdagen från och med den 17 juni.
          </note>
          <note n="7b486e37">
            Kammaren biföll denna anhållan.
          </note>
          <note n="416dc62f">
            Talmannen meddelade att Alf Svensson (kd) anhållit om entledigande
            från uppdraget som ledamot av riksdagen från och med den 14 juli.
          </note>
          <note n="7b486e37">
            Kammaren biföll denna anhållan.
          </note>
          <note n="a0c75251">
            Talmannen meddelade att Marita Ulvskog (s) anhållit om entledigande
            från uppdraget som ledamot av riksdagen från och med den 14 juli.
          </note>
          <note n="7b486e37">
            Kammaren biföll denna anhållan.
          </note>
          <note n="2cdb156b">
            Talmannen meddelade att Cecilia Wikström i Uppsala (fp) anhållit
            om entledigande från uppdraget som ledamot av riksdagen från och
            med den 14 juli.
          </note>
          <note n="7b486e37">
            Kammaren biföll denna anhållan.
          </note>
          <note n="d2d6b62c">
            3 § Partiledardebatt
          </note>
          <note type="speaker" n="0c164286">
            Anf. 1 Statsminister FREDRIK REINFELDT (m):
          </note>
          <u who="unknown" xml:id="i-a47435396c29d860-0" n="0fc9f53c">
            <seg n="920534c0">
              Herr talman! Ärade ledamöter! Valet i 27 länder är nu avhållet.
              Vi har fått ett resultat. Den borgerliga dominansen i Europaparlamentet
              har förstärkts. Det lägger en viktig grund för stabilitet de kommande
              fem åren. Det skapar förutsättningar för långsiktighet och ansvarstagande
              i EU:s institutioner. Det möjliggör att isolera extremisterna,
              de extremister som tyvärr rönte framgångar i detta val.
            </seg>
            <seg n="150afba4">
              Sverige går delvis mot strömmen. I ett Europa där valdeltagandet
              faller gör Sverige ett rejält ryck uppåt, från 37,9 procent till
              45,6 procent. Det är mycket glädjande. Det är också mycket tydligt
              att det svenska folket tydligt har markerat mot skeptiker, mot
              dem som vill stänga, lämna det europeiska samarbetet. EU-medlemskapet
              har sjunkit in hos svenska folket. Det är tydligt att man numer
              ser nyttan med att vi är medlemmar i EU.
            </seg>
            <seg n="0beb9b98">
              Moderaterna landar på 18,8 procent. Det är något bättre än valresultatet
              2004 men inte alls i nivå med vår potential eller åtminstone det
              som åskådliggörs för närvarande i opinionsmätningar när det gäller
              riksdagsvalsresultat. Jag tror att den enskilt viktigaste förklaringen
              till det är att den person som redan 1999 fick en effekt uppkallad
              efter sig gjorde det osannolika och upprepade effekten och med
              nära nog samma resultat. Marit Paulsen, kanske EU-valets starkast
              skinande kandidat, drog på detta sätt till sig väljare. Att det
              landade inom allianslägret syns också i att allianspartierna tillsammans
              har ett röstöverläge gentemot de tre vänsterpartierna i detta
              val.
            </seg>
            <seg n="21790a70">
              Tydligast var kanske de unga väljarnas reaktion reaktion mot
              etablissemang, reaktion mot diskussioner om frihet på Internet.
              Men jag tror att det går djupare och bredare än så. Det finns
              i och för sig en tendens att vi än en gång säger att nu har vi
              en ny ungdomsgeneration med nya värderingar. Det har hänt förut,
              kan jag påpeka. Men det gör inte att vi inte i alla fall ska ställa
              oss frågan om vi har varit för dåliga på att lyssna och att förstå
              det nya som bryter fram. Det handlar delvis, tror jag, om det
              som nu har diskuterats när det gäller Internet, men jag tror att
              det är att förminska vad en ungdomsgeneration nu bär med sig på
              sina axlar.
            </seg>
            <seg n="e0268c10">
              Jag ägnade hösten åt att resa och träffa unga människor i gymnasieskolor
              för att diskutera deras vardagsmiljö. En sak som slog mig var
              att förutom referenser till Internet och datorer fanns den påtagligt
              närvarande känslan av hot, våld och utsatthet hos unga människor,
              åskådliggjort av ett mord på en 15-årig flicka i Stureby för bara
              några dagar sedan. Jag såg experterna som än en gång sade att
              det är så ovanligt. Jag vet inte, men jag får känslan av att vi
              alltför ofta pratar om detta och att det signalerar något allvarligare
              om något i det svenska samhället som uppenbarligen inte fungerar
              och som ungdomar pratar väldigt mycket om. Deras väldigt tydliga
              känsla är att vuxenvärlden inte ser, inte finns närvarande, att
              rättsväsendet möjligen finns till för att korrigera vissa saker
              men inte förhindrar de brott som begås mellan unga människor.
            </seg>
            <seg n="26077257">
              Jag tror också att det finns många frågor kring utbildning och
              utbildningens kvalitet: Hur mycket lär jag mig i skolan, i högre
              utbildning? Hur kommer det att fungera i vuxenlivet med den typ
              av krav som nu ställs? Finns det arbete att få? Det är ganska
              naturliga frågor i en lågkonjunktur. Det är ganska naturliga frågor
              i ett land där vi alltför länge har haft hög ungdomsarbetslöshet.
              Problemet är att så fort vi går lite djupare i detta inser vi
              att det är mycket som hinner i kapp oss. Om det år ut och år in
              är uppemot en femtedel av landets elever som lämnar den svenska
              skolan utan godkänt, ja, då är det svårt att hävda sig på en alltmer
              komplicerad arbetsmarknad. Om vi har drivit på en utveckling där
              mer okomplicerade arbetstillfällen försvinner ska vi ju inte förvånas
              över att de som har minst möjlighet att konkurrera med långvarig
              erfarenhet också har svårt att komma in på arbetsmarknaden. Har
              vi drivit på en utveckling med allt högre ingångslöner är det
              ju bra för dem som får ingångslönerna men sämre för dem som inte
              får något arbete alls. När det gäller allt detta finns det all
              anledning att både lära av detta valresultat och att fortsätta
              diskussionerna. Det har vi säkert alla ett ansvar för, och jag
              ska ta mitt ansvar i egenskap av partiledare för Moderaterna för
              att vi ska göra vår analys och fördjupning av detta.
            </seg>
            <seg n="0cd79421">
              I dag är det exakt 14 dagar, två veckor, tills Sverige tillträder
              som ordförande i Europeiska rådet. Dessförinnan ska vi nu torsdag
              och fredag ha ett mycket viktigt europeiskt råd under tjeckiskt
              ordförandeskap som kommer att påverka förutsättningarna för det
              svenska ordförandeskapet. Går det nu att utpeka en kommissionspresident?
              Går det att få på plats rättsliga garantier för att föra processen
              vidare mot ett Lissabonfördrag? Och går det att få fram skrivningar
              som lägger en grund för fortsatta initiativ i klimatfrågan?
            </seg>
            <seg n="8c36a8ae">
              Det som är påtagligt när vi går igenom vad vi nu ser framför
              oss är att mycket av det som är vardagsdiskussionerna i Sverige
              och som är Sveriges utmaningar jobb, finanskris, ekonomisk nedgång,
              klimatoro också är Europas utmaningar. Det går inte längre att
              särskilja ungefär som att vi först för en inhemsk diskussion och
              sedan åker ned i Europa och talar om något helt annat. Frågorna
              hänger ihop. De är gränsöverskridande. Det som är vår ambition
              här i Sverige är också vår ambition på Europaplanet. Därför är
              det väldigt viktigt att genomföra det svenska ordförandeskapet
              på ett sätt som leder till resultat. Det är bra för Europa och
              därmed också bra för Sverige och svenska väljare.
            </seg>
            <seg n="4d0a7198">
              Finanskrisens härjningar präglar fortsatt den europeiska verkligheten
              och ekonomin. Det är sant också i vårt land. Fortsatta ansträngningar
              för att möta dessa finanskrisens härjningar måste ske. Nu handlar
              det mer om finansiell tillsyn på europeisk grund. Det är inte
              samsyn kring detta i Europa, men jag tror att det är ett viktigt
              nästa steg efter det att vi har fått på plats mycket av bankstöd
              och det som ska stödja den finansiella sektorn för att den ska
              fungera bättre. Det brådskar att vi är beredda att gå vidare och
              att vi inser att finanskrisen inte alls är passerad. Vi lever
              mitt i den. Vi har fortsatt en omfattande oro i vår närhet till
              följd av finanskrisens härjningar.
            </seg>
            <seg n="f760a7ad">
              Detta är också ett Europa som nu har uttömt sin möjlighet till
              budgetstimulanser. Det var väldigt populärt under hösten och början
              av våren. Det har gjorts i stor omfattning, kanske allra mest
              i Sverige, men många har bidragit. Men det är nu uttömt i ett
              Europa med stora och snabbt växande underskott och ett behov av
              att återföra till balans i de offentliga finanserna.
            </seg>
            <seg n="7d65c70d">
              Det pratas sparpaket över hela Europa. Vi har säkerställt att
              vi hanterar våra offentliga finanser så att vi undgår den typ
              av sparpaket som följs av skattehöjningar och utgiftshöjningar.
              Den verklighet som nu gäller för Europas politiker är att mer
              diskutera hur återföra till balans.
            </seg>
            <seg n="b3a3cfa7">
              Detta är absolut och oundgängligen viktigt av det skäl att alla
              våra överskottsmål handlar om att inte skicka notan på framtiden,
              att inte ha stora växande underskott i dåliga tider som knappt
              når upp till överskott eller balans i bättre tider. Om man ständigt
              underfinansierar sina offentliga verksamheter begär man att framtida
              generationer ska betala notan för det vi konsumerar i dag. Det
              kan inte vara lösningen på en finanskris där enskilda konsumerat
              för mycket att vi nu beter oss likadant med de offentliga finanserna.
            </seg>
            <seg n="e7bc0322">
              Det är viktigt att betona Lissabonstrategins fortsättning. Anställningsbarhet
              är ett nyckelord för att möjliggöra omställning i Sverige och
              övriga Europa. Kvalitet i utbildning och stöd för att komma vidare
              i arbetslivet kommer att vara centrala delar i detta.
            </seg>
            <seg n="b4f20f07">
              Till det kommer att vi försvarar öppna marknader mot protektionism,
              mot rop på att vi med skattestöd ska snedvrida konkurrensen i
              tävlan om att behålla jobben i ett land men inte i grannlandet.
              Här gäller nu att hålla ihop och att möta den fortsatta krisen
              med det som utgångspunkt.
            </seg>
            <seg n="c0b9d097">
              Klimatfrågan kommer att vara helt central under vårt ordförandeskap.
              Världens svar är otillräckligt. Man har talat om 2540 procent
              i åtaganden. Det är egentligen bara EU som har levererat detta.
              Det diskuteras en uppskrivning i Australien för att nå den nivån.
              Tyskland och Sverige har tagit 40-procentiga nationella målnivåer,
              men i stora delar av den utvecklade världen saknar vi fortfarande
              de ansvarsfulla svaren.
            </seg>
            <seg n="6d6c8538">
              Till det kommer att det som de snabbt växande utvecklingsländerna
              med de största utsläppen än så länge bidrar med är otillräckligt.
              Under denna höst kommer det att avgöras om vi kan komma längre.
              Frågor om kostnadseffektivitet och finansieringsdiskussioner kommer
              att vara helt centrala.
            </seg>
            <seg n="feead56e">
              Det är mycket annat som kommer att prägla det svenska ordförandeskapet,
              till exempel utvidgningsfrågor, vår Östersjöstrategi och vårt
              särskilda Helsingforssprogram. Då har vi ändå inte nämnt allt
              oväntat som kommer att hända under dessa sex månader.
            </seg>
            <seg n="420ae7c8">
              Till sist: Det är hela Sverige som bär detta ordförandeskap.
              Alla kommer att titta på Sverige som land. Alla kommer att ställa
              frågan om vi som nation står upp till den utmaning det innebär
              att bära ordförandeskapet. Jag har ett brett ansvar för att se
              till att det blir ett helt Sverige som samlas kring detta, men
              jag tror att vi alla kan bidra för att se till att nu markera
              gott resultat under vår tid som ordförande i EU.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="e84e65ff">
            Anf. 2 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-0" n="979d3062">
            <seg n="cca2eab9">
              Herr talman! Det var en kommenterande och delvis mästrande statsminister
              som vi hörde. Det var i och för sig intressant. Ännu mer intressant
              var beskrivningen av hur alla länder i Europa står inför sparpaket
              men att vi i Sverige har undgått detta.
            </seg>
            <seg n="2e590c65">
              Är det beskedet till alla dem som lever i kommuner och landsting
              som just nu drabbas av sparpaket, som just nu drabbas av att lärare
              sägs upp och som just nu drabbas av att sjukvårdspersonal får
              gå? Det är nämligen följden av att du, Fredrik Reinfeldt, som
              har stått tre år i riksdagens talarstol och talat om att ta ansvar
              har valt en väg som för Sveriges del har gjort att skattesänkningar
              gått före att stå upp för välfärden.
            </seg>
            <seg n="499c21cf">
              Efter tre år ligger Sverige sämre till än många andra länder
              i Europa. Arbetslösheten växer snabbare. Det gäller inte minst
              de unga. Överskottet är borta för att skattesänkningar för dem
              som har jobb gick före.
            </seg>
            <seg n="265f7ff7">
              Du har talat om ansvar i tre år, Fredrik Reinfeldt. Nu talar
              du om ansvar för Europa. Min enkla fråga är: När ska du ta ansvar
              för de faktiska effekterna av din egen politik? Det börjar bli
              dags för det nu.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="f505f8aa">
            Anf. 3 Statsminister FREDRIK REINFELDT (m) replik:
          </note>
          <u who="unknown" xml:id="i-a47435396c29d860-1" n="0fc9f53c">
            <seg n="4c6caffa">
              Herr talman! IMF har gjort en genomgång av vad som har skett
              i Sverige som man presenterade häromdagen. Man sade att vi har
              gått från ett överskott på 2 ½ procent i de offentliga finanserna
              till ett underskott på 4 procent detta från ett år till ett annat.
              Det är en omsvängning av de offentliga finanserna med 200 miljarder.
            </seg>
            <seg n="298499fb">
              I dessa 200 miljarder ingår skattesänkningar; det är riktigt.
              Det rör sig om 15 miljarder i jobbskatteavdragets tredje steg.
              Resten är omfattande utgiftsreformer av ett slag som ofta efterfrågas,
              inte minst av oppositionen. De är kanske de mest kraftfulla som
              har genomförts i Europa.
            </seg>
            <seg n="36c17465">
              Resten är något vi kallar automatiska stabilisatorer. Det är
              inget kul ord, men det betyder i ekonomin inbyggda automatiska
              reaktioner på ekonomisk nedgång i form av ökat stöd, i form av
              att skatteinkomsterna sjunker. Det finns ett annat begrepp för
              det: den svenska modellen det vill säga det faktum att vi byggde
              ut de automatiska stabilisatorerna i Sverige i större utsträckning
              än någon annanstans.
            </seg>
            <seg n="85f42d72">
              Vad har Mona Sahlin sagt till svenska folket det sista året?
              Jo, att ingenting har gjorts, att ingenting finns till stöd för
              de människor som drabbas och att allt har varit skattesänkningar.
            </seg>
            <seg n="a1c38e90">
              Vad är sanningen i den beskrivningen och vilket ansvar har vi,
              även i opposition, för att beskriva Sverige så som det faktiskt
              ser ut, så som det är uppbyggt, så som inte minst socialdemokratiska
              regeringar har byggt upp det under generationer? Finns inte det
              längre? Finns inte automatiska stabilisatorer? Existerar inte
              denna verklighet för svensk socialdemokrati?
            </seg>
            <seg n="ac2d4e33">
              Jag ska ta ansvar, Mona Sahlin. Vet du vilket ansvar jag tänker
              ta? Jag tänker berätta hur det ser ut på riktigt. Jag tänker fortsätta
              styra oss genom krisen genom att säkerställa anställningsbarhet
              och skydd mot krisen men inte genom att fabulera och komma med
              siffror och beskrivningar som inte stämmer med verkligheten.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="815e7554">
            Anf. 4 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-1" n="979d3062">
            <seg n="2e72a0b1">
              Herr talman! Det var ännu mer av en kommenterande och mästrande
              statsminister vi fick höra nu. Det var intressant för mig som
              ledare för det socialdemokratiska partiet och som politiker som
              varit med länge, som varit med i krisförhandlingar med borgerliga
              regeringar och som varit med när Sverige har stått inför stora
              utmaningar förut och som har lärt mig vad det var som fungerade
              och vad det var som gjorde att Sverige trots 90-talets kris på
              många vis kom ut starkare. Det var inte för att jag inte begriper
              vad den svenska modellen är. Du är nybörjare på att försvara den
              svenska modellen, Fredrik Reinfeldt, och har därför ingen aning
              om vad den innebär.
            </seg>
            <seg n="bd2d0593">
              (Applåder)
            </seg>
            <seg n="4d426197">
              Sanningen är, Fredrik Reinfeldt, att mycket har hänt dessa tre
              år. Det har du helt rätt i. Frågan är om det är rätt saker som
              har hänt. Frågan är om det är saker som har gjort att man har
              försökt försvara utbildningsmöjligheterna för dem med de sämsta
              förutsättningarna eller om man har valt att medvetet öka klyftorna
              och sänka skatterna i stället för att låta de automatiska stabilisatorerna
              få växa sig starkare och tryggare.
            </seg>
            <seg n="78f44af2">
              Det är skillnad på dig och mig, Fredrik Reinfeldt, och det är
              mycket tydligt i dag med.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="c97e6d13">
            Anf. 5 Statsminister FREDRIK REINFELDT (m) replik:
          </note>
          <u who="unknown" xml:id="i-a47435396c29d860-2" n="0fc9f53c">
            <seg n="60ea2940">
              Herr talman! Mona Sahlin kanske har större framgång i att hävda
              att motståndaren är mästrande om hon sedan inte själv är det.
              Det brukar hänga ihop.
            </seg>
            <seg n="fe47cf45">
              Vi har mycket tydligt visat en arbetslinje genom allt vi har
              gjort. Vi har sett till att människor som gått från deltidsarbete
              till heltidsarbete eller som försökt komma från bidragsförsörjning
              till eget arbete har mötts av en politik där det lönar sig att
              arbeta och där man kan klara sin försörjning på eget arbete. Jag
              har hört så mycket klagomål i Sverige på att detta inte har varit
              möjligt. Den stora förändringen som skett i Sverige är att man
              nu betalar mycket mindre skatt när man tjänar lite.
            </seg>
            <seg n="965c21f6">
              Vi har dessutom byggt ut utbildningssystemet och är i färd med
              att också förstärka kvaliteten av just det skälet att vi förfasas
              över generationer som kommit ut ur den svenska skolan utan att
              vara redo för det komplicerade arbetsliv vi har. Vi har påbörjat
              förändringarna. Vi vet ännu inte vad svaret kommer att bli från
              vänstersidan.
            </seg>
            <seg n="2c1c1bd4">
              Jag tänker dock återkomma till detta. Jag ska gärna föra svensk
              samhällsdebatt med Mona Sahlin. Det kommer dock inte att bli utifrån
              fabulerade siffror och beskrivningar som inte har med verkligheten
              att göra.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="41df3f81">
            Anf. 6 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-0" n="d1c6c5fc">
            <seg n="4e47c619">
              Herr talman! Jag vill gratulera Fredrik Reinfeldt till att ha
              lyckats se till att en hel generation håller på att förlora sin
              framtidstro. Galopperande ungdomsarbetslöshet och bostadsbrist
              i hälften av landets kommuner drabbar framför allt ungdomar.
            </seg>
            <seg n="7474a3cd">
              Ni tror att marknaden löser alla problem, men den nuvarande situationen
              visar att så inte är fallet. Bostadsbyggandet rasar. Omvandlingen
              av hyresrätter till bostadsrätter i attraktiva områden leder till
              färre lägenheter för dem som saknar feta plånböcker. Det är bostadsbrist
              i hälften av landets kommuner. Det är ungdomar, nyanlända invandrare
              och redan hemlösa som drabbas hårdast. Om fler ska få tak över
              huvudet behöver det byggas fler tak.
            </seg>
            <seg n="a3d554f9">
              Då säger ni att marknaden ska lösa problemet. Då marknadsanpassas
              bostadssektorn till exempel genom att ni tar bort allt stöd till
              nybyggande. Naturligtvis vet ni att det leder till ett minskat
              byggande.
            </seg>
            <seg n="9a49ee8b">
              Ni tror inte på politikens möjligheter. Ni har inte en politik
              för att bekämpa bostadsbrist eller arbetslöshet. Ni försöker låtsas
              att någon annan ska lösa problemet åt er, men denna marknad löser
              inga problem.
            </seg>
            <seg n="645a581d">
              Tvärtom blir resultatet att vi får färre bostäder byggda. Vi
              får fler hemlösa. Vi får fler ungdomar i våra städer som tvingas
              till andrahands- och tredjehandsboende och flyttkaruseller. Vi
              får fler människor som inte har ett värdigt liv.
            </seg>
            <seg n="fa43e972">
              När ni ströp allt stöd till nybyggande visste ni naturligtvis
              att bostadsbristen skulle öka. Därför, Fredrik Reinfeldt, är bostadsbristen
              er förtjänst. Grattis!
            </seg>
          </u>
          <note type="speaker" n="10c5d83e">
            Anf. 7 Statsminister FREDRIK REINFELDT (m) replik:
          </note>
          <u who="unknown" xml:id="i-a47435396c29d860-3" n="0fc9f53c">
            <seg n="6c979211">
              Herr talman! Det gjordes ett försök i ett tidigare inlägg att
              hävda att vissa inte var med.
            </seg>
            <seg n="319991c5">
              Jag var med också på 90-talet när Danellregler under den förra
              borgerliga regeringen utmönstrade de stora subventionerna ur den
              svenska bostadsmarknaden.
            </seg>
            <seg n="c14a9b5f">
              Det var väldigt klokt. Varför? Jo, analyser av de omfattande
              subventionerna hade visat att de inte var fördelningspolitiskt
              rättvisa. De blev inte det stöd för unga människor som försökte
              etablera sig som ofta angavs i den offentliga debatten. Stödet
              landade ofta hos välbeställda som hade goda kontakter. Subventioner
              riktade till höginkomsttagare var slutsatsen av hur vi hade byggt
              ut vårt svenska subventionssystem kopplat till byggande och boende.
            </seg>
            <seg n="8a1514b8">
              Detta försvann under 90-talet. Det återinfördes inte under de
              många år då Lars Ohly och hans parti hade möjlighet att påverka.
              Nu försöker Lars Ohly framställa det som att det har hänt något
              på sistone. Ursäkta mig, men vi har varit med för länge, Lars
              Ohly, för att gå på det.
            </seg>
            <seg n="f78b0d97">
              Ni använde inte ert inflytande för att bygga ut subventionssystemet.
              Jag tror att jag vet varför. Ni har inte offentliga resurser att
              klara av det av det enkla skälet att det inte finns någonting
              som ni håller tillbaka på. Ni vet precis som vi att det leder
              till den snedvridning som jag beskriver. Därför har ni avstått.
            </seg>
            <seg n="9e27b299">
              Eller är ditt besked här i dag det vore en nyhet att ni är överens
              i de tre vänsterpartierna om att det blir en stor utbyggnad av
              subventioner på den svenska bostadsmarknaden än en gång? Det som
              tog oss några generationer att komma ifrån, kommer det tillbaka,
              Lars Ohly, om ni vinner valet nästa år?
            </seg>
          </u>
          <note type="speaker" n="3e24ce8f">
            Anf. 8 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-1" n="d1c6c5fc">
            <seg n="ff62da53">
              Herr talman! Det är en förskräckande kameral bild av sociala
              problem som statsministern står för. Det handlar om människor
              framför allt ungdomar, invandrare, redan hemlösa som har oerhörda
              problem med att få tak över huvudet. De tvingas till stora umbäranden.
              Sociala problem kommer att följa i spåren av bostadsbristen. Det
              kommer att leda till att människor far illa. Statsministern har
              ingenting att säga till dem.
            </seg>
            <seg n="72dee9e8">
              De räntesubventioner och investeringsstöd som har funnits har
              inte alltid varit perfekt utformade, men ni har tagit bort allt
              stöd till nybyggande. Samtidigt driver ni en politik i landets
              kommuner som innebär att fler bostäder ska utsättas för marknadens
              avgöranden genom försäljning av hyresrätter till bostadsrätter
              och genom försäljning av allmännyttan till privata hyresvärdar.
              Ni tror att det skulle leda till mindre bostadsbrist.
            </seg>
            <seg n="a4de981a">
              Naturligtvis inte. Ni vet vad det leder till. Det leder till
              ökad bostadsbrist. Det är därför jag gratulerar er till att ha
              lyckats. Er politik har precis den verkan som ni trodde. Grattis!
            </seg>
          </u>
          <note type="speaker" n="524a859e">
            Anf. 9 Statsminister FREDRIK REINFELDT (m) replik:
          </note>
          <u who="unknown" xml:id="i-a47435396c29d860-4" n="0fc9f53c">
            <seg n="601d332b">
              Herr talman! Jag försöker svara på den klassiska hur-frågan.
              Det som grundar politikerförakt är floskler och påståenden om
              saker som man vill men där man sedan inte kan leverera svaret
              på frågan hur. Hur ta sig från A till B?
            </seg>
            <seg n="bbaac11a">
              Det är ingenting värt om Lars Ohly utlovar massor av bostäder
              om han inte har en aning om hur det ska åstadkommas och inte ett
              enda förslag för att täcka påståendena. Därför ifrågasatte jag
              något eller bad om besked om vad som egentligen är vänstersvaret.
              Det fick vi inte.
            </seg>
            <seg n="601c10c8">
              Rörlighet betyder naturligtvis väldigt mycket på bostadsmarknaden
              framför allt för yngre. Det är klart att allmännyttan, som nämndes,
              kopplad till kommuner skulle kunna använda en del av sitt utrymme
              för att bygga mer och att man inte borde acceptera bilden av att
              det ska finansieras statligt varje gång det är dags att bygga.
            </seg>
            <seg n="6f933d8b">
              Vi har sett att flera kommuner, trots överskott i allmännyttan,
              har använt det i koncerninterna överflyttningar i kommunen.
            </seg>
            <seg n="0029267a">
              Hur ska vi fördela skulden för det, Lars Ohly?
            </seg>
            <seg n="c0602769">
              Vi måste också se på vad kommunerna har gjort och vad vi kan
              grunda den ökade rörligheten på. Något svar på frågan om subventionspolitiken
              på vänstersidan fick vi inte.
            </seg>
          </u>
          <note type="speaker" n="79257828">
            Anf. 10 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-0" n="cefc108c">
            <seg n="a8791391">
              Herr talman! Det står allt klarare att det svenska stridsflygplanet
              JAS i flera fall har sålts med bestickning och mutor som viktiga
              argument och smörjmedel.
            </seg>
            <seg n="00504497">
              I går lade korruptionsenheten, trots det, ned mututredningen
              om försäljningen av JAS Gripen. Skälen är brister i den svenska
              lagstiftningen och, inte minst, att man inte har fått de resurser
              som är nödvändiga för att klara en så stor utredning.
            </seg>
            <seg n="360fcea4">
              I åtta andra länder fortsätter dock utredandet, och i flera fall
              planeras åtal, men inte i Sverige.
            </seg>
            <seg n="0180a1d9">
              Sverige är samtidigt på väg att nedgraderas när det gäller tillämpningen
              av OECD:s korruptionskonvention. Bedömningen inom Transparency
              International bygger på en analys som säger att vårt land inte
              längre klarar att utreda bestickning och mutor och att ställa
              skyldiga till svars.
            </seg>
            <seg n="eb4b1aa5">
              Det innebär ett ifrågasättande av Sverige som rättsstat. Det
              är i mina ögon en beklämmande utveckling.
            </seg>
            <seg n="d824fd80">
              Jag har tre frågor till statsministern.
            </seg>
            <seg n="85611d58">
              Är det acceptabelt att sanningen om den största muthärvan i svensk
              historia aldrig kommer att nå dagens eller allmänhetens ljus?
            </seg>
            <seg n="1909fe0d">
              Vilka initiativ är statsministern beredd att ta för att säkerställa
              att den svenska korruptionsenheten får de ökade resurser som krävs
              för att vi ska kunna leva upp till kraven som ställs i OECD:s
              korruptionskonvention?
            </seg>
            <seg n="29433986">
              Regeringen har tidigare tillsatt en utredning som har i uppgift
              att se över just mutbrottslagen, men direktiven är otillräckliga
              för att utredningen ska kunna möta den kritik som Sverige har
              fått från bland annat EU-kommissionen angående vår lagstiftning
              om mutor via mellanhänder, som det handlar om här. Är statsministern
              beredd att ta initiativ för att ge tilläggsdirektiv till utredningen
              för att uppgradera den svenska mutlagstiftningen?
            </seg>
          </u>
          <note type="speaker" n="8088992e">
            Anf. 11 Statsminister FREDRIK REINFELDT (m) replik:
          </note>
          <u who="unknown" xml:id="i-a47435396c29d860-5" n="0fc9f53c">
            <seg n="916eaa04">
              Herr talman! Peter Eriksson verkar veta en hel del om det här.
              Ord som sanningen och det står allt klarare smög sig in.
            </seg>
            <seg n="d8df5bb4">
              Jag vet inte hur det ligger till, men Peter Eriksson kanske kan
              upplysa oss. Jag har lärt mig en sak, nämligen att man ska vara
              försiktig med att vara tvärsäker i frågor som inte är rättsligt
              prövade.
            </seg>
            <seg n="e6bee964">
              Den beskrivning som nu ges av påstådda missgrepp kopplade till
              JAS Gripen och att rättsväsendet gör för lite hör jag väldigt
              ofta, men inte kopplat till JAS Gripen utan kopplat till våldsbrott,
              övergrepp som sker i Sverige och frustrationen över att åklagare
              inte fullföljer, att poliser inte verkar ta det på allvar eller
              att rättsväsendet inte reagerar. Människor säger ofta: Varför
              prövar ni inte detta seriöst? Varför får det inte större resurser?
            </seg>
            <seg n="f25b3bf0">
              Väldigt sällan hör jag vänsterpolitiker fånga upp den frustrationen
              eller uttala att det är något som det är angeläget att göra något
              åt.
            </seg>
            <seg n="e2b47075">
              Alliansregeringen försöker bygga ut resurserna till det svenska
              rättsväsendet så att vi får fler poliser och mer aktivt närvarande
              svenskt rättsväsen och polis.
            </seg>
            <seg n="b1c12a74">
              Nu får jag i stället frågan om korruptionsenheten ska få ökade
              resurser.
            </seg>
            <seg n="012cff5b">
              Jag ska gärna föra den diskussionen i budgetsammanhang. Det är
              svårt att inte se skillnaden i fokus när det gäller vad vi har
              försökt att öka resurser till för att svenskt rättsväsen ska fungera
              och vilka frågor jag får.
            </seg>
            <seg n="325cf957">
              Jag tänker inte stå här och överpröva åklagarbeslut. Så fungerar
              inte en rättsstat. Det vore att visa att jag inte förstår min
              uppgift.
            </seg>
            <seg n="2ddb0770">
              Om Peter Eriksson har andra bevis och redan vet hur det ligger
              till kan Peter Eriksson berätta det för Sveriges riksdag så har
              vi svaret.
            </seg>
          </u>
          <note type="speaker" n="3a7786a7">
            Anf. 12 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-1" n="cefc108c">
            <seg n="c4f172a8">
              Herr talman! Det är helt uppenbart att vi har olika fokus. Bara
              häromdagen fick vi besked om att 15 nya poliser har tillsatts
              för att jaga ungdomar som fildelar. Det är prioriterat. Det satsar
              man på.
            </seg>
            <seg n="1a3372db">
              I den svenska korruptionsenheten har överåklagaren haft en polisman
              som har hjälpt till att utreda tre jättelika muthärvor som var
              och en handlar om hundratals miljoner. Det är de kanske största
              muthärvorna i svensk historia.
            </seg>
            <seg n="4d6a6c8f">
              Där är statsministern fullständigt ointresserad. Det är den enda
              tolkning man kan göra av det svar jag fick alldeles nyss. Det
              struntar vi i. Är det för att vi har haft ministrar och statsministrar
              som rest land och rike kring och deltagit i försäljningen?
            </seg>
            <seg n="1fa3062f">
              Vad handlar det om? Varför är Sverige inte längre den rättsstat
              som står upp för att möta korruption och försöka reda ut de här
              frågorna?
            </seg>
            <seg n="8bc7fb9d">
              Jag tycker att det är oerhört pinsamt att jag inte får ett bättre
              svar.
            </seg>
          </u>
          <note type="speaker" n="9599f666">
            Anf. 13 Statsminister FREDRIK REINFELDT (m) replik:
          </note>
          <u who="unknown" xml:id="i-a47435396c29d860-6" n="0fc9f53c">
            <seg n="478f93ff">
              Herr talman! Jag deltog själv i ceremonin där vi mottog en del
              av den historiskt sett största poliskull som någonsin har lämnat
              svensk polishögskola. Det var över 800 nya poliser. Det är en
              del av den utbyggnad som nu sker av svensk polis. Förhoppningsvis
              kommer det att förändra känslan av trygghet för många människor
              i Sverige till följd av det arbete som dessa poliser kommer att
              utföra.
            </seg>
            <seg n="3b996ebb">
              Jag ber er att stanna upp en stund och betänka vad jag skulle
              säga om jag höll med om vad Peter Eriksson sade här.
            </seg>
            <seg n="cdd4ae0e">
              En överåklagare har nu fattat ett beslut att inte väcka åtal.
              Dagen efter låter jag som Sveriges statsminister meddela att jag
              inte accepterar det utan ger andra besked om vad som nu gäller.
            </seg>
            <seg n="475547b5">
              Jag vet inte hur länge jag skulle få sitta i KU, och jag vet
              inte hur många invändningar som jag skulle få om att den svenska
              rättsstaten slutligt har brutit samman.
            </seg>
            <seg n="fa95c3ac">
              Vi får lite grann hålla ordning på våra roller, Peter Eriksson,
              och komma ihåg hur den svenska demokratin och rättsstaten fungerar.
              I det ingår inte att statsministern överprövar åklagarbeslut.
            </seg>
          </u>
          <note type="speaker" n="474b70c8">
            Anf. 14 MONA SAHLIN (s):
          </note>
          <u who="mona_sahlin_813e3b" xml:id="i-59264228b7138167-2" n="979d3062">
            <seg n="944c76f3">
              Herr talman! En människa en röst. Ett val ska vara demokratins
              högtidsstund. Det borde gälla i alla länder, också i Iran. Irans
              folk har rätt att välja sin president i fria och rättvisa val.
              Men det förutsätter att folk får välja vilka kandidater som valet
              ska stå emellan. Det religiösa väktarrådets inblandning måste
              upphöra, våld och förföljelse av oliktänkande måste upphöra och
              Iran måste ta fler steg mot demokrati. Ett folk som längtar efter
              demokrati är i längden svårt att stoppa.
            </seg>
            <seg n="c7f2eff4">
              I Sverige har vi också haft en valrörelse som har handlat om
              Europa. Resultatet av valet ger en väldigt blandad bild. Mitt
              parti tappade något procentuellt. Vi gick starkt framåt i många
              delar av landet, men vi tappade i de stora städerna. Valdeltagandet
              ökade. Det var glädjande. Samtidigt hade vi socialdemokrater fortsatt
              svårt att få våra väljare att gå och rösta.
            </seg>
            <seg n="ceec7d76">
              Socialdemokratiska partier i Europa gick kraftigt tillbaka, och
              konservativa partier gick kraftigt framåt. Sverige följde inte
              dessa trender. Den yttersta högern gick framåt i många länder,
              men svenska väljare sade nej till Sverigedemokraterna i parlamentet.
            </seg>
            <seg n="06c073c9">
              Inte minst viktigt är det att vi äntligen lämnade den på många
              vis förlamande ja-och-nej-debatten. Det går att få en levande
              debatt med tydliga skiljelinjer också i ett EU-val, och det är
              bra. Jag känner ett stort ansvar för att utveckla det ännu mer
              i mitt eget parti.
            </seg>
            <seg n="83cde7ea">
              Herr talman! Sveriges unga har ett helt annat förhållningssätt
              till Europa än många av oss som är lite äldre. De har vuxit upp
              i ett fritt Europa med stora möjligheter att resa och verkligen
              göra Europa till sitt. De har vuxit upp med Internet, ett globalt
              flöde av information, nyheter och musik. De kan diskutera och
              prata med människor i andra länder. De engagerar sig lika mycket
              i ett fritt Burma som i jakten på en ny replokal. Globaliseringen
              har gett oss globaliserade ungdomar kunniga, kreativa, välinformerade
              och med en mycket stark ansvarskänsla.
            </seg>
            <seg n="c09ff652">
              Vi som gör anspråk på att leda landet måste ta vara på det. Alla
              ungdomar måste få chansen, annars slösar vi bort möjligheter för
              Sverige.
            </seg>
            <seg n="f20fd2ed">
              En stor ungdomskull har under de senaste veckorna kastat mössorna
              i luften utanför gymnasieskolorna. Vad är det de drömmer om nu?
              Är det ett sommarjobb, att resa ut i världen, ta en sommarkurs
              eller ett au pair-jobb, att till hösten gå på högskolan, att så
              småningom få ett jobb eller kanske en traineeplats, ett studentrum
              eller bara att kunna flytta hemifrån?
            </seg>
            <seg n="ce6af0f3">
              Många av dessa drömmar är beroende av politiska beslut. För oss
              som sitter på dessa beslut är det bråttom att bry sig, för det
              är nu som dessa möjligheter behövs, inte om flera år.
            </seg>
            <seg n="89070566">
              Tänk bara två mandatperioder bort i tiden. Då är de som är 19
              år i dag 28 år. Jag vill att landets ungdomar när de är 28 år
              ska ha en bra utbildning, gärna en högskoleutbildning. Också de
              som hade det tufft när de var tonåringar ska ha fått hjälp av
              fler chanser på komvux. Sambandet är nämligen väldigt starkt mellan
              arbetslöshet och låg utbildningsnivå.
            </seg>
            <seg n="2d120877">
              Jag vill att landets 28-åringar då ska ha chansen till fasta
              jobb, inte bara projekt, vikariat och timmar. Osäkra jobb betyder
              väldigt lite frihet. Det är svårt att få ett förstahandskontrakt
              och att låna till en bostad eller en bil, och det går inte att
              planera sitt eget liv.
            </seg>
            <seg n="e03383be">
              Naturligtvis ska svenska 28-åringar ha kunnat flytta hemifrån,
              för sin egen skull och för föräldrarnas skull. De ska ha kunnat
              få tag i en lägenhet där de har råd att bo.
            </seg>
            <seg n="1fe6af2f">
              Jag vill att våra 28-åringar då ska ha sett att deras föräldrar
              fick stöd av samhället när jobben försvann i krisen, att de fick
              a-kassa, trygghet och hjälp att ställa om så att de hade kraft
              att hålla uppe framtidstron i familjen.
            </seg>
            <seg n="994e57a3">
              Jag vill att landets 28-åringar ska må bra och att de, när de
              blickar tillbaka, ska känna att de vuxna inte svek dem, vare sig
              i skolan eller på fritiden, att det fanns ställen för ungdomar
              att vara på och att lärarna i skolan inte blev färre och färre.
            </seg>
            <seg n="183c04b0">
              Jag vill se en generation som känner att vi politiker gjorde
              allt vad vi kunde för att ge dem en trygg och bra start i livet,
              att vi politiker trots krisen gjorde allt vi kunde för att skydda
              barnen och de unga från effekterna av krisen.
            </seg>
            <seg n="7c208b8b">
              Men, herr talman, om detta ska bli verklighet måste vi nog byta
              regering. 130 000 ungdomar har precis gått ut gymnasiet. Ungdomsarbetslösheten
              är nu över 25 procent, och den stiger. Högskolan har inte byggts
              ut. I den senaste propositionen i våras föreslogs ytterligare
              sju platser, och komvux har skurits ned.
            </seg>
            <seg n="bda17b74">
              Arbetsförmedlingen bedömer att 120 000 unga lämnar gymnasiet
              under de närmaste fyra åren utan slutbetyg. De går ut på en arbetsmarknad
              där kunskapskraven ökar för varje dag som går.
            </seg>
            <seg n="fe27a79a">
              Hur ska alla dessa ungdomar få chansen till utbildning och jobb?
            </seg>
            <seg n="18846369">
              Bostadsbyggandet halverades redan innan finanskrisen nådde Sverige
              som en följd av regeringens politik. I dag saknar varannan ung
              vuxen mellan 20 och 27 år en egen bostad. Här i Helsingfors är
              nästan en tredjedel av dem fortfarande mambor. Hur länge ska de
              behöva bo kvar hemma?
            </seg>
            <seg n="14829050">
              Mer än var fjärde ung människa mellan 20 och 24 år lever just
              nu enligt SCB under gränsen för relativ fattigdom. Det är mitt
              i välfärdssamhället Sverige.
            </seg>
            <seg n="d25c4a3d">
              I samma Sverige lånar regeringen miljarder till skattesänkningar
              till oss välbeställda vuxna. Därför har man inte råd.
            </seg>
            <seg n="51d6c979">
              I samma Sverige skenar arbetslöshet och underskott, medan regeringen
              låter kommuner och landsting ta smällen. Därför sparas det på
              lärare i skolorna, på sommarjobb, på ungdomsgårdar och på fritidsledare.
            </seg>
            <seg n="415f8af3">
              Fredrik Reinfeldt och regeringen! Låt inte krisen bli ert skäl
              för att svika Sveriges unga! Det är inte att ta ansvar.
            </seg>
            <seg n="713c17ef">
              Att ta sig ur en kris kostar alltid något. Det sade Fredrik Reinfeldt
              också. Det kostar tid, kraft eller pengar.
            </seg>
            <seg n="fbc5618f">
              Vi kan inte välja bort finanskrisen. Vi kan inte välja bort dess
              konsekvenser. Men vi kan, och vi måste, välja hur vi hanterar
              den.
            </seg>
            <seg n="cf901ff7">
              Regeringen väljer att låna till en politik som har ökat klyftorna,
              gröpt ur statsfinanserna och försämrat välfärden. Men den leder
              inte till nya jobb.
            </seg>
            <seg n="cb5ae43c">
              Då säger jag igen: Klarar man inte jobben, då klarar man inte
              ekonomin, och då klarar man inte heller kvaliteten i välfärden,
              vården och skolan.
            </seg>
            <seg n="1baf6233">
              Därför väljer vi socialdemokrater, tillsammans med Vänsterpartiet
              och Miljöpartiet, en annan väg. Vi vill att Sverige ska arbeta
              och investera sig ur krisen. Därför har vi föreslagit och kommer
              att fortsätta att driva följande:
            </seg>
            <seg n="50a4f7fc">
              Bygg ut högskola och komvux nu! Bygg ut möjligheterna för den
              frihetsrevolution som kompetensutveckling i arbetslivet skulle
              innebära! Utbildning är bättre investerade pengar än socialbidrag
              till arbetslösa.
            </seg>
            <seg n="340e0c41">
              Börja bygga de järnvägar som vi ändå måste bygga i vårt land!
              Börja bygga om hus och skolor så att de kräver mindre energi!
              Det skapar jobb och är bra för klimatet. Det är bättre investerade
              pengar än sänkt skatt för miljonärer.
            </seg>
            <seg n="f6b0eb99">
              Bygg hyresrätter och studentlägenheter nu! Då får byggnadsarbetare,
              ingenjörer, entreprenörer och arkitekter jobb och lön, och de
              unga får en bostad.
            </seg>
            <seg n="43587140">
              Politik handlar just om att välja, alltid och kanske främst i
              kristider.
            </seg>
            <seg n="39f9a8f2">
              Vi rödgröna samarbetspartier väljer investeringar i framtidens
              generation framför skattesänkningar för nutidens vuxna. Det kommer
              valdebatten att handla om, varje dag från nu och fram till den
              19 september.
            </seg>
            <seg n="cf601295">
              Ha en riktigt trevlig sommar!
            </seg>
          </u>
          <note type="speaker" n="687029a6">
            Anf. 15 Statsminister FREDRIK REINFELDT (m) replik:
          </note>
          <u who="unknown" xml:id="i-a47435396c29d860-7" n="0fc9f53c">
            <seg n="5516dadb">
              Herr talman! På rak arm känner jag bara till ett enda förslag
              här i riksdagen om en skattesänkning riktad till miljonärer, och
              det är Socialdemokraternas förslag om att ta bort uppskovsräntan
              i fastighetsskatten dessutom helt ofinansierat.
            </seg>
            <seg n="5ddbd634">
              Det där visar lite grann på Mona Sahlins dilemma. Hon försöker
              säga allting. Dels ska hon försöka framställa det som att Socialdemokraterna
              är upprörda över att vi har underskott som om de levererade förslag
              som ledde till mindre underskott! Dels har de ökade utgifter på
              snart sagt alla områden dessutom tillsammans med stora ofinansierade
              skattesänkningar. Sedan tror de att någon ska gå på detta!
            </seg>
            <seg n="fd9177d9">
              Mona Sahlin talar engagerat om de yngre. Det tycker också jag
              att det finns anledning att göra. Men den fråga som då måste ställas
              är återigen hur-frågan: Hur ska vi åstadkomma förbättringar för
              yngre?
            </seg>
            <seg n="11a120cc">
              Vi är ju två partier som inte vill luckra upp lagen om anställningsskydd,
              som ibland beskrivs som att den delvis har udden riktad mot yngres
              möjligheter att få just den fasta anställning som Mona Sahlin
              hävdar är så viktig att få på plats. Då måste man svara på hur-frågan.
            </seg>
            <seg n="676be738">
              För att undgå att uppluckra lagen om anställningsskydd har alliansregeringen
              bland annat sänkt arbetsgivaravgifterna för att åtminstone sänka
              kostnaden för att anställa någon som är under 26 år. Men hör och
              häpna, det vill Socialdemokraterna ta bort! De vill införa en
              ungdomsskatt i Sverige genom att höja arbetsgivaravgiften för
              den som är under 26 år, från 15 procent till 32 procent. Hur kan
              fler unga få fast jobb när du dubblerar löneskatten för den som
              är ung? Hur går det där ihop?
            </seg>
            <seg n="2314c765">
              Den som inte svarar på hur-frågan kan hålla många vackra anföranden,
              men politik handlar om att också ha förslag som leder från A till
              B. Det är där som svensk socialdemokrati och vänsterpartierna
              har sina största problem.
            </seg>
          </u>
          <note type="speaker" n="cc59a98d">
            Anf. 16 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-3" n="979d3062">
            <seg n="29f2c859">
              Herr talman! Fredrik Reinfeldt frågar om hur som om det återigen
              var Carl Bildt som var statsminister och stod här och pratade
              om den enda vägen, som att det fanns bara ett givet svar på varje
              hur-fråga. Mycket i svaren hänger på vilka värderingar man vill
              ska styra det egna handlandet i en tid när landet är i ett sådant
              läge att det är aktivitet och investeringar som krävs.
            </seg>
            <seg n="5df2fe9b">
              Ett av hur-svaren är för min del: Vi Vänstern, Miljöpartiet och
              Socialdemokraterna byggde under många mödosamma år upp ett överskott
              i statens budget för att vi när krisen var här skulle ha resurser
              för att kunna investera i utbildning och bostadsbyggande, i det
              som ger jobb och framtidstro. Det tog ni bort genom att sänka
              skatten för bland andra miljonärer och för sådana som du och jag
              detta i stället för att nu kunna använda det till att bygga Sverige
              starkare. Detta är ett hur, och det är vårt hur.
            </seg>
            <seg n="99ec20b7">
              Det andra du frågar om gäller att ni brett sänker arbetsgivaravgifterna
              för alla som redan har ungdomar anställda. Vi Vänstern, Miljöpartiet
              och Socialdemokraterna säger: Sänk arbetsgivaravgifterna ordentligt
              för dem som anställer arbetslös ungdom så att vägen från utanförskap
              till arbete blir kortare! Det är vårt hur.
            </seg>
            <seg n="ca89ae67">
              Alla de här frågeställningarna handlar hela tiden om att välja.
              Du har gjort ett medvetet val; annars har ju politiken bara fått
              effekter som bara blev som de blev. Men så kan det väl inte vara.
              Du som är så duktig, så välpåläst och så mästrande i varje inlägg
              kan väl inte ha en politik som får effekter som du inte hade tänkt
              dig. Om det nu är så att ni medvetet har sänkt skatterna och Sverige
              halkat efter mer än övriga Europa måste det vara ett misslyckande
              för den förda politiken.
            </seg>
            <seg n="93ecf517">
              De rödgröna vill annorlunda!
            </seg>
          </u>
          <note type="speaker" n="5fdbad37">
            Anf. 17 Statsminister FREDRIK REINFELDT (m) replik:
          </note>
          <u who="unknown" xml:id="i-a47435396c29d860-8" n="0fc9f53c">
            <seg n="b3a7c1e6">
              Herr talman! Tydligen är mästrande ordet för dagen. Jag vet inte
              om de som följer debatten tycker att Mona Sahlin i beskrivningen
              av mig är den blyga viol som står för ett annat alternativ.
            </seg>
            <seg n="d19808a1">
              Får jag bara ännu en gång påpeka att de historier som Mona Sahlin
              berättar inte går ihop. Man kan inte vrida om den offentliga ekonomin
              från ett överskott på 2 ½ procent till ett underskott på 4 procent
              med den beskrivning som Mona Sahlin ger. Det är en ytterst begränsad
              del som det är fråga om när det gäller skattesänkningar dessutom
              då riktat till låg- och normalinkomsttagare. Tro mig, svenska
              folket, när jag säger att vi snart får besked om att Socialdemokraterna
              kommer att acceptera större delen av detta!
            </seg>
            <seg n="04c93370">
              Den stora förändringen är de i ekonomin inbyggda automatiska
              svaren om sämre tider och de omfattande insatser beträffande offentliga
              investeringar som denna regering har genomfört i infrastruktur,
              i utbildning och i utbyggnaden av arbetsmarknadspolitiken alltså
              allt det som Mona Sahlin påstår inte finns men som redan har hänt
              och redan är föreslaget av alliansregeringen. Jag förstår att
              Mona Sahlin inte vill beskriva denna verklighet, men det är trots
              allt den verklighet som alliansregeringen har levererat.
            </seg>
          </u>
          <note type="speaker" n="bfd6f07d">
            Anf. 18 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-4" n="979d3062">
            <seg n="7310d2c2">
              Herr talman! Du får ursäkta, Fredrik Reinfeldt, men jag tycker
              att du i dag har haft en mästrande ton. Det låter som att du sitter
              på alla svaren. Du ska till och med berätta för mig vad den svenska
              modellen är. Det känns mästrande.
            </seg>
            <seg n="50da7471">
              Jag är ingen blyg viol. Jag hoppas att jag är en ilsken och taggig
              ros med både röda och gröna färger, så det är inget problem.
            </seg>
            <seg n="86123891">
              Det vi diskuterar, Fredrik Reinfeldt, är inte att regeringen
              har gjort eller inte gjort insatser. Det vi diskuterar är effekterna
              . Du leder en regering som gick till val på fler jobb och på att
              minska utanförskapet. Du har haft tre år på dig. Även med hänsyn
              tagen till krisen och jämfört med andra länder i Europa går det
              sämre för Sverige. Klyftorna ökar mer här, och arbetslösheten
              växer mer här. Det är effekterna!
            </seg>
            <seg n="0e2106cb">
              Vi har också ett sämre skydd för de arbetslösa. Det är mycket
              sämre här än i många andra länder i Europa. Det är inte en effekt
              av finanskrisen, utan det är en effekt av din politik.
            </seg>
            <seg n="2943171c">
              Om detta kommer jag hela tiden att fortsätta att fråga. Att tala
              om ansvar är en sak. Men att ta ansvar för effekterna av den egna
              politiken hoppas jag att Fredrik Reinfeldt gör i nästa inlägg.
            </seg>
          </u>
          <note type="speaker" n="d4902971">
            Anf. 19 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-0" n="38fe591b">
            <seg n="b1608cb6">
              Herr talman! I går kom ett viktigt besked från Sveriges riksdag.
              Det fattades nämligen beslut om den mest ambitiösa klimat- och
              energipolitiken i världen. Det är jag mycket glad över.
            </seg>
            <seg n="10c31a62">
              I det här beslutet finns väldigt många viktiga mål men också
              många viktiga åtgärder. Den förnybara energin ska byggas ut och
              motsvara hälften av vår energiförbrukning. Vi har äntligen fått
              ett program för energieffektivisering de 20 procenten. Vi ska
              minska klimatutsläppen med 40 procent, motsvarande 20 miljoner
              ton. Det gör att vi kan leva upp till de höga ambitioner som vi
              borde ha också globalt.
            </seg>
            <seg n="5966a91d">
              Det här är byggt på vetenskaplig grund. Vi har ton för ton redovisat
              hur vi ska minska klimatutsläppen. Då är det intressant att diskutera
              och studera oppositionens förslag.
            </seg>
            <seg n="c1c0b8dc">
              Man har ingen gemensam energi- och klimatmotion, och framför
              allt har man inte redovisat vilka åtgärder man vill vidta. Man
              har sagt att man ska minska klimatutsläppen med 58 procent 9 miljoner
              ton mer än regeringen.
            </seg>
            <seg n="25641d20">
              Efter vad jag kan förstå och läsa ut finns det ingen lista över
              vad ni tänker göra.
            </seg>
            <seg n="8923171a">
              Tänker ni höja bensinskatten, och hur mycket i så fall?
            </seg>
            <seg n="68f8be69">
              Tänker ni höja skatterna för svensk verkstadsindustri?
            </seg>
            <seg n="7970f2c0">
              Tänker ni stoppa flygtrafiken söder om Sundsvall, som ju Miljöpartiet
              föreslår?
            </seg>
            <seg n="e1227532">
              Tänker ni stoppa motorvägsutbyggnaden? Också det föreslår ju
              Miljöpartiet. Eller vad handlar det om?
            </seg>
            <seg n="d4e6b19c">
              Jag tycker att det är konstigt att man har så höga ambitioner
              utan att redovisa de åtgärder som skulle kunna leda till att man
              lever upp till målen.
            </seg>
            <seg n="35836fe8">
              Min slutsats är att ni endera inte vet vad ni tänker göra eller
              också döljer något.
            </seg>
            <seg n="3febd536">
              Men nu, Mona Sahlin, i den här partiledardebatten, kan du berätta.
              Hur ska ni minska utsläppen med 9 miljoner ton? Ge några exempel
              på vad det är ni tänker göra och hur mycket det i så fall sparar!
              Jag tror att det är många som önskar svar!
            </seg>
          </u>
          <note type="speaker" n="6c799340">
            Anf. 20 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-5" n="979d3062">
            <seg n="fd164d5c">
              Herr talman! Jag vet inte om Maud Olofsson verkligen tror på
              själv att Sverige är det mest ambitiösa landet i hela världen
              när det gäller klimatfrågorna. Dessutom står hon och raljerar
              över att det finns tre partier här, tre rödgröna partier, som
              har högre ambitioner därför att vi tror att vi åtminstone ska
              kunna säga att Sverige i alla fall ska göra allt som Sverige kan
              för att vi ska ta vårt ansvar för att dra ned på de utsläpp som
              jag tror att vi båda och alla här i kammaren är lika ärligt villiga
              att göra någonting åt. Jag är inte rädd för att bli anklagad för
              att ha höga ambitioner.
            </seg>
            <seg n="57f76b56">
              I går träffade jag Maldivernas president, en president som har
              ett mycket märkligt uppdrag. Inom mindre än hundra år kommer sannolikt
              hela hans land att försvinna beroende på att havsnivån stiger.
            </seg>
            <seg n="17692f0e">
              När riksdagen här antog klimatpolitiken fanns, om jag minns rätt
              nu, 34 gemensamma reservationer från oppositionen, från oss, Vänsterpartiet
              och Miljöpartiet. Vi har ett samlat alternativ, Maud Olofsson.
              Det är också så att vi är mer ambitiösa på många områden som också
              ger större effekt på klimatutsläppen. Jag kan nämna två här.
            </seg>
            <seg n="17c3c5f6">
              Det handlar om klimatinvesteringsprogrammen, som var så framgångsrika
              och bidrog till mer minskningar av utsläppen än, om jag minns
              rätt nu, vad hela flygtrafiken åstadkommer i Sverige. Dem tog
              ni bort. Vi vill också bygga om bostäder och offentliga lokaler
              med ett riktat stöd för att kunna fortsätta dra ned på de klimatutsläpp
              som fortfarande finns på hela bostads- och lokalsidan. Vi vill
              prioritera det som går att göra i Sverige och dessutom ger jobb.
            </seg>
            <seg n="56ab3311">
              Strunta alltså i om vi är världens mest ambitiösa eller inte.
              Svara ärligt på detta: Gör Sverige allt det kan för att Sverige
              ska ta ansvar inför vårt ordförandeskap för att ha en riktigt
              modern och inriktad klimatpolitik? En sådan politik har de rödgröna
              samarbetspartierna.
            </seg>
          </u>
          <note type="speaker" n="80af0376">
            Anf. 21 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-1" n="38fe591b">
            <seg n="cef6f9bf">
              Herr talman! Jag tycker inte att det är något fel att ha höga
              ambitioner. Felet uppstår om man har höga ambitioner men inte
              redovisar hur man ska ta sig dit.
            </seg>
            <seg n="f0a35bda">
              Att Sverige har världens mest ambitiösa klimat- och energipolitik
              råder det ingen tvekan om. Mona Sahlin kan gärna få berätta här
              i kammaren vilket land det är som har en mer ambitiös klimat-
              och energipolitik.
            </seg>
            <seg n="e02e109e">
              Åter till medlen! Mona Sahlin säger att vi tar bort investeringsprogrammen
              och att det är en av åtgärderna. Ja, det ger 1,1 miljon ton. Då
              återstår 8 miljoner ton. Vad ska ni göra? Ni får inte ihop detta.
              Jag kan inte tolka det på annat sätt än att ni inte vill redovisa
              detta för svenska folket, för svensk fackföreningsrörelse som
              finns i verkstadsindustrin, för dem som kör bil eller för dem
              som finns i transportsektorn. Ni vill inte redovisa för dem vilka
              åtgärder ni tänker vidta. På annat sätt kan man inte tolka detta.
            </seg>
            <seg n="d2b9b47b">
              Om man ska vara trovärdig i klimatpolitiken måste mål och medel
              höra ihop. Jag tror att Mona Sahlin har ett aktivt engagemang
              i klimatfrågorna, men det måste ju också följas av ett mod att
              presentera de åtgärder som leder till att man uppnår målen. Där
              är vi inte än. Och om ni döljer något eller om ni inte kan redovisa,
              det återstår att se.
            </seg>
          </u>
          <note type="speaker" n="b4297bae">
            Anf. 22 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-6" n="979d3062">
            <seg n="5240ca1e">
              Herr talman! De som lyssnar får väl avgöra själva: Är det att
              dölja och inte vilja berätta något att ha 34 gemensamma reservationer
              här i riksdagen under omröstningen? Det är knappast någon statshemlighet,
              om man säger så. Det är öppet och väl redovisat.
            </seg>
            <seg n="09a7cf2e">
              Sverige har kommit långt, inte minst tack vare det arbete som
              vi, Vänsterpartiet och Miljöpartiet gjorde under många år. Regeringen
              har på några av områdena fortsatt de ambitionerna. Det är mycket
              bra. Framför allt när det gäller vindsidan vill jag ge en eloge
              för att vi gemensamt är på väg att bygga upp någonting riktigt
              viktigt och bra. Men det som fortfarande fattas är de stora branschprogrammen,
              de stora klimatinvesteringsprogrammen och de stora ombyggnadsplanerna
              för till exempel svenska bostäder och offentliga lokaler. Där
              har vi oändligt mycket högre ambitioner därför att vi också har
              resurser till det eftersom vi inte sänker skatterna.
            </seg>
            <seg n="94522e8c">
              Sverige kan bättre också på klimatområdet, Maud Olofsson.
            </seg>
          </u>
          <note type="speaker" n="65f0d1e2">
            Anf. 23 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-9" n="0fc9f53c">
            <seg n="57edb279">
              Herr talman! Mona Sahlin uppehöll sig en del kring ungdomsarbetslösheten,
              och det tycker jag är ett viktigt ämne att diskutera. Sverige
              har en högre ungdomsarbetslöshet än många jämförbara länder. Det
              är ingenting som kommer och går med olika regeringar, utan vi
              har det strukturellt och har haft det under mycket lång tid. Därför
              är det så att om vi ska åtgärda detta är det väldigt viktigt att
              diskutera vad som har orsakat detta.
            </seg>
            <seg n="cf3a5f6c">
              Jag tror att en viktig orsak är den utbildningspolitik som vi
              har fört när det gäller gymnasiet i Sverige. Jämför med några
              länder som har lägre ungdomsarbetslöshet, till exempel Danmark
              och Tyskland! Där har man omfattande lärlingsutbildningssystem.
              Ungdomar som är intresserade av att lära sig ett yrke blir lärlingar
              på ett företag. De får en låg lärlingslön det vi i Sverige kallar
              ingångslön men de får en lärlingsplats, en lärlingsutbildning.
              Och när de kan jobbet blir de ofta fast anställda.
            </seg>
            <seg n="a85939bc">
              I Sverige har vi i stället fört en politik där yrkesutbildningar
              äger rum på gymnasiet, och Socialdemokraterna har tvingat alla
              dessa ungdomar att också samtidigt läsa in teoretisk högskolebehörighet.
              Följden har blivit att ungefär en tredjedel av varje ungdomsgeneration
              slås ut och hoppar av, för de läser inte färdigt utbildningarna
              på grund av det akademiska innehållet. Då får de inte examen från
              gymnasiet, men de får heller inte lära sig sitt yrke. De blir
              heller inte speciellt populära att anställa därför att de har
              hoppat av gymnasiet. Detta är en väldigt viktig orsak till att
              Sverige har högre ungdomsarbetslöshet.
            </seg>
            <seg n="19ec8946">
              En tung socialdemokrat som har insett detta är Mats Hulth. Han
              var finansborgarråd i Helsingfors och genomförde där den gymnasiereform
              som Göran Persson och Mona Sahlin hade bestämt. Han är vd för
              restaurangbranschen i dag, och han säger nu i en tidningsintervju
              att de som kommer ut från gymnasieskolan inte kan jobbet. De har
              hyfsade teoretiska kunskaper, men de kan inte jobbet. De är inte
              anställningsbara. Nej, just det. Det beror ju på den här reformen.
            </seg>
            <seg n="b434bd48">
              Jag är förvånad över att ni som tillhör vad ni kallar ett arbetarparti
              så till den grad har nedvärderat yrkesutbildningar i Sverige.
              Det är dags att uppvärdera lärlingssystem och yrkesutbildningar
              i vårt land, Mona Sahlin!
            </seg>
          </u>
          <note type="speaker" n="9e418429">
            Anf. 24 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-7" n="979d3062">
            <seg n="2b620dd7">
              Herr talman! Jan Björklund återkommer ofta, för att inte säga
              i varje debatt, till samma sätt att beskriva detta, och jag säger
              varje gång att det där inte är sant. Det är inte så att det finns
              någon kontrovers mellan oss två, eller mellan nästan någon här
              i kammaren, om att lärlingsutbildningarna är oerhört viktiga och
              att yrkesutbildningen är väldigt viktig och att den behöver uppgraderas.
              Vi är överens där.
            </seg>
            <seg n="b42b6090">
              Kontroversen däremot, skiljelinjen, går i frågan: Varför förvägra
              fler möjligheten att gå och läsa också på högskolan? Varför mitt
              i en tuff och jobbig kris på arbetsmarknaden just för de unga
              ha färre utbildningsplatser både i högskolan och i komvux? Varför
              stänga dörren för så många på gymnasiet så att de inte kan läsa
              på högskolan? Blir, Jan Björklund, kunskapen verkligen mindre
              värd om den delas av många? Det intrycket kan man få när man ser
              på regeringens utbildningspolitik.
            </seg>
          </u>
          <note type="speaker" n="3a42f286">
            Anf. 25 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-10" n="0fc9f53c">
            <seg n="523f59c6">
              Herr talman! Problemet är nu att Mona Sahlin blundar för att
              ungefär en tredjedel av varje ungdomskull slås ut i den gymnasieskola
              vi har. För de andra två tredjedelarna fungerar det ganska bra,
              men en tredjedel hoppar av gymnasiet eller går färdigt men misslyckas
              att nå målen därför att ni har tvingat alla att läsa in teoretisk
              högskolebehörighet. Då blir de heller inte anställningsbara i
              samma utsträckning. Det är ju där problemet finns.
            </seg>
            <seg n="d42debca">
              Jag förstår att Mona Sahlin gärna vill prata om andra saker,
              men detta är själva kärnproblemet: En tredjedel har inte gymnasiebetyg
              eller når inte målen i gymnasieskolan.
            </seg>
            <seg n="eb8133c1">
              Alla ungdomar vill inte bli akademiker. Alla kan inte bli akademiker,
              och samhället fungerar inte om alla är akademiker. Vi måste återigen
              uppvärdera yrkesutbildningar i vårt land. Ni har skapat en gymnasieskola
              som leder till utslagning. Vi skapar nu en gymnasieskola som kommer
              att leda till anställningsbarhet och jobb.
            </seg>
          </u>
          <note type="speaker" n="2be2404d">
            Anf. 26 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-8" n="979d3062">
            <seg n="b52ff3c0">
              Herr talman! Jag tycker inte att jag blandar bort argumenten.
              Jag tycker att vi diskuterar samma sak men har två helt olika
              utgångspunkter när vi diskuterar den.
            </seg>
            <seg n="8dc1b8b9">
              Yrkesutbildningen är viktig. Att jobba med händerna är viktigt.
              Att stärka de yrkesinriktade linjerna i gymnasieskolan är viktigt.
              Att bygga in mer av yrkeskunskaper också i komvux är viktigt.
            </seg>
            <seg n="340763c7">
              Men på vilket vis hjälper det hela ungdomsgenerationen om man
              omöjliggör för en stor grupp på gymnasieskolan att över huvud
              taget kunna läsa vidare på högskolan?
            </seg>
            <seg n="5bd0d8d7">
              Alla ska inte bli akademiker; självklart är det så. Men väldigt
              många måste kunna svenska, matte och engelska oavsett vilka yrken
              de har. Det är det som är utgångspunkten. Vi står båda för att
              kunskap är viktigt. Men det måste vara viktigt för alla. Min värdering
              är verkligen att det inte är de smarta som tar sig vidare, utan
              de som får möjligheter. Därför är det så viktigt.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="26431ae3">
            Anf. 27 Socialminister GÖRAN HÄGGLUND (kd) replik:
          </note>
          <u who="carina_hagg_fe9c1b" xml:id="i-f1469a3b5e6f7bba-0" n="2cd45663">
            <seg n="deda56aa">
              Herr talman! Det här är ingalunda den första ekonomiska kris
              som Sverige går igenom, knappast heller den sista. Vi möter med
              jämna mellanrum svåra ekonomiska situationer. Den situation som
              vi just nu går igenom är en av de tuffaste, kanske den allra värsta,
              sedan 30-talsdepressionen.
            </seg>
            <seg n="f8549ab3">
              Jag tror att alla människor förstår att när nedgångar kommer
              får det konsekvenser. Det gäller för länder att rusta sig mot
              detta så långt man någonsin kan för att förebygga det, men också
              naturligtvis för att möta det. Den sittande regeringen har satsat
              på framtiden, till exempel i form av satsningar på forskning,
              utbildning och infrastruktur. Vi har satsat på arbete för att
              människor ska kunna hålla sig i gång också under de tuffaste tiderna.
            </seg>
            <seg n="c3a46397">
              Socialdemokraterna har, om man ser tillbaka historiskt, varit
              med om att gång efter gång ha ansvar i regeringsställning. Med
              Göran Persson i spetsen under 90-talet genomförde man en tuff
              saneringspolitik. Man tog många svåra beslut som vi diskuterade
              många gånger. Alla var överens om att det var svåra val att göra.
              Ekonomiska nedgångar får konsekvenser. Det var bra för Sverige
              att man tog det ansvaret. Partiet vann respekt.
            </seg>
            <seg n="1c52e7c3">
              Men i dag tycks det som att den nuvarande socialdemokratiska
              ledningen inte riktigt orkar ta det här ansvaret. Man kan inte
              stå emot det kortsiktiga och ibland kanske populistiska.
            </seg>
            <seg n="726482a4">
              Som Mona Sahlin sade handlar politik om att välja. Det är ofta
              två obehagliga vägar man har att välja mellan. Då väljer Socialdemokraterna
              en omöjlig väg, en väg som inte leder till att man tar ställning.
              Man radar nya utgiftsökningar på varandra. Jag undrar om Mona
              Sahlin kan lova att det här enbart beror på att man nu befinner
              sig i oppositionsställning.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="cc590010">
            Anf. 28 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-9" n="979d3062">
            <seg n="4eef33fa">
              Herr talman! Jag är tacksam för Göran Hägglunds påminnelse om
              90-talskrisen och hur socialdemokratin och den regering som jag
              då satt i tog ansvar för Sverige tillsammans med Carl Bildts regering.
              Jag är tacksam för att Göran Hägglund fortsatte med att påminna
              om hur socialdemokratin under 90-talet, till stor del tillsammans
              med våra rödgröna samarbetspartier, bekämpade krisen på ett sätt
              som är väldigt annorlunda mot det som sker i dag. Det har också
              forskare visat. Då växte inte klyftorna mellan dem som hade mycket
              och dem som hade lite. Nu ökar klyftorna rekordfort.
            </seg>
            <seg n="1148bc8d">
              Vi lärde oss något, och jag lärde mig något av alla de åren.
              Det populistiska i sådana här lägen är att sänka skatterna och
              införa vårdnadsbidrag i stället för att satsa resurserna på att
              bygga ut utbildningen och hålla i trygghetssystemen, så att människor
              kan se att vi gjorde allt vi kunde för att skydda dem som politiken
              är till för. Det lärde jag mig under 90-talet. Frågan är vad Göran
              Hägglund lärde sig.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="48a1d5e6">
            Anf. 29 Socialminister GÖRAN HÄGGLUND (kd) replik:
          </note>
          <u who="carina_hagg_fe9c1b" xml:id="i-f1469a3b5e6f7bba-1" n="2cd45663">
            <seg n="730aa27a">
              Herr talman! Jag lärde mig, precis som jag tror att många andra
              här i kammaren som har varit med länge gjorde vid den tidpunkten,
              att plus och minus måste gå ihop.
            </seg>
            <seg n="bd2d0593">
              (Applåder)
            </seg>
            <seg n="3f834e30">
              Man måste se till att man under goda år samlar i ladorna för
              att kunna möta de tuffa åren. Det är precis det som regeringen
              har gjort. Hade vi följt det som den nuvarande oppositionen föreslog
              för ett eller ett par år sedan hade Sverige haft dramatiska underskott
              redan vid den tidpunkten. I det här läget hade vi mött krisen
              ur en enormt svag position som hade kastat de människor som har
              det allra tuffast ut i en enormt osäker framtid.
            </seg>
            <seg n="f3a5d062">
              Socialdemokratin har gått från att under 90-talet ta ansvar i
              regeringsställning till att i opposition frånträda ansvaret, kliva
              bort från de ansvarsfulla positionerna och i stället sjunga med
              änglarna när det handlar om nya utgifter som gör att de som har
              de minsta marginalerna skulle få det ännu tuffare.
            </seg>
            <seg n="d27777ca">
              Socialdemokraterna har gått från att vara ansvarstagande till
              att vara ansvarslösa. Och vad värre är: Man gör det tillsammans
              med Vänsterpartiet och Miljöpartiet, som inte har ekonomi som
              främsta gren.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="7bd4c1d7">
            Anf. 30 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-10" n="979d3062">
            <seg n="f7eb36ad">
              Herr talman! Det är en fascinerande historiebeskrivning, till
              att börja med. När ni tog över regeringsmakten 2006 tog ni över
              ett väldigt starkt budgetöverskott som hade byggts upp av oss
              tre så att man skulle kunna använda det för att skydda dem som
              annars råkar så fruktansvärt illa ut när krisen är tuff.
            </seg>
            <seg n="1f8e9541">
              Det första ni gjorde när ni satte i gång var att sänka skatterna
              med detta budgetöverskott, så att ni nu inte har resurser för
              att till exempel hjälpa pensionärerna, så att de inte betalar
              mer i skatt, eller bygga ut utbildningssystemet. En socialdemokrat
              vet att det i både goda och svåra tider handlar om att vara trogen
              en stark ekonomi och en stark budgetpolitik. Det har vi inte vikit
              från.
            </seg>
            <seg n="c48f7f11">
              Men vi har också något annat, som skiljer oss två väldigt mycket
              från varandra: att stå upp för trygghetssystemen och rättvisan.
              Det ser jag som god ekonomisk politik, och det tänker jag fortsätta
              att göra, Göran Hägglund.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="677c6696">
            Anf. 31 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-541ee327013956df-2" n="38fe591b">
            <seg n="1a94a84d">
              Herr talman! Nu startar socialdemokraternas uttåg ur parlamentet.
              Nej, några är kvar! Härligt!
            </seg>
            <seg n="f2041897">
              Herr talman! Som vi har sagt tidigare har vi haft ett Europaparlamentsval
              med ett väldigt högt valdeltagande, högre än genomsnittet i övriga
              Europa. Det tycker jag att vi alla ska vara glada och stolta över
              att vi har bidragit till.
            </seg>
            <seg n="bc79b88a">
              Min egen erfarenhet av valrörelsen och valdebatten var att vi
              gick från ja eller nej till diskussion kring Europas viktiga uppgifter.
              Svenska folket har genom sin valhandling och sitt aktiva valdeltagande,
              om man jämför med övriga Europa, sagt att Europa har en viktig
              roll att spela i klimatutmaningen och för att skapa öppenhet i
              Europa, men också för att säkra freden. Jag tycker också att svenska
              folket har beskrivit för de parlamentariker som nu tar plats att
              vi måste bli ännu kraftfullare. Vi måste samarbeta ännu mer om
              vi ska lyckas i den svåra uppgiften.
            </seg>
            <seg n="230590ab">
              Det som också är glädjande är att fler ungdomar har röstat. Det
              är som tidigare har sagts många som har varit engagerade i fildelningsfrågan.
              Det är viktigt att säga att frågan är större än att bara handla
              om fildelning. Det handlar om värderingar som integritet, medborgerliga
              fri- och rättigheter och hur livet i onlinevärlden ska te sig.
            </seg>
            <seg n="79fbea93">
              Vi som tillhör en annan generation måste fundera över vilka intressanta
              diskussioner som pågår bland ungdomarna. Vi måste förstå att den
              personliga integriteten, men också den frihet som onlinevärlden
              innebär, är någonting annat än det vi växte upp med. Centerpartiet
              tar till sig den diskussion som Piratpartiet och andra ungdomar
              har redovisat i valet. Vi tycker att den personliga integriteten
              är en viktig fråga. Vi tycker att demokratifrågorna är viktiga.
              Vi kommer också att ta till oss det framöver i en diskussion i
              valanalysen.
            </seg>
            <seg n="cbc0f64e">
              Piratpartiet har attraherat många ungdomar. Nu står de i valet
              och kvalet om vilken partigrupp de ska tillhöra i Europaparlamentet.
              Den liberala gruppen anges som ett alternativ. Jag vill här deklarera
              att jag tycker att vi ska föra en diskussion med Piratpartiet.
              Liberala värderingar om frihet och personlig integritet är viktiga
              för både Piratpartiet och den liberala gruppen.
            </seg>
            <seg n="882d8cc8">
              Jag tycker också att det är viktigt att ungdomars situation diskuteras
              mer över huvud taget. Inför förra valet, när vi hade en högkonjunktur
              av sällan skådat slag, hade vi Europas nästan högsta ungdomsarbetslöshet.
              Sedan vi tillträdde har vi gjort en rad åtgärder för att förbättra
              ungdomars situation.
            </seg>
            <seg n="24283e20">
              Vi har sänkt arbetsgivaravgiften från över 30 procent ned till
              15 procent för ungdomar under 26 år. Vi förbättrar skolan steg
              för steg så att ungdomarna är väl rustade för en modern arbetsmarknad.
              Vi har fler lärlingsplatser och mer yrkesutbildning så att vi
              har en skola som passar både teoretiskt och praktiskt lagda. Vi
              har gjort det enklare att säsongsanställa, och vi satsar mer på
              att också göra företagsamhet till ett alternativ för unga.
            </seg>
            <seg n="2d049d17">
              Det räcker inte. Jag erkänner det. Vi behöver göra mer. Vi kan
              inte låta ungdomar starta sitt liv i arbetslöshet, även om vi
              ser att det är korttidsarbetslösheten som är den stora. Vi måste
              göra mer. Vi måste också göra det lättare för arbetsgivare att
              behålla unga när de ska säga upp.
            </seg>
            <seg n="d778f61d">
              Vi måste klara av att göra en jämförelse med övriga länder som
              har en lägre arbetslöshet. Danmark har nämnts här. Det har en
              mycket mer flexibel modell för arbetsmarknaden än vad Sverige
              har. Det har också en lärlingsutbildning med en direkt koppling
              till arbetsgivare som gör det möjligt för unga att få jobb efter
              utbildning.
            </seg>
            <seg n="0c19266d">
              Vi behöver också fler unga som innovatörer och entreprenörer.
              Här tror jag att vi i vuxenvärlden måste tänka annorlunda. Vi
              har byggt upp företagssystem och innovationssystem som passar
              min generation. Vad unga gör i dag är att de startar företag på
              helt andra sätt. De tänker lokalt och globalt samtidigt.
            </seg>
            <seg n="164e98d5">
              De kombinerar att tjäna pengar med socialt ansvarstagande på
              ett helt annat sätt. De har helt andra affärsidéer än vad min
              generation har. Jag tänker på grabbarna på Böleäng i Umeå som
              exporterar trumljud. Ja, de exporterar trumljud, och de tänker
              sig omsätta någonstans mellan 15 och 20 miljoner om bara några
              år.
            </seg>
            <seg n="a54238ae">
              Det är den typen av idéer vi behöver in i vårt samhälle. Det
              är de här ungas affärsidéer och innovationer som vi behöver för
              att bygga också framtidens jobb och arbetsmarknad. Alla unga kommer
              inte att bli anställda. Många av dem måste också starta företag
              och få göra det på ett sätt som passar dem.
            </seg>
            <seg n="51465942">
              Väljarna gav också beskedet att klimatfrågan är en viktig fråga
              för Europasamarbetet. Det står högst på agendan när vi nu tar
              över ordförandeskapet om några veckor. Riksdagen har fattat beslut,
              som jag sade tidigare, om den mest ambitiösa klimat- och energipolitiken
              i hela världen. Ingen har kunnat peka på något annat land som
              är bättre.
            </seg>
            <seg n="814d0a06">
              Det ger oss också en bra grund inför ordförandeskapet. Vi kan
              ta ledningen och beskriva hur vi steg för steg får en utveckling
              för det hållbara samhället. Vi kan inför Köpenhamnsmötet peka
              på att vi är beredda att ta ett eget ansvar för att ställa om.
              Vi kan visa för andra länder hur vi har gjort det på ett bra sätt.
            </seg>
            <seg n="8be57eb6">
              Vi är många som önskar en överenskommelse i Köpenhamn. Den kommer
              att vara helt avgörande för vår konkurrensförmåga framöver men
              också för våra möjligheter att överlämna en värld till våra barn
              och barnbarn som vi kan vara stolta över.
            </seg>
            <seg n="4a597a4d">
              Det är också i denna anda som vi måste vara ansvarsfulla. Det
              är därför som mål och åtgärder måste höra ihop. När jag tittar
              på oppositionens mål och åtgärder hänger de inte ihop.
            </seg>
            <seg n="c890c85d">
              Även om Mona Sahlin säger att de har massor av reservationer
              innebär inte det att de har presenterat ton för ton hur de ska
              minska sina utsläpp. Det återstår för dem att beskriva för väljarna.
              Vad är det för åtgärder som de tänker vidta för att minska med
              nio miljoner ton ytterligare?
            </seg>
            <seg n="38a6ae8d">
              Att ställa om Sverige och Europa till en mer ekoeffektiv ekonomi
              är en av mina och Centerpartiets målsättningar också inför ordförandeskapet.
              Att kunna kombinera ekonomisk tillväxt med resurshushållning,
              att minska användningen av energi, att minska råvaruanvändningen
              per individ och per producerad enhet och att ställa om med ny
              miljöteknik så att vi får nya lösningar är kanske svaren på den
              kris som Europa befinner sig i.
            </seg>
            <seg n="78f14dbe">
              Vi har både finanskris och klimatkris. Det är sant. Vi behöver
              ett ledarskap i Europa som innebär att vi kan peka ut: Här någonstans
              kan vi skapa de nya jobben så att de också ger en framtidstro
              till Europas medborgare. Jag tror att Sveriges ordförandeskap
              här kommer att vara av avgörande betydelse.
            </seg>
            <seg n="e493edce">
              Det kommer att vara av avgörande betydelse att både regering
              och opposition samlas för att visa de goda exemplen här från Sverige
              men också tar ledarskapet för att Europa ska orka ställa om till
              en hållbar ekonomi.
            </seg>
            <seg n="e0d78da1">
              Vi behöver samarbeta med alla Europas entreprenörer för att få
              fram nya idéer och nya möjligheter för nya jobb runt om i hela
              Europa.
            </seg>
            <seg n="b7d5d06e">
              Vi måste kroka arm med USA och beskriva att om vi gör detta gemensamt
              har vi en unik möjlighet i en svår tid att göra någonting annorlunda.
              Det är också någonting som gör att den fattiga delen av jordens
              befolkning kan klara sig.
            </seg>
            <seg n="e662fbc7">
              Jag är optimist. Det vet alla i den här kammaren. Men det är
              också så att i en svår tid krävs det ledarskap för att visa vart
              vi är på väg. Sverige kan ta det ledarskapet. Det finns väldigt
              stora förväntningar på oss i det här sammanhanget.
            </seg>
            <seg n="b1a348cd">
              Om vi politiker krokar arm med entreprenörerna, innovatörerna
              och forskarna har vi en stor möjlighet att göra någonting bestående
              för kommande generationer.
            </seg>
            <seg n="451cdf53">
              Omställningen av transportsektorn är naturligtvis en viktig sak
              i det sammanhanget. Jag vill kort kommentera det som hände i går
              och det som händer just nu kring Saab.
            </seg>
            <seg n="301c8c1f">
              Regeringen har under lång tid sagt att det behövs en ny ägare
              till Saab för att klara omställningen och utvecklingen av Saab.
              I går kom Koenigsegg och GM överens om att GM skulle sälja till
              Koenigsegg.
            </seg>
            <seg n="1addf75c">
              Det är bra att ägarbilden har klarnat även om det är för tidigt
              att dra slutsatser av detta. Jag hoppas att detta är sanna entreprenörer
              med rejält mycket pengar som är beredda att ta sig an den här
              utmaningen.
            </seg>
            <seg n="d8e01802">
              Jag är oerhört glad över att jag och regeringen har varit så
              hårdnackade. Om vi hade lyssnat till oppositionen hade vi haft
              6 miljarder kronor i ett konkursbo i USA vid den här tidpunkten.
              Vi gjorde aldrig det. Vi lockades inte av snabba klipp i något
              slags tidningsspel, utan vi sa nej.
            </seg>
            <seg n="5f1b2324">
              Nu kan vi sitta och se att det kommer in en ny ägare. Då kan
              vi också agera kraftfullt. Det gäller att vara klok när det är
              lite tufft. Det gäller att vara försiktig med skattebetalarnas
              pengar. Det lönar sig i längden.
            </seg>
          </u>
          <note type="speaker" n="edd5b351">
            Anf. 32 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-11" n="979d3062">
            <seg n="1373e125">
              Herr talman! Jag skulle vilja fortsätta att fråga Maud Olofsson
              om ungdomarnas villkor på arbetsmarknaden.
            </seg>
            <seg n="93bca893">
              Jag tror att vi alla är överens om att det bästa är om ungdomar
              har fasta jobb. Det är väldigt knepigt att leva på alla projektjobben,
              vikariaten och timanställningarna. Det är då väldigt svårt att
              få ett bostadskontrakt och ens få ett mobiltelefonabonnemang och
              så vidare.
            </seg>
            <seg n="b05f7910">
              Man vill att de ska kunna få allt detta. Jag har en undran. Du
              vill avskaffa tryggheten på arbetsmarknaden. En fast anställning
              ska inte betyda någon för unga eller för deras föräldrar. Min
              bild är att tryggheten inte blir sämre för att den delas av fler.
            </seg>
            <seg n="4f119c39">
              Min fråga till Maud Olofsson är: Hur kommer den otrygghet som
              du står för att underlätta för de unga att kunna köpa en bostad
              eller få ett kontrakt den hyreslägenhet de söker? På vilket sätt
              bidrar större osäkerhet till större välfärd för Sveriges unga?
            </seg>
          </u>
          <note type="speaker" n="209400e0">
            Anf. 33 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-3" n="38fe591b">
            <seg n="9d8989a1">
              Herr talman! Den trygghet som Mona Sahlin nu beskriver har till
              effekt att vi har så hög ungdomsarbetslöshet som vi har. Det är
              med LAS som vi har utslagningen av unga. Det har vi trots den
              starka lagstiftningen. Det beror på att de som har kortast anställningstid
              också åker ut först. De är unga, invandrare och de som har dåligt
              fäste på arbetsmarknaden.
            </seg>
            <seg n="9379ad92">
              Om vi ska klara ungdomars jobb framöver måste de bli mer attraktiva.
              Det är därför som vi har sänkt arbetsgivaravgifterna från 32 procent
              till 15 procent. Det vill ju du ta bort. Det är därför vi rustar
              dem i utbildningssystemet så att de ska vara attraktiva och kunna
              det som arbetsgivarna efterfrågar både teoretiskt och praktiskt.
            </seg>
            <seg n="03caa8e9">
              Det är därför som jag talar om att ungdomars arbete inte bara
              handlar om en anställning utan också om möjligheten att starta
              företag.
            </seg>
            <seg n="450c206f">
              Jag har noterat att Socialdemokraterna nästan alltid pratar om
              anställning. Ett eget företag är också ett sätt att skaffa sig
              jobb. Det är också ett sätt att koppla ihop lärlingsutbildning
              med arbetsgivare så att ungdomar får ett fäste på arbetsmarknaden.
              Vi måste vidta alla de här åtgärderna. Så kom inte och säg att
              det är LAS som har räddat ungdomar från att bli arbetslösa! Det
              är precis tvärtom.
            </seg>
            <seg n="cc0a0ba2">
              Vi ska rusta dem så att de är anställningsbara. Vi ska se till
              att det finns många arbetsgivare som vill anställa dem. Det är
              det bästa sättet att minska ungdomsarbetslösheten.
            </seg>
          </u>
          <note type="speaker" n="944f1ab6">
            Anf. 34 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-12" n="979d3062">
            <seg n="37f27495">
              Herr talman! Då säger jag som Fredrik Reinfeldt: Det blir inte
              fler jobb för att man avskaffar lagen om anställningsskydd. Maud
              Olofsson är näringsminister i en regering som är djupt splittrad
              i denna stora och avgörande fråga. Jag tycker att det är intressant
              med den emfas med vilken Maud Olofsson nu beskriver hur LAS är
              orsaken det var så det uttrycktes till ungdomsarbetslösheten.
              Det tror inte jag. Jag tror att problemen är mycket mer komplicerade
              än så.
            </seg>
            <seg n="933b4914">
              Framför allt blir inte villkoren för unga bättre av att utbildningsplatserna
              nu blir färre och att de nya hyreslägenheterna lyser med sin frånvaro.
              Ungefär hälften av de unga har ett fast jobb. På vilket vis blir
              det bättre att ta bort anställningstryggheten för den hälft av
              ungdomarna som har ett fast jobb? Och varför vill man ta bort
              anställningstryggheten för de föräldrar som har jobbat sig fram
              till en fast anställning? Det går inte ihop, Maud Olofsson.
            </seg>
            <seg n="4e0fd4d5">
              Är LAS den stora orsaken? Är tryggheten för stor? Är det detta
              som gäller på fler områden i Sverige? I så fall ser vi verkligen
              så olika på vad ett land i kris behöver i form av trygghet och
              insatser för de unga. Det är inte detta.
            </seg>
          </u>
          <note type="speaker" n="0ec32efa">
            Anf. 35 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-4" n="38fe591b">
            <seg n="abc21e5f">
              Herr talman! Jag vet inte vilken verklighet Mona Sahlin lever
              i. Men är det inte så i dag att det är de unga som åker ut från
              jobben? Det är ju det Mona Sahlin försöker beskriva. De åker ut
              trots att vi har LAS eller kanske på grund av att vi har LAS.
              De som har långa anställningstider, nämligen personer i min ålder
              och däröver, är de som blir kvar. Det är ju de som har långa anställningstider.
            </seg>
            <seg n="ac9c41c6">
              Jag tycker att vi kan diskutera detta öppet; tyvärr leder LAS
              också till en inlåsning. Man är rädd för att byta jobb därför
              att man missar sin anställningstid.
            </seg>
            <seg n="5889b505">
              Jag tittar på Danmark. Om man mäter tryggheten på arbetsmarknaden
              säger danska arbetare att de har en större trygghet. De har ingen
              LAS. Men danskarna har rustat sina företag för att kunna anställa.
              De har rustat löntagarna i utbildning så att de är anställningsbara.
              De har kopplat ihop arbetsliv med lärlingsutbildning och yrkesutbildning
              så att ungdomarna har en chans att komma in. De har starka åtgärder
              för att stärka entreprenörskapet.
            </seg>
            <seg n="6dfd2a4d">
              Jag tror att vi utan låsning måste diskutera hur vi både skapar
              trygghet och flexibilitet i ett svenskt system. Det är här Mona
              Sahlin låser sig fast. Jag tycker att ungdomar är värda en bättre
              chans.
            </seg>
          </u>
          <note type="speaker" n="5bddf3d1">
            Anf. 36 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-2" n="d1c6c5fc">
            <seg n="cacce9ac">
              Herr talman! Jag vill gratulera Maud Olofsson. Ni har lyckats
              att med olika vårdvalssystem, framför allt i Helsingfors, se till
              att vården blir både dyrare och sämre.
            </seg>
            <seg n="a11e4d05">
              Man kan bara konstatera att antalet onödiga besök har ökat. Så
              är det i hela primärvården. Det säger Elisabet Svensson, verksamhetschef
              vid Vårby vårdcentral utanför Helsingfors. Eftersom vårdvalssystemet
              premierar läkarbesök ägnas läkarnas arbetstid alltmer åt de enkla
              sjukdomarna förkylningar och snuva. Samtidigt har vinstintresset
              i vården lett till att bonussystem har införts. Det blir räknande
              av patientbesök som leder till sämre vård och kortare läkarbesök
              en sorts löpandebandsvård på entreprenad.
            </seg>
            <seg n="47eb3118">
              När jag går till doktorn vill jag naturligtvis att de råd jag
              får enbart ska bygga på medicinska avvägningar. Jag vill inte
              behöva vara orolig för att läkarens agerande utgår från vinstintresse.
              Jag vill inte att sjukvårdspersonal i första hand tänker på vad
              som är mest lönsamt utan på hur man ska få människor friska.
            </seg>
            <seg n="26572fbc">
              Men ni visste naturligtvis att marknadsdriven vård är både sämre
              och dyrare. Det finns det många bevis på i utlandet. Ni visste
              att när vården tillåts styras av efterfrågan i stället för av
              behov ökar tillgängligheten och utbudet av vård i rika områden
              samtidigt som det minskar i miljonprogramsområdena. Er politik
              är bra för Djursholm men dålig för Botkyrka.
            </seg>
            <seg n="5b80f5ae">
              Det här visste ni naturligtvis när ni införde de här systemen.
              Så grattis, Maud Olofsson ni har lyckats!
            </seg>
          </u>
          <note type="speaker" n="d6dfb739">
            Anf. 37 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-5" n="38fe591b">
            <seg n="6124cf1d">
              Herr talman! Det är ingen överraskning att Vänsterpartiet inte
              tycker om alternativa vårdformer eller att man ger inflytande
              till patienterna.
            </seg>
            <seg n="a5d42995">
              Jag kan ibland också vara en vanlig patient, och mina barn kan
              också vara vanliga patienter. Jag kan bara konstatera att i den
              offentliga vården, som i mitt sammanhang leds av socialdemokrater
              och en vänstermajoritet, är det massor med köer och ingen valfrihet.
              Jag tror inte att framtidens människor accepterar det. Vi betalar
              väldigt höga skatter för att få bra vård och bra omsorg. Då måste
              vi också kunna ha en tillgänglighet och en kvalitet i vården som
              gör att det är möjligt. Då är det otroligt underligt att som Lars
              Ohly säga att det inte ska få finnas några privata alternativ.
            </seg>
            <seg n="41e09926">
              Jag vet många kvinnor som protesterar inom den offentliga sektorn.
              De säger: Det här är inte rätt! Vi har resurser, och vi skulle
              kunna göra det bättre. Men vi får inte möjlighet att göra det
              inom den offentliga sektorn.
            </seg>
            <seg n="e878ca23">
              För mig handlar fritt vårdval om att bli respekterad. Jag mötte
              en tant, visserligen inom äldreomsorgen, under förra valrörelsen.
              Vi pratade om äldreomsorgen. Jag ställde frågan: Om du fick bestämma
              vad skulle du vilja att jag gjorde? Då spände hon ögonen i mig
              och sade: Jag skulle vilja bestämma mer själv!
            </seg>
            <seg n="3f9128c9">
              Jag tror att hon uttrycker någonting som många av oss känner,
              det vill säga att man vill kunna bestämma mer själv. Om jag är
              missnöjd med ett ställe måste jag kunna gå till ett annat. Om
              de inte sköter sig på en vårdcentral måste jag kunna få gå till
              en annan. Jag vill alltså ha mer makt över vad som händer med
              mig, och det är det som fritt vårdval handlar om. Jag förstår
              om Lars Ohly inte tycker om det, men jag tycker att det är viktigt.
            </seg>
          </u>
          <note type="speaker" n="a89621cb">
            Anf. 38 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-3" n="d1c6c5fc">
            <seg n="0d190bb4">
              Herr talman! Det vinstintresse som införs nu är motsatsen till
              att patienterna får bestämma. Det går från en behovsdriven vård
              till en efterfrågestyrd vård. Det är de som har råd eller som
              har röstresurser nog att efterfråga mycket vård som kommer att
              få mycket vård. Det ser vi i och med att man lägger ned vårdcentraler
              i de områden där behoven är störst. I stället upprättas nya vårdcentraler
              i områden där behoven är mindre.
            </seg>
            <seg n="b203d954">
              Detta leder i sin tur till att människor som redan har det bra
              ställt kommer att kunna få läkarvård för sjukdomar som rimligtvis
              inte behöver läkarbehandling. Sjukvårdskostnaderna ökar, och läkarna
              används till fel saker. Dessutom blir det bonussystem och vinstintressen
              som gör att man inte kan vara säker på att läkarnas bedömning
              alltid är enbart medicinsk. Den kan också vara grundad på att
              läkarna ska tjäna pengar åt en vårdcentral som de kanske är delägare
              i.
            </seg>
            <seg n="40146727">
              Detta är naturligtvis ett system som är svårt att försvara. Därför
              pratar Maud Olofsson om någonting annat. Jag vill ändå fortsätta
              att gratulera er. Ni måste ha vetat om att de här konsekvenserna
              skulle följa, och därför har ni lyckats. Grattis!
            </seg>
          </u>
          <note type="speaker" n="98a18790">
            Anf. 39 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-6" n="38fe591b">
            <seg n="8bef77b6">
              Herr talman! Jag tror att vi alla är överens om att vi vill ha
              en gemensamt finansierad vård. Det finns ingen skillnad i åsikter
              om det. Jag tror att vi är helt överens om att det är behoven
              som ska styra. Det är också det som gäller i de här systemen.
              Men det vi är oense om är om jag som patient ska få bestämma någonting
              eller om det är vården som ska bestämma över mig. Jag tycker att
              jag som patient ska få bestämma. Jag tycker att det är viktigt
              vad som händer med mig. Det är det som är grundtanken och grundidén
              att också erbjuda lite olika alternativ.
            </seg>
            <seg n="45e1edab">
              Som jag har sagt har jag träffat så många som finns också hos
              de privata alternativen och som inte alls sitter och tänker: Hur
              ska jag få högsta möjliga vinst? Drivkraften är i stället hur
              man ska göra det bättre för de patienter som kommer. Det är det
              man många gånger inte har fått göra i den offentliga vården.
            </seg>
            <seg n="d17a22a2">
              Jag tror att det är väldigt viktigt att vi ser över kvaliteten
              i vården. Det är det som är det helt avgörande. Tro inte att bara
              för att vi har en helt offentligt styrd vård, på det sätt som
              Vänsterpartiet vill ha det, är det inte de svaga som drabbas!
              Det är de som sitter i vårdköer. Om vi kan få bort den delen och
              öka kvaliteten och valfriheten får vi en vård som är värd någonting
              också framöver.
            </seg>
          </u>
          <note type="speaker" n="7fadd15a">
            Anf. 40 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-2" n="cefc108c">
            <seg n="67f76cb6">
              Herr talman! För inte länge sedan kunde vi alla sitta där hemma
              i tv-soffan och se och höra när Maud Olofsson berättade om regeringens
              nya energiuppgörelse. Då handlade det om att hon hade gett upp
              motståndet mot kärnkraft och gjort en överenskommelse som innebär
              att tio nya kärnkraftverk kan byggas. Det var minst sagt en total
              omsvängning för Centerpartiet. Då var argumentet att man måste
              ge och ta. Centern hade fått igenom en storsatsning på vindkraft
              i stället.
            </seg>
            <seg n="0a581d0f">
              Det som har hänt med vindkraften sedan dess är att mängder av
              investeringsplaner har lagts på hyllan. Projekt efter projekt
              har stoppats eller lagts i malpåse på obestämd tid. I stället
              för ett avstamp för en storsatsning på vind blev Mauds kärnkraftsuppgörelse
              ett bromspaket just för vindkraft.
            </seg>
            <seg n="9d12d42b">
              Maud Olofsson och hennes regering har fattat två viktiga beslut
              som är på väg att knäcka mycket av den framtidstro som tidigare
              präglade vindkraftsindustrin. En orsak är att Maud har drivit
              igenom en särlagstiftning som innebär att alla vindkraftverk som
              ska byggas, till skillnad från andra energislag, måste få ett
              godkännande i varje kommunfullmäktige.
            </seg>
            <seg n="8451508d">
              Den andra orsaken är att regeringen har drivit igenom att andelsägare
              i vindkraftskooperativ får en kraftig skattehöjning som gör det
              olönsamt att investera och äga. Det har fram till nu varit gynnsamt
              som enskild att vara med i ett kooperativ, köpa andelar och på
              så sätt investera i ett modernt och klimatsmart energisystem,
              men Skatteverket och regeringen ville inte acceptera att det fick
              fortsätta. Det måste tydligen stoppas.
            </seg>
            <seg n="2be792a4">
              Senast i går hade Centern och andra borgare ännu en möjlighet
              att rösta mot den här förändringen i riksdagen, men Centern röstade
              nej, liksom de andra borgarna.
            </seg>
            <seg n="0c20e99e">
              Centerns vindkraftspolitik är tyvärr både en bluff och en katastrof
              för den nödvändiga klimatomställningen och den industri som ska
              göra jobbet.
            </seg>
          </u>
          <note type="speaker" n="4bf1ea38">
            Anf. 41 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-7" n="38fe591b">
            <seg n="a8225b7e">
              Herr talman! Först och främst måste vi konstatera att en global
              finanskris påverkar vindkraftsutbyggnaden och företagsinvesteringar
              på alla möjliga olika områden. Det sambandet finns väldigt tydligt.
              I dag säger bankerna att de vill ha en mycket större egen insats
              än vad man ville ha för bara ett eller ett och ett halvt år sedan.
              Det hör ihop med finanskrisen och bankkrisen.
            </seg>
            <seg n="bc8d5bf8">
              Trots det ser vi ökade investeringar. Det är under vår regeringstid
              som vindkraftsutbyggnaden har tagit fart. Den stod relativt stilla
              under den tid som Peter Eriksson hade ett inflytande, men nu tar
              den fart. Vi är uppe i två terawattimmar. I den energi- och klimatuppgörelse
              som vi har presenterat och fått beslut om har vi elcertifikatssystem
              som omfattar 25 terawattimmar. Fördelen med elcertifikatssystemet
              är att det blir 25 terawattimmar till 2020. Det innebär att detta
              kommer att investeras även om Peter Eriksson försöker skrämmas
              med uttagsskatt och annat.
            </seg>
            <seg n="76596d32">
              Jag vill berätta för Peter Eriksson att trots allt vad som sägs
              är det fortfarande lönsamt för enskilda att gå in i vindkraftsprojekt.
              Certifikatsystemet ger en bra stabilitet i detta. Jag tror att
              det är väldigt olyckligt om Peter Eriksson och andra åker omkring
              och skrämmer folk från att fortsätta att investera. Det här är
              en långsiktig investering som ger bra avkastning. Det skulle naturligtvis
              vara ännu bättre om vi inte hade uttagsskatter, men det ger fortfarande
              en mycket bra avkastning på insatt kapital. Sluta att skrämma
              dem som vill investera! Uppmuntra dem i stället! Tala också om
              för svenska folket hur vi har snabbat på med lagstiftning, tillståndsprövning
              och annat för att få fart på vindkraftsutbyggnaden!
            </seg>
            <seg n="7d30db10">
              Det finns väldigt många goda exempel, och det ska vi vara glada
              över, men jag blir orolig när Miljöpartiet och Peter Eriksson,
              som är en vän av vindkraftsutbyggnad, står här skrämmer en massa
              människor från att investera. Det är lönsamt att investera i vindkraft.
            </seg>
          </u>
          <note type="speaker" n="13f02a15">
            Anf. 42 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-3" n="cefc108c">
            <seg n="eae28b15">
              Herr talman! Jag blir mer orolig när Maud Olofsson pratar osanning
              och som vanligt skyller på andra. Som vanligt är det någon annans
              fel. Som vanligt har de beslut som ni har fattat, som går rakt
              emot det ni säger att ni vill göra, ingen betydelse. När massor
              av projekt runt om i hela Sverige stoppas är det finanskrisen
              det handlar om. Menar Maud Olofsson att det i det här fallet inte
              spelar någon roll att vi höjer skatten för dem som ska investera
              och gör det olönsamt i stället för att försöka gynna en utveckling
              och gynna dem som vill vara med och investera? Menar Maud Olofsson
              att det i det här fallet är helt annorlunda och tvärtom än vad
              Maud Olofsson brukar säga i alla andra sammanhang?
            </seg>
          </u>
          <note type="speaker" n="69cf5688">
            Anf. 43 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-8" n="38fe591b">
            <seg n="ce2dea04">
              Herr talman! Jag försöker beskriva hur verkligheten ser ut, och
              det kanske är skrämmande. Finanskrisen innebär naturligtvis att
              bankerna har ställt ökade krav. Där kan vi ha anledning att ta
              en dialog med bankerna så att de förstår hur vårt system med elcertifikat
              och annat ser ut och så att de känner trygghet i det. Jag kan
              också beskriva alla de åtgärder vi vidtar för att skynda på vindkraftsutbyggnaden.
              Det handlar om tillståndsprövning, resurser till länsstyrelserna,
              kortare handläggningstider och förenklad lagstiftning för att
              få fram de här projekten.
            </seg>
            <seg n="83c1d743">
              Jag säger också att i dag är elcertifikaten 30 öre. Det är klart
              att det är en lönsam investering att investera i förnybar energi
              och i det här fallet vindkraft.
            </seg>
            <seg n="e60a80b2">
              Det är också avhängigt vilka elpriser vi har. Om man lägger ihop
              elpriserna med certifikatsystemet är det en lönsam investering.
              Det är det jag försöker säga. Då ska inte Peter Eriksson och andra
              åka runt och skrämmas med att detta inte är lönsamt, för det är
              det. Jag vet det av egen erfarenhet.
            </seg>
            <seg n="6e9479f5">
              Jag tycker att det som sker nu på vindkraftsområdet är viktigt.
              Det här är en möjlighet för Sverige att ställa om. Vi gör allt
              som står i vår makt för att se till att det också sker.
            </seg>
          </u>
          <note type="speaker" n="c148c88c">
            Anf. 44 Utbildningsminister JAN BJÖRKLUND (fp):
          </note>
          <u who="unknown" xml:id="i-a47435396c29d860-11" n="0fc9f53c">
            <seg n="c88bc188">
              Herr talman! Återigen fylls Teherans gator av unga demonstranter
              som utmanar den islamistiska diktaturregimen. Återigen kan vi
              räkna dödsoffer på Teherans gator. De protester vi ser i dag är
              sannolikt de största sedan revolutionen 1979.
            </seg>
            <seg n="f6455f2e">
              Under Mahmoud Ahmadinejad har Iran utvecklats till en världens
              mest aggressiva förtryckarregimer. Diktaturen är ett faktum sedan
              lång tid tillbaka. Avrättningar, omänskliga straff och godtyckliga
              frihetsberövanden förekommer slentrianmässigt. Brotten mot mänskliga
              rättigheter är lika grova som vanligt förekommande. Kvinnor tvingas
              till ofrihet och förtryck bara för att de är kvinnor. Homosexuella
              dödas bara för att de är homosexuella.
            </seg>
            <seg n="375b5961">
              Den religiöst extremistiska diktatur som existerar i Iran för
              tankarna till den mörkaste medeltiden i Europa. Iran håller fler
              terrorgrupper i andra delar av Mellanöstern under armarna. Ingenting
              skulle så gynna en fredlig och demokratisk utveckling i hela Mellanösternregionen
              som om de demokratiska krafterna i Iran skulle lyckas ersätta
              den islamistiska diktaturen med en demokratisk regering.
            </seg>
            <seg n="1cfd874f">
              Herr talman! På valdagen förra söndagen röstade svenska folket
              ja till Europa. De partier som anser att Sverige ska lämna EU
              eller som bygger hela sin partiidentitet på EU-fientlighet gick
              kraftigt bakåt. Junilistan åkte ur helt, och Vänsterpartiet, som
              numera är det enda riksdagsparti som anser att Sverige ska gå
              ur EU, gjorde en rekordförlust. Socialdemokraterna, som försökte
              flirta med en EU-kritisk opinion genom att sätta upp en av Sveriges
              mest kända nej-sägare på första plats, straffades av väljarna.
            </seg>
            <seg n="bac2a9e2">
              Svenska folkets syn på europeiskt samarbete har förändrats, och
              valresultatet var en kodifiering av den förändringen. Medborgarna
              anser inte längre att det är ett rimligt alternativ att gå ur
              EU. Det kanske är en tidsfråga innan till och med Vänsterpartiet
              bejakar mer internationellt samarbete i Europa vem vet.
            </seg>
            <seg n="efa1a70a">
              Vår tids utmaningar kräver mer samarbete, inte mindre. Svenska
              folket har där givit tydliga besked. Det kom också besked från
              den unga generationen. Det kom kritik mot den politik som har
              förts på en del områden som har nämnts här. Vi måste alla här
              i riksdagen lyssna och ta till oss av den kritiken och fundera
              på vilka slutsatser vi ska dra av det.
            </seg>
            <seg n="bf875ae3">
              EU-valen brukar bestraffa sittande inhemska regeringar. Det är
              mycket vanligt att medborgarna använder de här valen för att markera
              inrikespolitiskt missnöje med den regering som finns. Så brukar
              det vara runt omkring i Europa, och så har Socialdemokraterna
              förklarat sina dåliga EU-valresultat 1995, 1999 och 2004. Men
              plötsligt har detta förändrats. I EU-valet förra söndagen blev
              det en borgerlig majoritet. Trots att ett antal borgerliga väljare
              bevisligen röstade på Piratpartiet fick ändå de fyra allianspartierna
              fler röster än den rödgröna oppositionen. I Sverige bestraffades
              inte regeringen. I Sverige bestraffades oppositionen förra söndagen.
            </seg>
            <seg n="cf304264">
              Herr talman! Gång på gång har oppositionsledaren i debatten nämnt
              att antalet utbildningsplatser i Sverige minskar just nu. Det
              är en väldigt märklig beskrivning. Jag skulle gärna vilja ha belägg
              för den. Sanningen är att de ökar. Vi bygger ut yrkesvux i Sveriges
              kommuner just nu. Om två veckor öppnar den nya svenska yrkeshögskolan.
              Det är en reform som föreslogs av en utredning i mitten av 90-talet
              men som Socialdemokraterna aldrig ville genomföra. Man tyckte
              att en yrkeshögskola skulle vara att nedvärdera utbildningsformen.
              Man ville att alla skulle bli akademiker.
            </seg>
            <seg n="0388bafb">
              I tider av ekonomisk kris är det också viktigt att peka på att
              kommunerna som skolhuvudmän måste prioritera skolan.
            </seg>
            <seg n="8adcad51">
              Staten tillför nu stora resurser till kommunerna. Jag inser att
              är man i opposition kan man alltid föreslå att man ska tillföra
              ännu mer på varje utgiftspost, och så också på denna, men vi tillför
              stora resurser till kommunerna. Men det är också viktigt att kommunerna
              själva nu prioriterar utbildningsväsendet, välfärdens kärna.
            </seg>
            <seg n="8acb3627">
              Jag kan konstatera när jag jämför olika kommuner att olika kommuner
              resonerar olika. Borgerligt styrda Helsingfors, till exempel,
              prioriterar skolan i väsentligt högre grad än socialdemokratiskt
              styrda Göteborg och Malmö. Man kan säga att de är fler i Helsingfors,
              men om man räknar per elev satsar man väsentligt mer på skolan
              i borgerligt styrda Helsingfors än i socialdemokratiskt styrda
              Göteborg och Malmö.
            </seg>
            <seg n="e9f55535">
              Det är inte bara en fråga om att kapa på ännu mer pengar från
              staten. Det går också att göra prioriteringar i kommunerna. Jag
              är övertygad om att det går att hitta kommuner av olika politisk
              färg runt om i landet som gör olika prioriteringar, så jag påstår
              inte att alla borgerliga kommuner alltid prioriterar bättre, så
              är det säkert inte, men det går att prioritera också i kommunerna,
              och jämför man de tre storstäderna är skillnaden tydlig.
            </seg>
            <seg n="e9cc835c">
              Tyngdpunkten i den nya skollag som jag presenterade häromdagen
              ligger i nya insatser för elever med stora svårigheter i skolan.
              Det handlar om rätt till extra stöd när det behövs, rätt för föräldrar
              att kunna överklaga så att man får den rätten, det extra stödet,
              till eleverna när det behövs, och högre ambitioner med skolhälsovård
              och elevvård till exempel.
            </seg>
            <seg n="dfc358f4">
              En del i den nya skollagen innebär också att elever som är väldigt
              studiebegåvade ska ha rätt till nya utmaningar. Så har det varit
              i Sverige när det har gällt musik och idrott, men nu inför vi
              också den möjligheten när det gäller de teoretiska ämnena i skolan.
              Nästan ingen förändring i den nya skolan har jag blivit mer utskälld
              för av oppositionen än just denna.
            </seg>
            <seg n="9224bf17">
              Vad är det egentligen för fel på tanken att också studiebegåvade
              elever ska ha rätt till nya utmaningar? Varför skulle det vara
              bra att de högpresterande eleverna av jämlikhetsskäl ska sitta
              och rulla tummarna i skolan för att vänta in kamraterna? Varför
              innebär den socialistiska jämlikhetstanken att topparna ska kapas
              och att ingen ska få vara bättre än de andra och att jämlikhet
              ska vara att alla ska bli genomsnittliga?
            </seg>
            <seg n="cf28a8df">
              Det är dags, och det är det vi gör med den nya skollagen, att
              upphäva den socialdemokratiska jantelagen i den svenska skolpolitiken.
            </seg>
            <seg n="6ffbff6a">
              Herr talman! En långsiktig och ansvarsfull ekonomisk politik
              är avgörande för att krisen ska få så lindriga återverkningar
              som möjligt för oss. Den kommer att märkas, men vilken politik
              vi för avgör hur mycket den märks.
            </seg>
            <seg n="622cb192">
              Oppositionens kritik är, och vi har redan hört den, att regeringen
              är för passiv. Men den kritiken faller, menar jag, platt till
              marken. Den svenska finanspolitiken är bland de mest expansiva
              i Europa. I år stimuleras ekonomin med 50 miljarder över statsbudgeten
              i sänkta skatter och ökade utgifter. Jag vet att man när man sitter
              i opposition alltid föreslår lite mer. Jag utesluter inte att
              det var så även när borgarna var i opposition. Men oppositionens
              alternativ när man nu samlar sig måste ju nagelfaras och granskas.
              Är detta genomförbart i verkligheten?
            </seg>
            <seg n="dec50853">
              De utgiftsåtgärder vi genomför nu fokuseras bland annat på infrastruktur
              och forskning som gör Sverige långsiktigt mer konkurrenskraftigt.
              Vi bygger ut yrkesutbildningar. Kommunsektorn får tillskott, i
              mångt och mycket för att mildra konsekvenserna av minskade skatteintäkter.
            </seg>
            <seg n="348ae0c5">
              Det märkliga är, när man nagelfar några av oppositionens förslag
              i den här situationen, att Vänsterpartiet nu tycker att det vore
              en utmärkt idé med mycket stora inkomstskattehöjningar. Ett vårdbiträde
              med knappt 20 000 kronor i månadslön skulle få en skattehöjning
              med 1 000 kronor i månaden om Vänsterpartiets motion gick igenom
              här i riksdagen.
            </seg>
            <seg n="7214d87e">
              Även Socialdemokraterna föreslår nu skattehöjningar på inkomster.
              Det är skattehöjningar för alla, det bekräftade Mona Sahlin i
              tv:s partiledardebatt i maj. Jag skulle vilja veta hur socialdemokrater
              och vänsterpartister nu resonerar när det gäller konjunkturpolitik.
              Det jag har lärt mig är att i en lågkonjunktur bör ekonomin stimuleras
              till exempel genom sänkta skatter. Jag har aldrig någonsin hört
              någon ekonom säga att det vore en bra idé att i en lågkonjunktur
              höja skatterna. Det skulle vara intressant att reda ut vad ni
              stöder er på när ni nu lägger fram förslag på att höja skatterna
              på arbete mitt i brinnande lågkonjunktur!
            </seg>
            <seg n="f91e2b13">
              Herr talman! Mot varandra står i Sverige två regeringsalternativ.
              Det är ett rödgrönt som både ökar budgetunderskotten och höjer
              skatterna och som därmed driver fram en risk för räntehöjningar
              och för stora budgetsaneringar som kommer att behövas om något
              år. Vad vanligt folk skulle märka av detta är framför allt höjda
              skatter och höjda räntor. Mot detta står en enad regeringsallians
              med en ansvarsfull ekonomisk politik.
            </seg>
            <seg n="7e4aed15">
              En rödgrön politik skulle förvärra och fördjupa krisen. En allianspolitik
              bäddar för att Sverige ska ta sig ur krisen. Valet mellan dessa
              alternativ borde vara enkelt.
            </seg>
          </u>
          <note type="speaker" n="cde12c7a">
            Anf. 45 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-13" n="979d3062">
            <seg n="f51dd3c2">
              Herr talman! Jan Björklund drar stora växlar på resultatet av
              EU-valet. Det vore intressant att höra analysen av varför mindre
              än hälften av väljarna är beredda att stödja Jan Björklund i ett
              riksdagsval jämfört med Marit Paulsen i ett EU-val. Det vore också
              en intressant analys.
            </seg>
            <seg n="9a380f17">
              Men ni sänker skatten, ja, så att sparandet ökar. Det ger inte
              fler jobb. Det oppositionen lägger fram förslag på är en ansvarsfull
              ekonomisk politik som gör att man ökar inkomsterna för dem som
              har det tufft, och det är stimulerande, till exempel för landets
              pensionärer. Det är det jag vill fråga om. Den som blir pensionär
              upptäcker ju inte bara att inkomsten minskar utan också att skatten
              höjs, så jag skulle vilja fråga Jan Björklund varför han anser
              att pensionärernas inkomster ska beskattas hårdare än löntagarnas.
              Varför är pensionärerna värda mindre än löntagarna? Förklara varför
              för landets väljare som också är pensionärer!
            </seg>
            <seg n="d8f8fc7c">
              Varför står Folkpartiet bakom detta? Och hur skulle det stimulera,
              för det har ju inte blivit fler jobb av detta? Orättvisorna är
              större, och det kanske var avsikten.
            </seg>
          </u>
          <note type="speaker" n="30e1acf3">
            Anf. 46 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-12" n="0fc9f53c">
            <seg n="03011547">
              Herr talman! Till att börja med, Mona Sahlin, bekräftade du i
              tv:s partiledardebatt att ni vill höja skatten för alla. Nu lät
              det som att det var för de rika, men ni vill höja skatten för
              alla. Du kan väl berätta hur det just nu i lågkonjunktur är en
              bra politik att höja inkomsterna på arbete!
            </seg>
            <seg n="55f2fca7">
              Sedan vill jag rekommendera Mona Sahlin att läsa LO:s rapport
              om jobbskatteavdraget. Om hon nu inte tror på Finansdepartementet
              och regeringen kan hon väl läsa LO:s rapport. Där står det svart
              på vitt att jobbskatteavdraget innebär att vi har fått fler jobb
              i Sverige. Man nämner siffran 70 000, det är väl ingen som kan
              säga exakt, men LO:s ekonomer nämner att det blivit 70 000 jobb
              på grund av det jobbskatteavdrag som vi har infört.
            </seg>
            <seg n="7844ac37">
              Nu ökar arbetslösheten i Sverige, men det betyder att vi utan
              jobbskatteavdrag skulle ha haft ännu fler arbetslösa. Det du vill
              göra är att höja skatterna, det vill säga att dra tillbaka jobbskatteavdraget,
              och då skulle vi få en ännu större arbetslöshet, Mona Sahlin!
            </seg>
          </u>
          <note type="speaker" n="3017f7ce">
            Anf. 47 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-14" n="979d3062">
            <seg n="8998962a">
              Herr talman! Jag blev förvånad, för det fanns en minut kvar att
              prata om pensionärerna, men ta det i nästa inlägg!
            </seg>
            <seg n="930afa2f">
              Det har inte blivit fler jobb i Sverige, och ändå låter det som
              att Jan Björklund står här och är väldigt belåten. Jag har också
              läst LO:s rapport, och i den pratar man om teorin. Också de ser
              praktiken, vilket landets snart 300 000 fler tappade jobb under
              denna mandatperiod ser mer än väl, Jan Björklund!
            </seg>
            <seg n="78e58225">
              Vi pratar också om besked inför nästa mandatperiod där vi är
              ärliga och säger att också omfördelningen kommer att fortsätta
              att krävas. Vill man kunna stå upp för att det inte är kommuner
              och landsting som ska stå för hela besparingarna, som ska fortsätta
              att säga upp, måste vi också fortsätta att använda skatterna som
              omfördelande faktor. Var är era besked över huvud taget inför
              nästa mandatperiod?
            </seg>
            <seg n="cde99860">
              Men svara på frågan ändå: Varför ska landets pensionärer betala
              mer i skatt än löntagarna? Blir det sämre på arbetsmarknaden,
              blir det färre jobb, om skatten är rättvis också för pensionärerna?
            </seg>
          </u>
          <note type="speaker" n="6bea45ed">
            Anf. 48 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-13" n="0fc9f53c">
            <seg n="48efb848">
              Herr talman! Det finns inget parti i denna kammare som har lagt
              någon motion om att det i närtid skulle kunna bli samma inkomstbeskattning
              på pensionärer och löntagare, utan det är så att även Socialdemokraterna
              som nu har accepterat de två första stegen av jobbskatteavdraget
              också accepterar att det finns en skillnad.
            </seg>
            <seg n="7c56ca7c">
              Men det är naturligtvis så att vi anser, och det är därför vi
              har gjort detta, att jobbskatteavdraget ger mer jobb. Det är ju
              det LO bekräftar. Vi börjar med att skapa mer resurser, och när
              vi har mer resurser kommer också andra grupper att kunna ta del
              av det. Vi kommer naturligtvis också i vårt valmanifest att redovisa
              våra ambitioner när det gäller pensionärerna för kommande mandatperiod.
              Men jobbskatteavdraget har givit mer jobb, och tror inte Mona
              Sahlin på mig så läs LO:s rapport!
            </seg>
          </u>
          <note type="speaker" n="79c1593b">
            Anf. 49 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-4" n="d1c6c5fc">
            <seg n="614802ba">
              Herr talman! Fredrik Reinfeldt trodde att ordet för dagen var
              mästrande. Jag kan meddela att ordet för dagen är gratulation.
              Jag vill gratulera Jan Björklund. Ni har lyckats. Kunskapsnivån
              i samhället sjunker nu. Det gör den genom att ni har skurit ned
              på komvux. Sedan har ni lagt tillbaka en tredjedel av det ni skar
              ned och påstår att det är en satsning. Ni har tagit bort rätten
              att räkna arbetslivserfarenhet som en merit vid valet till högskolan.
              Ni har minskat de teoretiska ämnena på yrkesinriktade program
              på gymnasienivå.
            </seg>
            <seg n="099719ec">
              Ni har sett till att inte möta de avskedanden av lärare och annan
              personal som sker i skolor i landets kommuner. Nu lägger dessutom
              Jan Björklund fram ett förslag om att förbjuda elever att läsa
              upp betyg på vuxenutbildningen.
            </seg>
            <seg n="df98083e">
              Den fråga man bör ställa sig är: Vad är det för fel på kunskap,
              Jan Björklund? Vilka krav ställer arbetslivet i framtiden? Jo,
              naturligtvis krav på större kunskap. Människor i alla yrken kommer
              att behöva kunna mer i framtiden. Dessutom är inte skolans uppgift
              enbart att utbilda arbetskraft. Skolan och vi alla har också ansvar
              för att utbilda engagerade kritiskt tänkande samhällsmedborgare.
            </seg>
            <seg n="62689981">
              Vi i Vänsterpartiet tycker att kunskap är viktig. Vi vill att
              varje ny generation ska lära sig mer än den föregående. Men ni
              visste naturligtvis att nedskärningar på komvux, minskad teoretisk
              bildning, avskedande av lärare och förbud att läsa in bättre betyg
              kommer att leda till en lägre kunskapsnivå. Så grattis, Jan Björklund!
              Ni är på väg att lyckas med ert nyliberala systemskifte.
            </seg>
          </u>
          <note type="speaker" n="0099ea90">
            Anf. 50 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-14" n="0fc9f53c">
            <seg n="d932643b">
              Herr talman! Om sjunkande kunskapsnivåer förtjänar att gratuleras
              är det vänsterblocket som ska ha den stora gratulationen för de
              senaste 20 årens politik i Sverige.
            </seg>
            <seg n="c8e38805">
              Det är nämligen så att kunskapsnivåerna i svensk skola har sjunkit
              oavbrutet sedan början av 90-talet. Allra mest har de sjunkit
              i matematik och naturvetenskap, och ungdomarna i dag lär sig mindre
              och färre främmande språk. Det är en effekt, inte av att ungdomarna
              på något sätt skulle vara sämre rustade eller sämre motiverade,
              utan en effekt av den utbildningspolitik som förts. Det är Lars
              Ohly och hans kamrater som är ansvariga för den och inte vi. Det
              är den vi nu rättar till.
            </seg>
            <seg n="8886d9aa">
              Jag är osäker på vad den gemensamma vänsterpolitiken, den rödgröna,
              exakt kommer att se ut på utbildningsområdet. Ni har tillsatt
              en arbetsgrupp. Men innan ni är överens får man fråga var och
              en av er vad som är så bra med det. Lars Ohly har två huvudförslag
              på detta område. Det ena är att alla betyg ska avskaffas och förbjudas.
              Det andra är att också läxor ska avskaffas i skolan. Kan inte
              Lars Ohly berätta hur dessa reformer skulle medverka till att
              vi får bättre kunskapsresultat i framtiden?
            </seg>
          </u>
          <note type="speaker" n="9b5a1f26">
            Anf. 51 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-5" n="d1c6c5fc">
            <seg n="62569e6f">
              Herr talman! Jan Björklund fortsätter att svartmåla den svenska
              skolan och använder sig av statistik på ett sätt som de flesta
              bedömare menar är rent lögnaktigt. Kanske är Jan Björklund själv
              ett bevis på att skolan skulle ha behövt förbättras även då Jan
              Björklund gick där. Använder man statistik på det sätt som Jan
              Björklund gör kan man få fram vilka resultat man vill.
            </seg>
            <seg n="b7e19f40">
              Men sanningen är den att vad Jan Björklund just nu genomför är
              en sortering som innebär att den stora delen av elever ska hålla
              till godo med sämre utbildning, med mindre kunskap, medan man
              ska satsa på en liten del av eleverna som ska få en bättre utbildning
              och bättre kunskaper.
            </seg>
            <seg n="59a9daaf">
              Det här är inte vad samhället eller arbetslivet behöver i framtiden.
              Vi behöver öka kunskapsnivån i samhället. Vi behöver återgå till
              att se kunskap som en tillgång. Jan Björklund ser kunskapen som
              en kostnad. Hans främsta argument för att elever inte ska kunna
              läsa upp bättre betyg på komvux är att det kostar. Men vad kostar
              det ett samhälle om kunskapsnivån sjunker? Jo, den kostnaden är
              oräknelig, Jan Björklund.
            </seg>
            <seg n="9ac1cd83">
              Därför: Mer kunskap och mindre lyckad borgerlig politik skulle
              leda till ett bättre samhälle i framtiden.
            </seg>
          </u>
          <note type="speaker" n="b17e9338">
            Anf. 52 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-15" n="0fc9f53c">
            <seg n="dfead0b6">
              Herr talman! Eftersom Lars Ohly felaktigt återger vårt förslag
              om komvux vill jag nämna vad det verkligen innebär. Elever som
              har gått igenom en komplett utbildning på gymnasiet, är godkända
              och har lyckats kommer inte att få gå exakt samma utbildning en
              gång till bara för att de vill ha ännu högre betyg. Om man däremot
              blir underkänd får man gå en gång till. Om man vill läsa någonting
              annat får man också göra det.
            </seg>
            <seg n="9b550d30">
              Jag tycker att det ska vara en rättighet att få gå på komvux
              och få bli godkänd, men det kan inte vara en mänsklig rättighet
              att få gå samma utbildning gång på gång tills man får det högsta
              betyget. Det är där skillnaden finns oss emellan.
            </seg>
            <seg n="95794b7b">
              Den stora utslagningen i svensk skola ligger i dag i att en tredjedel
              av ungdomarna slås ut från gymnasieskolan, en tredjedel! De slås
              ut genom att de hoppar av eller genom att de i och för sig går
              färdigt men blir underkända i slutbetygen. Det beror på att ni
              har ställt kraven att alla ska tvingas läsa in teoretisk högskolebehörighet.
              Alla vill inte bli akademiker, Lars Ohly, och det är dags att
              också arbetarpartiet, som ni kallar Vänsterpartiet, uppvärderar
              yrkeskunskaper och yrkesutbildningar.
            </seg>
          </u>
          <note type="speaker" n="0d9350d4">
            Anf. 53 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-4" n="cefc108c">
            <seg n="2aa01b30">
              Herr talman! Det tycks vara bara Folkpartiet som i år, 15 år
              efter folkomröstningen om EU, fortsätter att hävda att valen handlar
              om ja eller nej till Europa. Men jag kan säga som Ohly: Jag gratulerar
              den dag då ni inser att det har hänt något.
            </seg>
            <seg n="64a55d4e">
              I förrgår presenterade Björklund stolt sin nya skolproposition.
              Där fanns både vin och vatten. En sak som bekymrar mig är att
              Björklund, liksom övriga ministrar, tycks vara fast bestämd att
              minska möjligheten för människor att få nya chanser att komma
              igen och komma tillbaka.
            </seg>
            <seg n="b2cbdaf2">
              Jag tycker att det är ett grundläggande gott tecken på ett samhälle
              att man ger människor nya livschanser, oavsett om de har gjort
              fel eller valt fel eller bara tänkt om. Nu handlar det om att
              stoppa chansen att läsa upp betygen på komvux. Björklund vill
              stoppa överutnyttjandet av utbildning bland ungdomar, man ska
              få bara en chans.
            </seg>
            <seg n="24bea328">
              Det finns många exempel på andra saker som har samma inriktning.
              Häromåret var det viktigt att ta bort de så kallade 25:4-reglerna
              för antagning till universitet. Man kan också nämna avskaffandet
              av korttidsstudiestödet och planerna på att de praktiska linjerna
              inte längre ska kunna kvalificera för universitetsutbildning,
              eller varför inte de nya sjukförsäkringsreglerna som gör att många
              åker rakt ut ur försäkringssystemet utan att få en rimlig chans
              till rehabilitering.
            </seg>
            <seg n="e4ff12db">
              Är det inte i grunden en hänsynslös och ganska obehaglig människosyn
              som ligger bakom de återkommande inskränkningarna för människors
              möjligheter till chanser att komma tillbaka?
            </seg>
          </u>
          <note type="speaker" n="4e7c3808">
            Anf. 54 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-16" n="0fc9f53c">
            <seg n="cdca5095">
              Herr talman! Peter Eriksson tar verkligen i i sin kritik av de
              reformer vi föreslår i sin kritik. Jag vet inte om det är brist
              på egen substans som gör att man måste veva upp så våldsamt.
            </seg>
            <seg n="9b314a55">
              Det normala borde vara att när man går ur gymnasiet med godkända
              betyg och ska gå vidare till universitet och högskola gör man
              det direkt. Det här att allt fler kräver att få gå ett fjärde
              år, på komvux, efter gymnasiet för att de inte är nöjda med de
              betyg som de fick utan vill ha ännu högre betyg och att det sker
              i alltmer ökad utsträckning är ett problem. Jag medger att det
              är ett problem ur resurssynpunkt. För det första kommer unga människor
              ut på arbetsmarknaden ett år senare, och för det andra måste vi
              fundera på resurserna. Även i er värld är till sist resurserna
              inte oändliga, även om de verkar så när ni är i opposition. Men
              de är inte det. Man måste fundera över hur de används.
            </seg>
            <seg n="7c98651f">
              Är det rimligt att den som redan har gått igenom en utbildning
              och är godkänd ska kunna gå samma utbildning gång på gång tills
              man får det absolut högsta betyget? Det är det vi nu begränsar.
            </seg>
            <seg n="030092f2">
              Det är klart att man ska få en andra chans och gå på komvux.
              Vill man höja sina betyg går det att göra på ett annat sätt, nämligen
              att man tentar upp betygen. Man går in och skriver av ett prov,
              och så läser man på själv. Men samhället betalar inte utbildningen
              en gång till. Dessutom har vi sedan 1977 möjligheten i Sverige
              att söka in via högskoleprov till högskolan om man inte är nöjd
              med sina betyg. Det får man göra i ett oändligt antal gånger.
              Vi har inte bara en andra chans, vi har en tredje, fjärde och
              femte chans.
            </seg>
            <seg n="97f12cb5">
              Jag ser Lena Hallengren i salen. Redan den socialdemokratiska
              regeringen argumenterade för den förändring vi nu genomför, men
              man orkade inte genomföra den. I en artikel som Leif Pagrotsky
              och Lena Hallengren skrev sommaren 2006 argumenterade de precis
              för det här förslaget. Det är inte ett rimligt resursutnyttjande
              att man ska läsa samma utbildning gång på gång. Man ska ha många
              chanser. Det är vi för.
            </seg>
          </u>
          <note type="speaker" n="ac70d9e2">
            Anf. 55 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-5" n="cefc108c">
            <seg n="ec70af82">
              Herr talman! Det verkar som om det vore ett stort problem att
              många ungdomar läser om, som skolministern nu säger, gång på gång.
              Men så är inte verkligheten. Det är en fullständig vrångbild.
            </seg>
            <seg n="cb992f9d">
              Däremot finns det ungdomar som, fast de har kämpat och gått i
              skolan, upptäcker när de söker in på universitet att de inte når
              ända fram, att de kanske inte kommer in på de utbildningar som
              de hade velat. Att det då finns en chans att läsa om vissa av
              kurserna för att få högre betyg är väl bra och en stor fördel.
            </seg>
            <seg n="644aaf93">
              Risken med Björklunds system är att det blir ett väldigt taktiserande.
              Om man ser på våren sista terminen att man kanske inte klarar
              sig då kanske man går på Icke godkänd. Man kanske väljer att taktisera
              så att man i stället får Icke godkänd för att få chansen att läsa
              om. Det är väl ingen bättre utveckling än den vi har i dag, där
              ungdomar ändå gör sitt bästa.
            </seg>
          </u>
          <note type="speaker" n="6654a20f">
            Anf. 56 Utbildningsminister JAN BJÖRKLUND (fp):
          </note>
          <u who="unknown" xml:id="i-a47435396c29d860-17" n="0fc9f53c">
            <seg n="34286e4a">
              Herr talman! Om vi djuplodar just detta förslag tror jag att
              Leif Pagrotsky hade helt rätt i den artikel han skrev i juli 2006,
              nämligen att dagens system hittills har uppmuntrat till taktiserande.
              Man kan välja att göra andra saker, ligga lite lågt i gymnasiet
              och ändå klara sig igenom. Alla vet att de kan ha rätt att efteråt
              kräva att få gå igenom kurserna en gång till på komvux och därigenom
              höja sina betyg. Den frestelsen är rätt stor för många ungdomar.
              Vi vill i stället ha ett system där man anstränger sig och gör
              sitt bästa i gymnasieskolan för att nå så goda resultat som möjligt.
            </seg>
            <seg n="71729e6a">
              Man ska ha många chanser att förbättra resultaten, och det har
              man också. Man kan tenta upp betyg, man kan söka in på högskoleprov,
              man kan söka utbildning en gång till om man är underkänd. Men
              det är inte rimligt, Peter Eriksson, att man gång på gång ska
              kunna läsa samma utbildning när man redan är godkänd.
            </seg>
          </u>
          <note type="speaker" n="84184ce0">
            Anf. 57 Socialminister GÖRAN HÄGGLUND (kd):
          </note>
          <u who="carina_hagg_fe9c1b" xml:id="i-f1469a3b5e6f7bba-2" n="2cd45663">
            <seg n="480ff358">
              Herr talman! Går man vilse tillräckligt länge börjar man snart
              känna sig hemma. Var det inte det som hände Socialdemokraterna
              när köerna i vården blev det normala? Jag tror att många är medvetna
              om att svensk hälso- och sjukvård tillhör de allra bästa i världen,
              kvalitetsmässigt högtstående på område efter område, men många
              vet också att väntetiderna är alltför långa. Det är ett problem
              framför allt för alla dem som, ofta under värk och lidande, månad
              efter månad tvingas vänta på besked och behandling, för dem som
              betalar höga skatter för en vård som de inte får. Det är förstås
              även ett gigantiskt slöseri med mänskliga och ekonomiska resurser.
            </seg>
            <seg n="d459d055">
              Jag har det bestämda målet att få bort de orimliga köerna i vården.
              Därför har vi skapat en kömiljard. Enkelt uttryckt innebär det
              att landstingen belönas ekonomiskt om de lyckas i arbetet med
              att få ned vårdköerna. I förra veckan kunde vi presentera en halvtidsavstämning
              av vad som har åstadkommits. När de första mätningarna kom i början
              av året såg vi ett trendbrott. Det vi nu ser är mer än så. Siffrorna
              i april visar på mycket tydliga framsteg. På bara några månader
              har vi lyckats minska antalet köande personer med 54 000. Det
              är mer än en halvering av köerna. I september väntade 97 000 patienter
              längre än de 90 dagar som stadgas i vårdgarantin för att få träffa
              en doktor. I april var det 43 000.
            </seg>
            <seg n="05206315">
              Under tolv år av socialdemokratiskt styre hände ingenting annat
              än att köerna växte. Vårdgarantin satt som en vackert broderad
              devis på landstingspolitikernas kontorsväggar. Det väcker onekligen
              frågan vad man egentligen vill med politiken. Engagerar man sig
              för att man vill göra livet lättare för människor eller är man
              för lojal med systemet?
            </seg>
            <seg n="3f4048be">
              I sjukvården arbetar kompetent personal som inget hellre vill
              än att bota och lindra. Anställda inom vården gör dagligen heroiska
              insatser för sina medmänniskor. Det är de av oppositionen rosade
              och omhuldade sjukvårdssystemen som i praktiken hindrat sjukvårdspersonalen
              från att göra sitt jobb. Hindren har kommit från politiker som
              tror att allt här i livet handlar om budgetanslag och minutiös
              styrning, inte om att frigöra kraften hos den personal som bara
              vill ha rätt förutsättningar för att kunna göra sitt jobb. Kömiljarden
              är en del av det arbetet. Jag kommer inte att ge upp förrän vi
              sett till att vi kan leva upp till vårdgarantin.
            </seg>
            <seg n="bb03a45b">
              Förra gången vi diskuterade den här frågan i kammaren talade
              jag om vårt arbete för att stärka patientens ställning. Jag sade
              att vi prioriterar patienten framför systemen. Mona Sahlin invände
              och hävdade att patienten och systemen är samma sak. Det är förstås
              ett mycket avslöjande uttalande. Min fråga till Mona Sahlin blir
              därför: Hur kan det komma sig att denna er syn inte ledde till
              annat än tolv år av växande köer? Försök förklara det. Ni har
              trots allt tolv års träning av dimridåer och bortförklaringar.
            </seg>
            <seg n="96b585bc">
              Herr talman! För fjärde gången har vi lagt ett Europaparlamentsval
              bakom oss. Oavsett vilka resultat vi har kunnat notera för våra
              partier kan vi konstatera att det fanns två positiva trender.
              För det första: Valet handlade om sakpolitik. Det handlade inte
              längre om för eller emot EU. Det handlade om vad vi vill med det
              EU som vi har. Vi hade också en bättre valdebatt än tidigare.
              För det andra: Valdeltagandet ökade, precis som jag och andra
              förutspådde. De olyckskorpar som trodde på sämre valdeltagande
              fick fel, och väl är det. Kanske stödde dessa två saker varandra,
              och i så fall är det naturligtvis ett hälsotecken för svensk demokrati.
            </seg>
            <seg n="1bc7896c">
              Under valrörelsen fördes en intensiv debatt om upphovsrätten
              på nätet och om människors integritet. Det är viktiga frågor.
              Svenska folket kunde förära Europaparlamentet med ett nytt parti.
              Det är ett parti som inte finns företrätt i riksdagen och vars
              uppfattningar om upphovsrätten vi kristdemokrater inte delar.
              Men frågan är viktig, och därför vänder jag mig till de trendkänsliga
              som nu enligt uppgift håller på att vända i frågan. Det är säkert
              uppiggande och roligt att sälla sig till en ungdomlig rörelse
              av uppkäftiga nätproffs, men har vi inte, Mona Sahlin, ett större
              ansvar än så?
            </seg>
            <seg n="5fe8b5a0">
              Vi måste se till realiteter och konsekvenser. Om Socialdemokraterna
              inte tycker att upphovsrätten ska gälla på nätet undrar jag hur
              man då kan försvara en annan form av upphovsrätt, nämligen patentskyddet.
              Eller är det bara kulturarbetarna som inte ska få betalt för sitt
              skapande i Socialdemokraternas Sverige? Om man även ifrågasätter
              patentskyddet blir frågan vad det skulle innebära för den forskande
              läkemedelindustrin att inte längre ha ett patentskyddat forskande.
              Vad skulle det innebära för framtidens sjukvård? För mig som socialminister
              är det uppenbart att det skulle resa enorma problem och sätta
              möjligheterna till att utveckla vården på spel. Kan du, Mona Sahlin,
              förklara hur ni tänkt, för det är väl inte så att ni ser till
              den politiska trenden först och de faktiska konsekvenserna sedan?
              Ett sådant beteende har ett namn. Det kallas för populism.
            </seg>
            <seg n="0e1b1100">
              Herr talman! Ingen är oberörd av den svenska krisen. Vissa har
              påverkats långt mer än andra, men jag tror att alla känner av
              den. Svensk ekonomi är väldigt exportberoende och därmed beroende
              av utvecklingen i omvärlden. När de ekonomiska aktiviteterna avtar
              påverkar det Sverige mer än andra länder. Om det beställs väsentligt
              färre Scanialastbilar uppstår det problem vid Scanias fabriker.
              Färre personer behövs i produktionen, människor drabbas när de
              förlorar jobben, och det offentligas kostnader ökar samtidigt
              som skatteintäkterna minskar. Vi ser nu ett och annat ljustecken,
              men ingen kan med säkerhet säga när det vänder eller hur djup
              krisen kommer att bli innan det blir bättre. Då är försiktighet
              en dygd.
            </seg>
            <seg n="1d2d10e4">
              I den svenska debatten har oppositionen visat sig vara mer än
              villig att satsa stort med hjälp av pengar som inte finns. Här
              råder inga begränsningar eller avvägningar. Häromdagen kunde vi
              konstatera att Internationella valutafonden gav ett positivt omdöme
              om Sveriges krisbekämpning väl avvägda åtgärder, enligt referaten.
              Deras bedömning kan inte tolkas som annat än ett starkt betyg
              till den svenska ekonomiska politiken. IMF underkänner de idéer
              som i dag är oppositionens. Man betonar att oppositionens förslag
              skulle innebära ett stort risktagande och knappast ge några positiva
              effekter. Jag och Kristdemokraterna har ingen annan avsikt än
              att fortsätta att ta ansvar i en svår tid.
            </seg>
            <seg n="bdd01c62">
              Herr talman! Livet är lyckligtvis inte bara IMF-rapporter. I
              helgen hade tv-programmet Talang säsongsavslutning. Det är ett
              program där folk får uppträda inför en jury som bedömer deras
              färdigheter i precis vad som helst. Och vem kunde tro att vinnare
              skulle bli en person med samma förmågor som de rödgröna? Det blev
              nämligen en trollkarl. Det var en fullt normal trollkarl med precis
              samma utrustning som oppositionen, en trollerilåda med trollspö
              och allt.
            </seg>
            <seg n="08b96bd1">
              Jag tycker att de rödgröna förtjänar en eloge för sina uppträdanden
              under riksdagsåret. Hur många gånger har de inte lyckats blanda
              bort korten? Hur många gånger har inte pengar som inte finns plockats
              fram ur öronen på de rödgröna?
            </seg>
            <seg n="d3bee53f">
              Hur många gånger har inte små överraskningskaniner hoppat upp
              ur hatten och glatt sprungit runt i form av stödpaket, bluffprogram
              och framtidsvisioner?
            </seg>
            <seg n="9c8f6643">
              Det enda de inte har lyckats med är själva trollspöet. Mona Sahlin
              har försökt trolla bort ekonomiska realiteter. Lars Ohly har försökt
              trolla bort hammaren och skäran, och Peter Eriksson har försökt
              trolla bort Lars Ohly.
            </seg>
            <seg n="a6d14e6b">
              Men tack ska ni ha, det har varit ett underhållande riksdagsår!
            </seg>
          </u>
          <note type="speaker" n="f4afaa00">
            Anf. 58 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-15" n="979d3062">
            <seg n="d6bef21f">
              Herr talman! Göran Hägglund har snart trollat bort alla väljare,
              skulle man kunna tillägga.
            </seg>
            <seg n="78739d68">
              Jag skulle vilja ställa en fråga utifrån en rubrik på förstasidan
              i Dagens Nyheter i lördags. Jag ska läsa upp den, och sedan ska
              jag ställa en fråga.
            </seg>
            <seg n="9ac195a3">
              Rubriken är: Svårt sjuka en dålig affär för vårdcentraler. Ingressen
              lyder så här: Jakten på intäkter får vårdcentraler i Helsingfors
              att ta in patienter som egentligen inte behöver gå till doktorn.
              Patienter med lindriga åkommor är vinstgivande för vårdcentralerna.
              Besöken går fort och kostar inte mycket i provtagningar. Tidigare
              sade vi åt dem att bädda ned sig med en god bok. Nu är dagordern
              att ta hit patienterna, säger en erfaren distriktsläkare. En svårt
              sjuk patient däremot som behöver både längre samtal med doktorn
              och dyra medicinska undersökningar kostar mer än vad ersättningen
              ger. Dessa besök blir en förlustaffär.
            </seg>
            <seg n="11e41ad1">
              Om svårt sjuka beskrivs som en dålig affär för vården vänder
              det sig i magen och gör ont i hjärtat på väldigt många här. Min
              fråga till Göran Hägglund är: Är det inte dags att ingripa nu?
              Om det är vård efter behov och likvärdig vård som ska gälla, går
              det verkligen ihop med det moderata Vårdval Helsingfors?
            </seg>
          </u>
          <note type="speaker" n="6d57a188">
            Anf. 59 Socialminister GÖRAN HÄGGLUND (kd) replik:
          </note>
          <u who="carina_hagg_fe9c1b" xml:id="i-f1469a3b5e6f7bba-3" n="2cd45663">
            <seg n="1d3c3123">
              Herr talman! Man kan fråga sig om Mona Sahlin förbereder en alternativ
              karriär eftersom hon nu tar upp en fråga som hör hemma i landstinget
              i Helsingfors och inte i Sveriges riksdag. Men jag ska ändå gärna
              ta den här diskussionen.
            </seg>
            <seg n="d3b7173d">
              Vad som har hänt i Sverige är att vi förändrar vården på ett
              sådant sätt att tillgängligheten ökar. Färre människor behöver
              vänta på den vård som de har rätt till färre människor i stort
              lidande behöver stå och vänta. Vi har fått en vård som är mer
              tillgänglig.
            </seg>
            <seg n="301d06c0">
              I Helsingfors har det öppnat många nya vårdcentraler, ett 20-tal,
              också i områden som är tuffare än de som har det allra bäst i
              Helsingfors. Det har inneburit att fler människor har kunnat komma
              till i vården. Fler människor kan möta läkaren och få den behandling
              som de alltför länge har väntat på.
            </seg>
            <seg n="60ff0544">
              Detta innebär inte att allt är komplikationsfritt och enkelt.
              Det finns säkert saker och ting som man måste skruva på här i
              Helsingfors för att se till att man har system som möter människors
              behov på bästa möjliga sätt. Men det dramatiska som har inträffat
              är att fler människor får vård. Människors upplevelse av vården
              är faktiskt bättre och starkare nu än den har varit tidigare.
              Människor upplever att vården har förbättrats.
            </seg>
            <seg n="cea60699">
              Det innebär inte att vi är utan problem. Problemen ska vi ta
              itu med och hantera antingen det handlar om situationen på riksnivå
              eller om den i Helsingforss läns landsting. En del av de här frågorna
              hör hemma på landstingsnivå, och jag är säker på att man för debatten
              i Landstingshuset.
            </seg>
          </u>
          <note type="speaker" n="bf8ee521">
            Anf. 60 MONA SAHLIN (s) replik:
          </note>
          <u who="mona_sahlin_813e3b" xml:id="i-59264228b7138167-16" n="979d3062">
            <seg n="650541f9">
              Herr talman! Jag gillar fria vårdval, men jag ogillar djupt orättvisor
              i vården.
            </seg>
            <seg n="4280212c">
              Min poäng var att med den fria etableringsrätten riskerar Vårdval
              Helsingfors att komma till ett landsting nära alla medborgare
              i Sverige. Genom den stora andel av Sveriges befolkning som bor
              i Helsingfors blir sjukvårdspolitiken i Helsingforss läns landsting
              av intresse också för Sveriges riksdag.
            </seg>
            <seg n="865447bc">
              Jag är väldigt glad över att köerna kortas. Många landsting har
              också lyckats väldigt bra. Det gäller att hålla i den utvecklingen.
              Därför är jag också djupt oroad över vad bristen på stöd till
              landstingen i år kan innebära. Leder uppsägningar av vårdpersonal
              till att det blir tuffare att klara detta i många landsting? Det
              är också ett ansvar som ligger här och hos socialminister Göran
              Hägglund.
            </seg>
            <seg n="70a799da">
              Men frågeställningen är fortfarande: Är de effekter som Vårdval
              Helsingfors har för svårt sjuka acceptabla? Är det något som Göran
              Hägglund är beredd att ingripa mot i den meningen att den fria
              etableringsrätten måste förändras?
            </seg>
            <seg n="0f343947">
              Annars sviker man.
            </seg>
          </u>
          <note type="speaker" n="1baa45c7">
            Anf. 61 Socialminister GÖRAN HÄGGLUND (kd) replik:
          </note>
          <u who="carina_hagg_fe9c1b" xml:id="i-f1469a3b5e6f7bba-4" n="2cd45663">
            <seg n="6d446696">
              Herr talman! Mona Sahlin säger sig vara för det fria valet för
              patienter, men hon förbehåller sig rätten att säkerställa att
              det är politiker som avgör vad patienterna har möjlighet att välja
              mellan. Därmed blir det fria valet inte ett fritt val mellan olika
              aktörer, utan där ska politiker bestämma om man får starta verksamhet,
              även om man har de kvaliteter som fordras.
            </seg>
            <seg n="61e0971d">
              Jag tror på att stärka patientens ställning. Jag tror på att
              öka möjligheten att möta patienternas behov.
            </seg>
            <seg n="7ab7c4c7">
              Det centrala i den fråga som Mona Sahlin tar upp är ersättningssystemen.
              Det är tekniskt, men det handlar om hur man sätter ihop den ordning
              som gör att man får ersättning till vårdcentralerna. Där har varje
              landsting en viktig uppgift att följa upp och justera om det behövs,
              så att man möter människors behov.
            </seg>
            <seg n="2e4d130f">
              Vårdvalssystemet har kommit för att stanna. Det säkerställer
              en bättre vård, framför allt för de patienter som tidigare har
              fått vänta alltför länge i Socialdemokraternas Sverige.
            </seg>
          </u>
          <note type="speaker" n="779130de">
            Anf. 62 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-6" n="d1c6c5fc">
            <seg n="c5722aa4">
              Herr talman! Jag vill gratulera Göran Hägglund. Ni har lyckats.
              Nu ökar socialbidragen explosionsartat i landets kommuner. I år
              väntas kostnaderna för socialbidrag öka med 28 procent enligt
              Akademikerfacket SSR. När socialbidragen ökar trängs välfärden
              undan. Det är där som kostnaden utkrävs för era skattesänkningar
              för högavlönade.
            </seg>
            <seg n="531d9215">
              En tredjedel av löntagarna står utanför a-kassan. Det har ni
              lyckats med genom höjningar av avgifterna och försämringar av
              försäkringen. Försäkringskassan räknar med att 30 000 personer
              kommer att utförsäkras från sjukförsäkringen nästa år. Det har
              ni lyckats med.
            </seg>
            <seg n="6346587c">
              Enligt Arbetsförmedlingen beräknas ungdomsarbetslösheten öka
              till 35 procent 2010.
            </seg>
            <seg n="adc6f471">
              Det här visste ni naturligtvis om. Ni har försämrat för sjuka
              och arbetslösa, och ni visste naturligtvis att effekten skulle
              bli att fler utförsäkrades och färre fick samhällets stöd. Och
              när ni nu sitter med armarna i kors medan krisen slår igenom i
              välfärden i kommuner och landsting vet ni naturligtvis att det
              leder till ökad arbetslöshet, som ytterligare ökar bördan på a-kassan
              och kommer att slå igenom i ökade socialbidrag i framtiden.
            </seg>
            <seg n="348b86c4">
              Regeringen säger sig prioritera välfärdens kärna och planerar
              samtidigt för 25 000 färre anställda i offentlig sektor nästa
              år. Det står i Anders Borgs egen vårproposition. Tillsammans med
              de varsel som läggs i privata verksamheter leder detta naturligtvis
              till ökad arbetslöshet och i förlängningen till att ännu fler
              tvingas söka försörjningsstöd. Därmed kommer också antalet barn
              som växer upp under fattiga förhållanden i Sverige att öka. Det
              sambandet är väldigt tydligt.
            </seg>
            <seg n="c8e3c208">
              Det här visste naturligtvis Göran Hägglund om. Det måste kanske
              till och med ha varit syftet med de politiska förändringar som
              han har varit med och beslutat om.
            </seg>
            <seg n="0b7fbe26">
              Grattis, Göran Hägglund, ni har lyckats!
            </seg>
          </u>
          <note type="speaker" n="d948e237">
            Anf. 63 Socialminister GÖRAN HÄGGLUND (kd) replik:
          </note>
          <u who="carina_hagg_fe9c1b" xml:id="i-f1469a3b5e6f7bba-5" n="2cd45663">
            <seg n="f2a1e860">
              Herr talman! Låt mig först gratulera Lars Ohly till att sannolikt
              vara den debattör som är minst synkad med de ämnen han tar upp.
            </seg>
            <seg n="609bd65a">
              Han har med ironisk underton gratulerat till vårdval som har
              lett till att fler människor har fått vård. Han tar upp och med
              ironisk underton gratulerar till sådant som har att göra med kunskapsområdet
              i skolan när vi har en regering som har vänt decennier av socialistisk
              utbildningspolitik till att bli mer inriktad på kunskap.
            </seg>
            <seg n="bbec2a77">
              Nu tar Lars Ohly upp frågan hur Sverige förändras när vi går
              in i eller befinner oss i en kris. Det är möjligen överraskande
              för Lars Ohly, men för de allra flesta människor är det nog självklart
              att om intäkterna minskar dramatiskt får det konsekvenser. Så
              är det för hushållen. Så är det för oss som personer och till
              och med i politiken. Men Vänsterpartiet verkar leva som i en drömvärld
              där man lämnar de ekonomiska realiteterna och tror att man i en
              situation när intäkterna dramatiskt minskar kan vräka på trots
              att man inga pengar har. Vänsterpartiet har aldrig någonsin behövt
              ta ansvar i en tuff situation, utan man har bara kunnat vräka
              på utan att få plus och minus att gå ihop.
            </seg>
            <seg n="459d7b43">
              Men det är tyvärr så, Lars Ohly, att när vi går in i en djup
              ekonomisk kris, kanske den tuffaste sedan depressionen, får det
              konsekvenser i svensk ekonomi.
            </seg>
            <seg n="b047f8e2">
              Det gäller för oss att agera klokt för att se till att den här
              krisen blir så kortvarig som möjligt, att göra rätt insatser för
              att djupet inte ska bli så stort och se till att Sverige står
              berett att när det vänder ta fart i den utvecklingen så att människor
              står väl rustade. Och det är det som vi gör.
            </seg>
          </u>
          <note type="speaker" n="4dee18b2">
            Anf. 64 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-7" n="d1c6c5fc">
            <seg n="ed70b3f3">
              Herr talman! Göran Hägglund bevisade just med sitt inlägg att
              ni var väl medvetna om att de minskade inkomster som skattesänkningarna
              leder till också skulle få konsekvenser.
            </seg>
            <seg n="f3d76145">
              Minskade intäkter leder till konsekvenser. De konsekvenserna
              ser vi nu. Vi ser dem i form av att antalet utförsäkrade från
              sjukförsäkringen ökar. Vi ser att antalet arbetslösa som inte
              är berättigade till arbetslöshetsunderstöd ökar. Vi ser att socialförsäkringskostnaderna
              ökar. Vi ser att antalet arbetslösa i kommuner och landsting ökar.
              Vi ser att kurvorna pekar nedåt. Människor mår illa, och det är
              konsekvenser av den politik ni har fört.
            </seg>
            <seg n="e433797d">
              Därför är min gratulation naturligtvis väldigt välfunnen. Ni
              visste ju att dessa konsekvenser skulle följa. Annars skulle ni
              inte ha genomfört detta. Annars skulle ni inte ha sänkt skatten
              allra mest för dem som tjänar mest. Annars skulle ni inte ha genomfört
              de systemförändringar som leder till att klyftorna i samhället
              ökar.
            </seg>
            <seg n="e11df68e">
              Ni vill ha ett nyliberalt systemskifte, och ni är på väg att
              lyckas. Det är detta jag gratulerar till. Men det kommer att ta
              slut, Göran Hägglund. I valet 2010 ska vi se till att i stället
              skapa rättvisa och solidariska förhållanden.
            </seg>
          </u>
          <note type="speaker" n="939c7ad1">
            Anf. 65 Socialminister GÖRAN HÄGGLUND (kd) replik:
          </note>
          <u who="carina_hagg_fe9c1b" xml:id="i-f1469a3b5e6f7bba-6" n="2cd45663">
            <seg n="1c7e30e3">
              Herr talman! Det som haltar i det här resonemanget är förstås
              det faktum att fler har jobb med regeringens politik än vad man
              hade haft med Lars Ohlys politik. Fler människor har arbete och
              kan försörja sig själva.
            </seg>
            <seg n="18c0af1d">
              Det andra är att människor har mer pengar än vad de skulle ha
              med Lars Ohlys politik, för Lars Ohlys politik går ut på att man
              ska höja skatterna.
            </seg>
            <seg n="5d9236d4">
              Skulle det då bli fler eller färre som får gå till socialförvaltningen,
              Lars Ohly? Jag är rätt säker på att det skulle vara fler som fick
              gå till socialförvaltningen om Lars Ohlys politik skulle gå igenom,
              dels för att de skulle få betala mycket högre skatter, dels för
              att färre skulle ha arbete i Lars Ohlys Sverige.
            </seg>
            <seg n="ce48f8ab">
              Den politik som vi för gör inte att vi löser alla problem. Problemen
              finns här. Problemen måste hanteras. Vad vi kan göra är att efter
              bästa förmåga lindra nedgången och försöka göra den så kortvarig
              som möjligt. Men det går inte att önska bort krisen. Den finns
              här. Vi måste jobba med den varje dag för att se till att göra
              den så kortvarig som möjligt.
            </seg>
          </u>
          <note type="speaker" n="db7f392f">
            Anf. 66 LARS OHLY (v):
          </note>
          <u who="lars_ohly_6bb860" xml:id="i-5eb21e40437f2707-8" n="d1c6c5fc">
            <seg n="5700ccb3">
              Herr talman! I Iran utspelas nu scener som visserligen ibland
              är förfärliga det brutala våld som slår ned demonstranternas rättmätiga
              krav på en demokratisk utveckling är naturligtvis svårt att bära.
              Men samtidigt finns där hopp om förändring, hopp om att vi äntligen
              skulle kunna se en mer demokratisk utveckling i Iran.
            </seg>
            <seg n="a1e0b952">
              Därför är det nu viktigt att vi i omvärlden ger allt stöd till
              kvinnokämparna, till fackföreningsaktivisterna och till demokratiförkämparna
              i Iran, att vi på alla sätt visar att vi inte accepterar det förtryck
              som alltjämt fortgår och att vi inte anser att ett Iran utan demokrati
              har en självklar plats i världssamfundet.
            </seg>
            <seg n="433f0123">
              Tack så mycket!
            </seg>
            <seg n="c29dd68e">
              I Mellanöstern finns det fler länder. Häromdagen nämnde Benjamin
              Netanyahu, Israels premiärminister, ordet stat i samband med de
              palestinska kraven på en rättvis fred. Men detta var ingenting
              i närheten av en stat. Det som Benjamin Netanyahu beskrev var
              ett palestinskt getto under Israels överhöghet. Därför är det
              viktigt att vi också där är tydliga och ställer krav, samma krav
              på Israel som vi ställer på de palestinska företrädarna, nämligen:
            </seg>
            <seg n="4f55f68b">
              Acceptera en tvåstatslösning på rättvisa och demokratiska grunder!
              Se till att upphöra med all terrorverksamhet, inklusive den vardagliga
              terror som drabbar palestinier på Västbanken och i Gaza! Se till
              att öppna gränserna till Gaza! Se till att upphöra med krigsaktivismen!
              Se till att respektera ingångna avtal!
            </seg>
            <seg n="d4466fed">
              Det finns tyvärr styrande i Israel och en del palestinska företrädare
              som inte uppfyller dessa krav.
            </seg>
            <seg n="a4b4d37f">
              Våra krav på dessa båda parter är tydliga. Freden måste vara
              första prioritet och inte, som Benjamin Netanyahu beskrev det
              i sitt tal, tredje prioritet.
            </seg>
            <seg n="3e708cd9">
              Det här är de viktigaste frågorna just nu internationellt. Det
              finns många sådana.
            </seg>
            <seg n="2d2b519a">
              Men även här hemma ser vi krav på förändringar. Det är berättigade
              krav, eftersom den här högerregeringen håller på att lyckas.
            </seg>
            <seg n="f2acc9d1">
              Det är därför som kraven nu kommer på att man ska byta regering
              och byta politik. Vi behöver nämligen någonting annat. Vi behöver
              någonting väsentligt bättre. Vi behöver en politik för jobb och
              sysselsättning i stället för den politik för arbetslöshet och
              nedgång som denna regering står för.
            </seg>
            <seg n="6ad82f84">
              Då krävs det att man inte sitter med armarna i kors och väntar
              på att krisen ska gå över utan att man använder politikens verktyg
              för att förändra människors verklighet. Och då krävs det stora
              infrastruktursatsningar, stora investeringar i järnvägsbyggande,
              i ny energi, förnybar energi, i nya transportlösningar, i ny förnybar
              miljöteknik.
            </seg>
            <seg n="bc5a22f4">
              Men det behövs också stora investeringar i bostadsbyggande som
              gör att vi kan bygga bort den bostadsbrist som finns i hälften
              av landets kommuner och som ungefär tre fjärdedelar av landets
              invånare upplever.
            </seg>
            <seg n="355db9cf">
              Vi behöver en välfärdspolitik som inte späder på arbetslösheten
              ytterligare genom att uppsägningar och varsel också läggs i kommuner
              och landsting, så att lärare tvingas gå hem, så att sjuksköterskor
              tvingas gå hem, så att undersköterskor tvingas gå hem, så att
              förskollärare tvingas gå hem.
            </seg>
            <seg n="7c022240">
              Vi behöver mer av välfärd, inte bara för att bekämpa arbetslösheten
              utan också för att välfärden är viktig för att skapa ett rättvist
              samhälle. Och vi behöver rättvisa därför att de rika som tjänat
              mest på denna regerings skattesänkningar använder väldigt liten
              del av sina skattesänkningar till konsumtion. De använder sina
              skattesänkningar till att spara, betala av på lån eller köpa aktier.
              Det är inte så väldigt många nya jobb som skapas på det sättet.
            </seg>
            <seg n="6bb7d19d">
              Om däremot de arbetslösa och sjuka, de lågavlönade som har alldeles
              för lite i dag, inte minst pensionärerna som har drabbats av straffbeskattning
              av den här regeringen, och de studerande som inte har fått ett
              öre i höjning av sina studiemedel skulle få lite mer vet vi att
              de pengarna direkt skulle gå in i konsumtion av varor och tjänster.
              Därmed skulle efterfrågan på nya jobb öka.
            </seg>
            <seg n="37ff2e5f">
              Vi behöver också en ny politik för en välfärd som inte drivs
              av vinstintressen, en välfärd som är byggd på människors behov
              av att känna trygghet i livets olika skeden. Detta innebär att
              människor känner att vi tillsammans kan se till att den som drabbas
              av olycka, arbetslöshet eller sjukdom efteråt kan komma ut med
              bra förutsättningar för att gå vidare i livet. Detta ska kunna
              ske utan privata försäkringar och utan att man ska behöva betala
              sig förbi köer. Det ska vara en rättighet.
            </seg>
            <seg n="b1a91d81">
              Vi bygger upp detta skattefinansierat av det enkla skälet att
              vi vet att det nästa gång kan vara vi själva som drabbas. Nästa
              gång kan det vara vi som behöver den hjälpen.
            </seg>
            <seg n="02269d5c">
              Och även om vi aldrig någonsin behöver utnyttja den hjälpen har
              det varit förnuftigt att bygga ett samhälle där vi ställer upp
              för varandra och där de som är i svårigheter får stöd.
            </seg>
            <seg n="07247c34">
              Då kan inte vinstintresset få ta plats inom vare sig vården,
              omsorgen eller skolan, där vinstintresset nu exploderar.
            </seg>
            <seg n="e12a2136">
              Enligt Sveriges Televisions Rapport har fem av sex aktiebolag
              som driver friskolor gått med vinst, och det är inte små vinster.
              Sammanlagt hade de 300 bolag som driver friskolor en omsättning
              på 10,7 miljarder kronor, och vinsten var drygt en halv miljard.
              Det är våra skattepengar. Ni slösar med våra skattepengar. De
              går rakt ned i aktieägarnas fickor.
            </seg>
            <seg n="ed3b4749">
              Det ni säger att ni inte gör när det gäller Saab och Volvo gör
              ni när det gäller utbildningsverksamhet i privat regi. Ni slösar
              bort våra resurser som i stället kunde ha använts till fler anställda
              inom skolan.
            </seg>
            <seg n="3dea6f59">
              Vi behöver en ny politik också för att ifrågasätta de nyliberala
              dogmerna om privatiseringar och avregleringar som alltings välsignelse.
              Vi måste ifrågasätta marknadsstyrda lösningar och i stället säga:
              Vi behöver mer av demokrati, mer av påverkan från människor som
              lever i vårt samhälle, mer av möjligheter att utforma system som
              faktiskt skapar rättvisa och solidariska villkor.
            </seg>
            <seg n="b2f1a5fb">
              Vi behöver förbättra socialförsäkringarna, inklusive a-kassan,
              av det enkla skälet att vi vet att människor som drabbas behöver
              trygghet för att kunna ställa om. Den omställningen behövs än
              mer i dag i tider av ekonomisk kris än tidigare.
            </seg>
            <seg n="3a291998">
              Vi behöver en tandvårdsreform värd namnet, inte det fuskbygge
              som Göran Hägglund har stått för, utan en tandvårdsreform som
              gör att människor har råd att gå till tandläkaren, även de som
              inte har så mycket pengar.
            </seg>
            <seg n="0e83d451">
              Vi behöver bekämpa hemlösheten och bostadsbristen. Där står den
              här regeringen helt naken.
            </seg>
            <seg n="5c5a5566">
              Vi kräver ett nytt bostadsinvesteringsstöd som bara ska utgå
              när bostadsbyggandet leder till att man uppfyller hårda miljökrav
              och låga hyror. Vad vi behöver är hyresbostäder som även de lågavlönade
              och framför allt ungdomar kan efterfråga.
            </seg>
            <seg n="1accfe54">
              Framför allt behöver vi en helt ny klimat- och miljöpolitik.
              Vi behöver en politik där man inser att det inte kostar att ställa
              om. Det är lönsamt för ett samhälle att ställa om. Det är naturligtvis
              nödvändigt av de skäl som FN:s klimatpanel och andra har beskrivit.
              Det är också möjligt, för vi har tekniken och kunskapen att bygga
              om både energi- och transportlösningar till ett hållbart samhälle.
            </seg>
            <seg n="24888f63">
              Men framför allt är det lönsamt att göra det. Det är inte en
              kostnad för ett samhälle på lång sikt. Det är tvärtom en fördel
              för ett samhälle att ligga långt fram i miljö- och teknikomställning.
            </seg>
            <seg n="73e78ea6">
              Allt detta ska göras med ett feministiskt perspektiv. Vi vet
              att det är denna regerings sämsta gren. Kvinnors villkor har försämrats
              under de senaste åren. Det är till och med så att löneskillnaden
              mellan kvinnor och män har ökat med 1 000 kronor per månad sedan
              valet 2006.
            </seg>
            <seg n="9eb40836">
              Det rödgröna alternativet är att återupprätta tron på politiken
              och demokratin. Vi kan göra skillnad. Det spelar roll vilka som
              sitter vid makten och försöker att förändra villkoren för människor.
              Vi ska inte sitta med armarna i kors eller rulla tummarna och
              vänta på att en kris ska gå över utan ingripa och säga att vi
              inte kan göra allting på en gång, att en del saker kommer att
              ta längre tid än andra men att vi kan påverka tillsammans.
            </seg>
            <seg n="b3bb8914">
              Vi ska få de människor som i dag vänder demokratin ryggen att
              inse att det finns ett politiskt alternativ som står på deras
              sida, ett rödgrönt regeringsalternativ som är berett att diskutera
              med dem om hur samhällsutvecklingen ska ske och samhällsförändringen
              genomföras. Vi ska vara beredda att tillsammans med dem bära fram
              den samhällsförändringen.
            </seg>
            <seg n="2f0ebc92">
              Vi behöver återupprätta tilltron till politiken till skillnad
              från den uppgivenhet och marknadsstyrning som utmärker den högerledda
              regeringen. De rödgröna blir allt bättre och bättre på att samarbeta.
              Vi levererar fler och fler gemensamma motioner här i riksdagen,
              reservationer i utskotten och utspel på olika plan. Vi kommer
              att leverera allt fler besked om nästa mandatperiod, medan regeringen
              sitter och väntar på att krisen ska gå över.
            </seg>
            <seg n="fb3d3696">
              Därför, mina vänner, behövs det en ny rödgrön regering efter
              valet 2010.
            </seg>
          </u>
          <note type="speaker" n="5ca9cecf">
            Anf. 67 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-9" n="38fe591b">
            <seg n="8255c79c">
              Herr talman! Jag lyssnade noga till Lars Ohly. I tio minuter
              har han stått och pratat om hur han ska göra av med pengar. Inte
              med ett ord har Lars Ohly nämnt hur han ska skapa några resurser.
              Ordet företag finns inte i Lars Ohlys värld, och det tycker jag
              är intressant.
            </seg>
            <seg n="2a8bec6e">
              Om vi ska skapa välstånd, Lars Ohly, måste några skapa detta
              välstånd. Det är några företag som måste anställa, som måste exportera,
              som måste se till att vi får inkomster och se till att det blir
              jobb. De finns inte i Lars Ohlys verklighet, och det tycker jag
              är intressant.
            </seg>
            <seg n="31706a55">
              Jag tänker på en låt som skulle passa Lars Ohly väldigt bra.
              Det är Om jag hade pengar . För det är väl den låt som passar
              någon som kan stå här i talarstolen och tala om hur man ska kunna
              göra av med andras pengar och aldrig med ett ord behöver berätta
              hur det ska skapas nya resurser.
            </seg>
            <seg n="b6a1f0e9">
              Den andra frågan som jag tänkte ta upp är fordonsindustrin. Om
              jag hade lyssnat på Lars Ohly hade vi varit i ett läge i dag,
              som jag sade i mitt anförande, där vi hade haft 6 miljarder kronor
              i ett konkursbo i USA. Då hade vi skickat i väg pengar till multinationella
              företag i USA och haft dem i ett konkursbo.
            </seg>
            <seg n="3acfb07a">
              Vi har varit väldigt noga med att dra rågången mellan vad politiken
              och näringslivet ska göra. Socialdemokraterna och Vänsterpartiet
              anklagar de borgerliga partierna för att vi sprätter ut skattesänkningar.
              Själva ger ni gladeligen bort skattepengar till multinationella
              fordonsföretag i USA. Tala om sammanblandning av roller!
            </seg>
            <seg n="776e4615">
              I det sammanhanget tänker jag på en annan låt, Staten och kapitalet
              . Måste vi inte, Lars Ohly, dra en rågång mellan vad staten och
              kapitalet ska göra? Ska vi inte ställa krav på de här företagen
              att skapa lönsamhet och inte slarva med skattepengarna som ni
              är beredda att göra?
            </seg>
          </u>
          <note type="speaker" n="53e40d64">
            Anf. 68 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-9" n="d1c6c5fc">
            <seg n="8ae72efe">
              Herr talman! Det som lyser med sin frånvaro i Maud Olofsson politik
              är tyvärr det område som hon har ansvar för, nämligen näringspolitiken.
              Det finns nästan inga initiativ för att bedriva näringspolitik
              i det här landet.
            </seg>
            <seg n="fcb7230f">
              Det handlar om en aktiv regionalpolitik men också om en aktiv
              företagarpolitik som ser till att stimulera effekterna och möjligheterna
              för företag att växa. Men där står Maud Olofsson bara och säger
              nej till i princip allting som föreslås.
            </seg>
            <seg n="29232da2">
              Dessutom behövs det en rättvisepolitik som gör att det finns
              någon som kan köpa de varor och tjänster som produceras. Det är
              den första och främsta förutsättningen för att företagen ska vara
              lönsamma.
            </seg>
            <seg n="384d0df9">
              Dessutom behövs det en skattepolitik som inte omfördelar åt fel
              håll. Det leder bara till att de rika betalar av på sina lån,
              sparar eller köper aktier. Vi behöver i stället en rättvis fördelningspolitik.
            </seg>
            <seg n="eb474a66">
              Lärare som arbetar är naturligtvis bättre än lärare som är arbetslösa.
              Det är bättre att betala för det jobb och den kvalitet man får
              ut av offentliganställda än att kasta ut dem i arbetslöshet. Därför
              borde ni nu inse att kommun- och landstingssektorn behöver mer
              pengar för att inte varslen där ska leda till ännu fler uppsägningar
              som späder på en redan hög arbetslöshet.
            </seg>
            <seg n="39b723b2">
              Slutligen, herr talman, fick jag en fråga om varför vi ville
              slänga in miljarder till ett konkursbo i USA. Det hade varit förfärligt
              om vi hade velat det. Det hade verkligen varit förskräckligt om
              vi hade föreslagit att man skulle kasta in miljarder i ett konkursbo
              i USA.
            </seg>
            <seg n="a2a7ca80">
              Jag undrar: När föreslogs detta? Av vem föreslogs det? Var det
              en vänsterpartist måste jag ta vederbörande i örat.
            </seg>
            <seg n="aa99a75f">
              Vi har föreslagit att regeringen skulle vara aktiv för att se
              till att den svenska fordonsindustrin fick möjligheter att överleva.
              Det är något helt annat, Maud Olofsson.
            </seg>
          </u>
          <note type="speaker" n="ab8e4f9a">
            Anf. 69 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-10" n="38fe591b">
            <seg n="63b47f02">
              Herr talman! Så var Lars Ohly där igen. När han precis var på
              väg att förklara vad han skulle göra för att skapa några resurser
              landade han i ökade utgifter. Det är inte med fagra ord som man
              skapar ett bra näringslivsklimat i Sverige. Det är med reella
              åtgärder.
            </seg>
            <seg n="ac0764d8">
              Vi har över 80 åtgärder som vi har genomfört redan för att stärka
              företagsklimatet i Sverige. Jag kan trösta Lars Ohly med att företagarna
              är väldigt nöjda med de åtgärder som vi har genomfört.
            </seg>
            <seg n="b4951eab">
              Lars Ohly tycker att det är bekymmersamt. Det bästa sättet att
              stödja företagen är att öka efterfrågan. Då blir min fråga tillbaka:
              Hur kan skattehöjningar för just låg- och medelinkomsttagare öka
              efterfrågan hos dessa företag? Hur kan ni med era skattehöjningar
              säga till vanliga kunder och konsumenter att de nu får mer att
              köpa för? I själva verket drar ni in mer i skatt.
            </seg>
            <seg n="a4800f1e">
              Den ekvationen går inte ihop. Vem har lovat mer pengar till fordonsindustrin?
              Lars Ohly tycker att vi gör för lite, att regeringen borde gå
              in och ta över bara under en kort stund. Det handlade om 6 miljarder
              kronor, och det var det som ni tyckte, även om ni inte angav siffran.
              Ni tyckte att vi skulle gå in.
            </seg>
          </u>
          <note type="speaker" n="1ec30c2c">
            Anf. 70 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-10" n="d1c6c5fc">
            <seg n="505cd5c0">
              Herr talman! Passiviteten är förödande för svensk fordonsindustris
              framtid. Det gäller inte bara Saab och Volvo. Det gäller även
              lastbilstillverkarna Volvo och Scania och alla deras underleverantörer.
              Där är tyvärr Maud Olofssons främsta insats hittills att prata
              ned värdet på denna industri. Hon pratar ned värdet på det som
              borde vara nationella tillgångar, att ha företag i denna storleksordning
              som kan exportera varor som är uppskattade.
            </seg>
            <seg n="89b0006f">
              I stället har Maud Olofssons främsta inspel varit att försämra
              möjligheterna för denna industri att överleva. Det är naturligtvis
              det främsta misstag en näringsminister någonsin kan begå.
            </seg>
            <seg n="25fe8f00">
              Dessutom är arbetslöshet inte gratis, Maud Olofsson! Det är inte
              gratis att säga upp lärare, sjuksköterskor, undersköterskor och
              förskollärare i kommuner och landsting. Det för tvärtom med sig
              en kostnad, både för den arbetslöshet som det medför och för den
              minskade välfärd som följer. Den kostnaden är jag inte beredd
              att betala!
            </seg>
          </u>
          <note type="speaker" n="dfe4f18c">
            Anf. 71 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-18" n="0fc9f53c">
            <seg n="42ba2599">
              Herr talman! Grattis Lars Ohly! Du har nämligen lyckats bluffa
              Mona Sahlin. I höstas fick du inte vara med i samarbetet. De två
              andra fick vara med men inte du. Mona Sahlin sade till dig: Du
              ska respektera budgetreglerna. Du ska respektera de olika regelverk
              som har tillkommit för att svensk ekonomi ska utvecklas på ett
              stabilt sätt, de regler som antogs i riksdagen av Socialdemokraterna
              och de borgerliga partierna gemensamt. Det handlar till exempel
              om utgiftstak, överskottsmål och regeln om en självständig och
              inte politiserad riksbank.
            </seg>
            <seg n="006fcd81">
              Detta krävde Mona Sahlin av dig för att du, Lars Ohly, skulle
              få vara med, och därför fick du från början inte vara med.
            </seg>
            <seg n="af612e75">
              Sedan gick det några månader i höstas, och då sade du: Jo, vi
              accepterar detta. Då blev ni insläppta i värmen.
            </seg>
            <seg n="2162c1c9">
              Sedan gick det några månader till. I april lade Vänsterpartiet
              fram en vårmotion där ni yrkade på att dessa regler återigen ska
              upphävas och där riksbanken återigen ska politiseras och dess
              självständighet upphävas.
            </seg>
            <seg n="69250af3">
              Grattis Lars Ohly! Du har lyckats lura Mona Sahlin. Men nu måste
              jag ställa frågan: Anser Vänsterpartiet att budgetreglerna ska
              vara kvar, eller anser ni att de ska avskaffas?
            </seg>
          </u>
          <note type="speaker" n="bb5118e6">
            Anf. 72 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-11" n="d1c6c5fc">
            <seg n="c17a1409">
              Herr talman! Vi har tidigare hört Göran Hägglund beskriva den
              nuvarande ekonomiska krisen som den värsta i mannaminne. Det är
              sannolikt så. Det är rätt få av oss som har upplevt 30-talskrisen.
              De kriser som har kommit senare, 70-talskrisen och 90-talskrisen,
              går inte att jämföra med den kris vi just nu genomgår globalt.
              Den är alltså oerhört omfattande.
            </seg>
            <seg n="fc255ff9">
              Exceptionella kriser kräver exceptionella åtgärder. Det tror
              jag också att väldigt många ekonomer är överens om. Det är inte
              alltid regler författade under högkonjunktur är anpassade till
              de system vi behöver nu.
            </seg>
            <seg n="48b8eff5">
              Samtidigt behöver vi en expansiv ekonomisk politik som tar människors
              oro på allvar och som faktiskt ställer om samhället och som skapar
              utrymme för investeringar i energi, i nya miljötekniska lösningar
              och i nya transportsystem, framför allt järnvägar. Vi behöver
              också en ordentlig satsning på kommuner och landsting som gör
              att man kan hejda uppsägningarna.
            </seg>
            <seg n="ab0a623e">
              Går detta att kombinera med de regelverk som finns? Ja, det är
              jag övertygad om. Jag är övertygad om att vi kommer att kunna
              klara det, och det är också vår målsättning att vi ska göra det.
              Men vi tänker inte, till skillnad från Jan Björklund, sitta passivt
              och åse hur arbetslösheten och därpå följande problem bara ökar
              och ökar. Vi tänker inte sitta och rulla tummarna medan människor
              far illa av att de inte har ett försörjningsstöd. Vi tänker inte
              se på när samhället slits isär. Vi tänker göra något åt det!
            </seg>
          </u>
          <note type="speaker" n="de604e5b">
            Anf. 73 Utbildningsminister JAN BJÖRKLUND (fp) replik:
          </note>
          <u who="unknown" xml:id="i-a47435396c29d860-19" n="0fc9f53c">
            <seg n="0a9108a7">
              Herr talman! Jag måste ha uttryckt mig väldigt oklart, så jag
              ställer frågan en gång till: Står Vänsterpartiet bakom budgetreglerna,
              eller gör ni inte det?
            </seg>
          </u>
          <note type="speaker" n="a3db5678">
            Anf. 74 LARS OHLY (v) replik:
          </note>
          <u who="lars_ohly_6bb860" xml:id="i-5eb21e40437f2707-12" n="d1c6c5fc">
            <seg n="e3bb3eec">
              Herr talman! Svaret är ja.
            </seg>
          </u>
          <note type="speaker" n="9c09472f">
            Anf. 75 PETER ERIKSSON (mp):
          </note>
          <u who="peter_eriksson_83518c" xml:id="i-2236c55ddc516563-6" n="cefc108c">
            <seg n="bfc3c592">
              Herr talman! Nu har det gått en dryg vecka sedan valet till Europaparlamentet.
              I dag har till och med statsministern börjat tala om Europapolitik.
              Lite sent men hurra ändå.
            </seg>
            <seg n="00d60ff1">
              Det går att dra en del slutsatser efter valet. I Sverige ökade
              valdeltagandet i EU-valet för första gången. Det var riktigt glädjande,
              måste man säga. Många människor runt om i Europa valde att rösta
              grönt för att de vill att vi ska ta ett större ansvar för framtiden.
            </seg>
            <seg n="57a10dac">
              Här i Sverige var det väldigt tydligt. Vårt budskap om en green
              new deal var det många som slöt upp kring. Massiva investeringar
              för en mer hållbar och klimatsmart värld är nödvändiga just nu,
              och det kan ge oss både jobb och framtidstro.
            </seg>
            <seg n="802f62b4">
              IT skapar nya möjligheter, men tyvärr ser makthavarna bara problemen
              och använder alltmer repressiva metoder mot de ungdomar som vill
              ta till vara den nya värld som öppnar sig utan att bli avlyssnade.
              Det är inte ett dugg förvånande att Piratpartiet skördar segrar
              när regeringen agerar som den gör. Nu är det läge att försöka
              förstå och agera efter det. Frågan är om regeringen har förstått
              de här två väldigt tydliga budskapen.
            </seg>
            <seg n="9d8b4742">
              Vi har ett väldigt viktig och avgörande höst framför oss när
              det gäller klimatfrågan. Det kommer att handla mycket om politik
              i höst, och vi ser som en avgörande fråga att Sverige medverkar
              till att vi når en uppgörelse internationellt i klimatfrågan.
              Miljöpartiet ska göra sitt bästa för att medverka.
            </seg>
            <seg n="e0f2c2de">
              I över ett år har jag, herr talman, liksom en del andra upprepade
              gånger försökt debattera och varna för effekterna av den moderatledda
              regeringens beslut att rasera trygghetssystemen och öka klyftorna
              mellan människor i Sverige. På punkt efter punkt har Reinfeldt
              i debatterna med mig valt att försvara det ökade utanförskap hans
              politik skapar. Det är Nya moderaterna och de moderata ministrarna
              som står i spetsen för det delade Sverige vi ser växa fram.
            </seg>
            <seg n="ac5d0b2c">
              Anders Borg fick i uppdrag att sänka skatterna för dem som har
              jobb med den absurda effekten att regeringen i dag lånar pengar
              för att ge bidrag i form av hushållsnära tjänster till dem som
              har det allra bäst ställt. Finansieringen skulle ske genom att
              använda det överskott som har byggts upp och att minska kostnaderna
              för trygghetssystemen.
            </seg>
            <seg n="c8cb1035">
              Arbetsmarknadsminister Sven Otto Littorin fick i uppdrag att
              försämra villkoren i a-kassan med effekten att ytterligare 500
              000 människor nu står utan försäkringsskydd lagom när lågkonjunkturen
              och krisen är här. På grund av regeringens beslut har i dag mindre
              än hälften av de arbetslösa någon a-kassa.
            </seg>
            <seg n="418a8965">
              Cristina Husmark Pehrsson fick ett speciellt uppdrag att slussa
              ut människor som gick sjuka till ja, vad var det egentligen som
              hände och vad har dessa människor hänvisats till?
            </seg>
            <seg n="57f22f1d">
              Nu har det gått en tid, och det är möjligt att se hur det gick.
              För ett halvår sedan sade Reinfeldt till mig just i den här kammaren
              att idén är att hela politiken ska inriktas på att jobb är bättre
              än bidrag och ersättningssystem. Han sade också att hans politik
              angrep ett system där fullt arbetsföra människor stämplades ut
              som förtidspensionärer.
            </seg>
            <seg n="87f76508">
              Nu börjar det bli möjligt att dra slutsatser om vilka effekterna
              är. Efter tre år med den nymoderata politiken är resultatet en
              stegvis men enkelriktad utslussning av fullt sjuka människor ut
              ur samtliga trygghetssystem.
            </seg>
            <seg n="bd2d0593">
              (Applåder)
            </seg>
            <seg n="902c40dc">
              Systemet leder till att vi får en växande grupp sjuka som inte
              längre får sjukpenning och inte heller a-kassa utan måste leva
              på socialbidrag. Regeringen har ändrat reglerna och gett Försäkringskassan
              uppdraget att genomföra dem.
            </seg>
            <seg n="e64c4cc3">
              Jag vill ge ett par aktuella och typiska exempel på fall just
              nu. Det är några exempel på människor vars sjukstämplar nu ska
              tas bort och förvandla dem till fullt arbetsföra men i realiteten
              utan möjligheter att kunna få eller klara ett jobb om det skulle
              finnas några.
            </seg>
            <seg n="b46a88af">
              Milan, 47 år, har arbetat i tungt lagerarbete i 17 år. Av läkare
              bedöms han ha kraftigt nedsatt arbetsförmåga, smärttillstånd och
              oro. Milan blev till slut helt sjukskriven och är nu också uppsagd.
              Försäkringskassan bedömer dock att han klarar ett lättare arbete
              på den reguljära arbetsmarknaden.
            </seg>
            <seg n="781e976a">
              Milan bedöms dock efter arbetsprövning av Arbetsförmedlingen
              som oförmögen att klara ett arbete. Han har till och med svårt
              att klara de dagliga aktiviteterna i hemmet. Men han får ingen
              rehabilitering och ingen rätt till sjukersättning. Han är nu hänvisad
              till kommunens socialbidrag eftersom a-kassan, i motsats till
              Försäkringskassan, inte anser att Milan står till arbetsmarknadens
              förfogande.
            </seg>
            <seg n="ad5252ed">
              Milan har en diagnos. Han är sjuk men tvingas leva på socialbidrag
              i Nya moderaternas Sverige.
            </seg>
            <seg n="ccae412f">
              Sara, 51 år, har arbetat som taxichaufför de senaste 15 åren.
              Förhandling med arbetsgivaren om uppsägning pågår eftersom hon
              inte bedöms kunna återgå till arbetet som taxichaufför efter en
              trafikolycka för ett år sedan med svåra ryggskador och steloperation
              som följd. Sara kommer att bli uppsagd, eftersom regeringen har
              gjort det lättare att avskeda sjuka.
            </seg>
            <seg n="ac5fc81a">
              Men Saras sjukersättning är redan indragen, och hon är nu inskriven
              hos Arbetsförmedlingen trots att specialistläkaren anser att Sara
              inte är färdigbehandlad eller ens redo för arbetslivsinriktad
              rehabilitering. Hon kan varken stå eller sitta still mer än tio
              minuter i sträck. Sara vill jobba men kan inte.
            </seg>
            <seg n="02b5a143">
              Försäkringskassan har dock gjort bedömningen att Sara inte har
              rätt till sjukpenning eftersom de bedömer att hennes arbetsförmåga
              inte är nedsatt i förhållande till varje annat arbete på den reguljära
              arbetsmarknaden. I regeringens proposition står det ju att utgångspunkten
              är att alla har någon form av arbetsförmåga.
            </seg>
            <seg n="54823f15">
              Hon ansöker därför om a-kassa, men rehabspecialister på Arbetsförmedlingen
              bedömer att hon inte kan arbeta mer än maximalt två timmar om
              dagen. Sara är i utförsbacken. Sannolikt kommer inte heller hon
              att få a-kassa, eftersom hon inte kan ta ett riktigt jobb. Nästa
              steg blir även för henne socialbidrag.
            </seg>
            <seg n="da3811d1">
              Människor kastas mellan systemen och ut ur varje form av stöd
              eller trygghet. Det är inte myndigheterna som är elaka, det är
              regeringen som har ändrat lagar och regler så att vi har fått
              ett hänsynslöst samhälle för sjuka och arbetslösa. Just nu i vår
              drabbas väldigt många, flera för varje dag.
            </seg>
            <seg n="2f0868c1">
              En annan effekt är att hoten på försäkringskassorna har ökat
              dramatiskt i år. Särskilt utmärkande är ökningen av desperata
              kontaktförsök från människor som hotar att skada sig själva eller
              ta livet av sig på grund av indragna eller ej beviljade ersättningar,
              människor som redan har gått igenom den så kallade rehabkedjans
              faser ut ur systemet.
            </seg>
            <seg n="34e09eee">
              Skyddsombud på Försäkringskassan bävar redan nu, enligt Dagens
              Nyheter i maj, för att förmedla de riktigt tuffa beslut som väntar
              i rehabkedjans sista fas vid nästa årsskifte. Den så kallade rehabkedjan,
              som alltså egentligen är en enkel biljett ut ur trygghetssystemet,
              har nämligen ännu inte slagit till med full kraft för alla. Det
              gör den först vid nästa årsskifte. Då kommer de tyngsta konsekvenserna
              av regeringsbeslutet att tidsbegränsa och stycka sönder sjukförsäkringssystemet,
              som trädde i kraft i juli 2008. 550 dagar är den maximala gränsen
              för sjukersättning i Nya moderaternas Sverige. Då beräknas 20
              000 av de långtidssjukskrivna förlora det sista av den redan reducerade
              ersättningen i sjukförsäkringen.
            </seg>
            <seg n="62fd8c06">
              De kommer heller inte att ha rätt till a-kassa eftersom även
              den tidsgränsen vid nästa årsskifte redan är överskriden. De allra
              flesta kommer då att bli hänvisade till den reguljära arbetsmarknaden
              och i praktiken till socialbidrag.
            </seg>
            <seg n="c1387401">
              De exempel jag talade om är riktiga människor, men det finns
              naturligtvis väldigt många fler.
            </seg>
            <seg n="74b2bfb7">
              Det stämmer att vi har fått en skattesänkning, men har vi fått
              ett bättre samhälle? Den här politiken drabbar inte bara sjuka
              och fattiga. Den drabbar oss alla genom att vi vänjer oss vid
              ett samhälle som är kallare och hårdare och mer hänsynslöst.
            </seg>
            <seg n="84166b50">
              Min åsikt är att Sverige är värt en bättre regering. Vi som lever
              i det här landet mår bättre om vi bryr oss om varandra lite mer.
              I de rödgröna partierna är vi i vart fall överens i grundfrågan
              om att sjuka inte ska behöva ansöka om socialbidrag för att överleva.
            </seg>
          </u>
          <note type="speaker" n="725d6f0e">
            Anf. 76 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-11" n="38fe591b">
            <seg n="09c83f1f">
              Herr talman! Jag vill bara påminna Peter Eriksson om att när
              du styrde landet tillsammans med Socialdemokraterna förtidspensionerades
              närmare 150 personer per dag. Glöm inte din historia! Det är det
              vi försöker åtgärda med rehabilitering och med snabba insatser
              för att hjälpa människor tillbaka till arbete.
            </seg>
            <seg n="4047127e">
              Jag tänkte fråga en annan sak. Det handlar om klimatmålen. Som
              jag sade har vi fattat beslut om den mest ambitiösa klimat- och
              energipolitiken i hela världen. Om Peter Eriksson har en annan
              åsikt är han välkommen att tala om vilket land som är bättre.
            </seg>
            <seg n="4d895124">
              Klimatmålen är viktiga därför att vi måste minska utsläppen.
              Om det är Peter Eriksson och jag helt överens. Vi är också överens
              om att vi måste vidta åtgärder för att nå de här målen. Sedan
              slutar enigheten, därför att när ni pratar om de här höga ambitiösa
              klimatmålen följer ni inte upp det med konkreta åtgärder.
            </seg>
            <seg n="1bc4ee70">
              Ni säger att ni ska minska utsläppen med nio miljoner ton ytterligare.
              Jag skulle vilja, Peter, att du här inför kammaren och inför svenska
              folket berättade vad det är för åtgärder som ni vill vidta och
              vad de leder till konkret i minskade utsläpp. Det är först när
              man vidtar rejäla åtgärder och kan visa på att de leder till minskade
              utsläpp som man skapar en trovärdighet i miljöpolitiken.
            </seg>
            <seg n="bc996650">
              Att göra långa listor i en motion och komma med önsketänkande
              om minskade utsläpp räcker inte, Peter Eriksson. Om man ska vara
              trovärdig fullt ut måste man ton för ton redovisa hur man minskar
              utsläppen. Jag tror att det är viktigt för svenska folket att
              veta hur ni ska minska utsläppen med nio miljoner ton mer än regeringen
              gör. Berätta!
            </seg>
          </u>
          <note type="speaker" n="12f7bf67">
            Anf. 77 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-7" n="cefc108c">
            <seg n="fc2fe4d7">
              Herr talman! Jag ska försöka ta en sak i taget. Maud Olofsson
              slår sig för bröstet gång på gång över att hon är världsmästare
              i klimatfrågor och att vi har en regering som i stort sett är
              världsrekordtagare. Vi har försökt att granska de här sakerna.
              Det visade sig att det var åtminstone sex andra länder som också
              ansåg att de var världsmästare på just det här området.
            </seg>
            <seg n="ea6729ef">
              Vi försökte titta på vad det handlar om i sakfrågorna. Man kan
              till exempel titta på vilken ambition regeringen har att öka det
              förnybara i energisystemet i Sverige. Då säger Maud att hon är
              världsmästare därför att vi byggde ut vattenkraften under 1900-talet.
              Man kan naturligtvis säga att Sverige är kanonbra på grund av
              det, men det gör ju inte den här regeringen till världsmästare
              i framtiden, under den tid som ni regerar. Om vi jämför med de
              andra länderna i EU ligger Sverige faktiskt bland de allra sämsta
              när det gäller ambitionen att öka den förnybara delen från i dag
              och fram till 2020.
            </seg>
            <seg n="327fc5e7">
              När det gäller energieffektivitet, som Maud nämnde i sitt anförande
              eller om det var i en debatt med Mona tidigare, är det som regeringen
              har enats om betydligt lägre än det krav som EU faktiskt har ställt.
              Nu är det som tur är så att man inte måste nå upp till det. Då
              lägger sig också regeringen långt under.
            </seg>
            <seg n="a0ac3a67">
              Så här kan jag gå igenom detta. Det finns en rad andra länder
              i Europa och i andra världsdelar som gör mycket mer än den här
              regeringen gör.
            </seg>
            <seg n="b08ad062">
              Ett annat exempel är hur mycket man, när man nu vill försöka
              få ordning i ekonomin, satsar på att ställa om samhället i grön
              riktning. Då ligger Sverige nästan i botten av tabellen. Sydkorea
              satsar 80 procent av de här pengarna för att få i gång ekonomin
              i den gröna sektorn. Kina satsar mycket mer, USA satsar mycket
              mer, Tyskland satsar mycket mer, Frankrike
            </seg>
          </u>
          <note type="speaker" n="b67af446">
            Anf. 78 Näringsminister MAUD OLOFSSON (c) replik:
          </note>
          <u who="eva_olofsson_b34e2b" xml:id="i-541ee327013956df-12" n="38fe591b">
            <seg n="55565a5f">
              Herr talman! Antingen var det otur eller också var det medvetet,
              men något besked om hur ni ska minska klimatutsläppen kom inte.
              Det var det som var min fråga. Om man säger att man ska ha höga
              ambitioner, att man ska minska med ytterligare nio miljoner ton,
              och inte på två minuter passar på att ge ett enda besked om hur
              man ska minska de här utsläppen kan jag bara tolka det som att
              ni antingen inte vet eller också att ni inte vill ge besked.
            </seg>
            <seg n="92fedf78">
              Jag har läst lite grann i er motion. Det är det som kan vara
              lite intressant: avveckla inrikesflyget söder om Sundsvall till
              2020, kilometerskatt för den tunga trafiken, vilket skulle drabba
              stora delar av våra hemtrakter, moratorium för nya motorvägar,
              skatt på flygbränsle i Sverige, som innebär att vi bara lägger
              en skatt här i Sverige men inte går in i utsläppshandeln, och
              ökade koldioxidskatter, som naturligtvis innebär ökade kostnader
              på trafiken. Men ni når i alla fall inte upp till de här nio miljonerna
              ton.
            </seg>
            <seg n="2180f416">
              Berätta, Peter Eriksson! Jag tror att vi vill veta. Om ni är
              ambitiösa i klimatpolitiken måste ni kunna redovisa ton för ton
              vad det är ni ska vidta för åtgärder. Det är bara då ni blir trovärdiga.
              Missa inte chansen! Du har en minut på dig.
            </seg>
          </u>
          <note type="speaker" n="996b1690">
            Anf. 79 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-8" n="cefc108c">
            <seg n="71219e69">
              Herr talman! Det var ju bra att du började listan då, Maud Olofsson.
              Till att börja med lät det som om vi inte har några förslag, men
              vi har ju massor av förslag. Det är ni som står tomhänta. Det
              är en smart strategi ibland att kunna argumentera mot andra att
              de inte har några förslag. Det är ni som står nakna i den här
              frågan. Vi är överens om att göra stora investeringar för att
              ställa om trafiksystemet, till exempel stora investeringar i järnväg,
              spårvägar och kollektivtrafik. Det är inte ni. Ni vill satsa på
              nya motorvägar, som du sade alldeles nyss.
            </seg>
            <seg n="b8be26a7">
              Vi är överens om att införa en kilometerskatt. Det kommer att
              ha betydelse för att flytta över gods från vägarna till järnvägarna
              i framtiden. Det vill inte du.
            </seg>
            <seg n="af43afc3">
              Du anklagar oss för att vi vill höja koldioxidskatten, men din
              statsminister har ju nyligen sagt att det är det mest effektiva
              man kan göra. Det vill inte du.
            </seg>
            <seg n="b5e2ab45">
              Vi har en lång lista på åtgärder. Vi hade 34 gemensamma reservationer
              från de rödgröna partierna när det gällde den proposition som
              vi fattade beslut om i går. Ni har inga förslag. Vi har mängder
              av förslag. Vi kan gå igenom och räkna på detta tillsammans, men
              jag har inte riktigt tid just nu.
            </seg>
          </u>
          <note type="speaker" n="28081b38">
            Anf. 80 Socialminister GÖRAN HÄGGLUND (kd) replik:
          </note>
          <u who="carina_hagg_fe9c1b" xml:id="i-f1469a3b5e6f7bba-7" n="2cd45663">
            <seg n="6612e697">
              Herr talman! Det kan vara så att vi så småningom har en annan
              regering än den sittande. Jag tror att det är viktigt att vi för
              väljarna
            </seg>
            <seg n="628a3f1d">
              Applådera kan ni i alla fall. Det är bra!
            </seg>
            <seg n="8ae27b2d">
              Väljarna ställs inför ett val nästa höst. Ibland har Miljöpartiet
              en politik som man kan fundera över eller skratta åt i någon del,
              men situationen är ändå sådan att ni är ett parti som gör anspråk
              på regeringsmakten. En av era idéer i ert program är att ni ska
              förbjuda ränta. Det skulle vara intressant att få Peter Eriksson
              att beskriva hur det ska gå till och vilka konsekvenserna blir
              för medborgarna i vårt land.
            </seg>
          </u>
          <note type="speaker" n="c9cfe6f1">
            Anf. 81 PETER ERIKSSON (mp) replik:
          </note>
          <u who="peter_eriksson_83518c" xml:id="i-2236c55ddc516563-9" n="cefc108c">
            <seg n="2ae3bb19">
              Herr talman! Vi har inget förbud mot ränta i vårt program. Däremot
              finns det en diskussion om att räntan är ett stort problem när
              den blir hög i samhället. Det finns också en grupp som tycker
              att den politik vi har i dag är dålig.
            </seg>
            <seg n="1b6a01ab">
              Miljöpartiet driver att vi ska ha en sund samhällsekonomi med
              låga räntor. Det hjälper till att se till att det inte blir stora
              överföringar av inkomster och förmögenheter till dem som har det
              allra bäst. Låga räntor är något som vi arbetar starkt för. Det
              gynnar också en sund samhällsekonomi i övrigt med företagande
              och näringsliv.
            </seg>
            <seg n="ad75461f">
              Vi har en lång rad andra förslag, om du vill höra vidare, till
              exempel på hur vi ska satsa på och utveckla näringslivet. Vi vill
              sänka arbetsgivaravgiften kraftigt för småföretagen i Sverige.
              Vi tror att de flesta jobben i framtiden kommer att handla om
              småföretagen. Vi tror inte att det är i första hand i de stora
              företagen som förändringarna kommer att ske. Det vore roligt om
              Kristdemokraterna skulle stödja eller hänga på en sådan politik
              som verkligen på allvar skulle få betydelse för de små företagen
              i Sverige i stället för det mer allmänna pratet just nu.
            </seg>
          </u>
          <note type="speaker" n="58108de8">
            Anf. 82 Socialminister GÖRAN HÄGGLUND (kd) replik:
          </note>
          <u who="carina_hagg_fe9c1b" xml:id="i-f1469a3b5e6f7bba-8" n="2cd45663">
            <seg n="887232c0">
              Herr talman! Svaret på frågan om hur man ska övergå till ett
              samhälle där vi inte har ränta är alltså att vi ska satsa på småföretagare.
            </seg>
            <seg n="64cc8af7">
              Jag ska ställa frågan en gång till, Peter Eriksson. I ert program
              som ligger ute på nätet, öppet för var och en att se, står det
              att ni ska åstadkomma en ekonomi utan ränta. Så är det. Om Peter
              Eriksson säger något annat är det ändå fel. Det är så det står
              på er hemsida när det gäller ert partiprogram.
            </seg>
            <seg n="27b91999">
              Med tanke på att ni är tre partier som gör anspråk på att komma
              i regeringsställning, hur ska detta gå till och vilka blir konsekvenserna
              för oss som medborgare i Sverige?
            </seg>
          </u>
          <note type="speaker" n="b673d288">
            Anf. 83 PETER ERIKSSON (mp) replik:
          </note>
          <u who="peter_eriksson_83518c" xml:id="i-84d6a6342c1d175e-0" n="cefc108c" next="i-90a196ce293cff71-0">
            <seg n="009012e1">
              Herr talman! Det här är en stor skillnad mot vad du sade alldeles
              nyss om att vi ska förbjuda ränta. Sanningen är att i den ekonomiska
              kris vi befinner oss i just nu är vi bara ett enda beslut från
              att Riksbanken går ned på nollränta. Det kanske sker på nästa
              möte.
            </seg>
          </u>
          <note n="ac93e16e">
            Partiledardebatten var härmed avslutad.
          </note>
          <note n="72d6fdf3">
            4 § Meddelande om svar på skriftliga frågor under sommaruppehållet
          </note>
          <note n="662ca420">
            Förste vice talmannen meddelade att skriftliga frågor som inlämnats
            under tiden torsdagen den 18 juni kl. 10.00fredagen den 4 september
            skulle besvaras av statsråd inom fjorton dagar efter det att frågan
            framställts.
          </note>
          <note n="8739da84">
            5 § Meddelande om riksmötet 2009/10
          </note>
          <note n="ccc56dac">
            Förste vice talmannen meddelade att riksdagsstyrelsen föreslagit
            att riksmötet 2009/10 skulle inledas tisdagen den 15 september
            .
          </note>
          <note n="c4316b4f">
            Kammaren biföll detta förslag.
          </note>
          <note n="abda5858">
            6 § Anmälan om inkommen faktapromemoria om förslag från Europeiska
            kommissionen
          </note>
          <note n="8872ca12">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="peter_eriksson_83518c" xml:id="i-90a196ce293cff71-0" n="cefc108c" prev="i-84d6a6342c1d175e-0">
            <seg n="603bf66b">
              KOM(2009)200
            </seg>
          </u>
          <note n="9a2ee139">
            7 § Hänvisning av ärenden till utskott
          </note>
          <note n="d4a9ccc7">
            Föredrogs och hänvisades
          </note>
          <note n="56a3a681">
            8 § Indelning i utgiftsområden
          </note>
          <note n="7c8d382d">
            Föredrogs
          </note>
          <note n="609554f6">
            Förste vice talmannen konstaterade att ingen talare var anmäld.
          </note>
          <note n="7616c257">
            9 § Riktlinjer för den ekonomiska politiken och Redovisning av
            skatteutgifter 2009
          </note>
          <note n="7c8d382d">
            Föredrogs
          </note>
          <note type="speaker" n="090f0bdb">
            Anf. 84 ANN-CHARLOTTE HAMMAR JOHNSSON (m):
          </note>
          <u who="peter_johnsson_75487f" xml:id="i-7ad2a8be39d06af4-0" n="39b98a66">
            <seg n="392841c4">
              Herr talman! I dag står den ekonomiska politiken åter på agendan
              när finansutskottet ska debattera. Det handlar om riktlinjer för
              den ekonomiska politiken.
            </seg>
            <seg n="d976a8be">
              Vi befinner oss i en osäker tid där världsekonomin fortfarande
              befinner sig i en finansiell kris. Vi har med andra ord en bra
              bit kvar till dess att vi ser normaliserade kreditmarknader. Hur
              lång tid det tar kan ingen svara på, och uppskattningarna varierar
              med vem man frågar.
            </seg>
            <seg n="6fec4e99">
              Regeringen och oppositionen är överens om att stimulera marknaden
              och att agera på internationella arenor, men det råder delade
              meningar om vilka insatser som borde ha gjorts och ska göras,
              när i tid och vilka belopp som ska tillföras i finanspolitiken
              för att få ut mesta möjliga nytta.
            </seg>
            <seg n="da1937f0">
              Herr talman! Det är dessa skiljaktigheter som vi i dag ska debattera
              i finansutskottets betänkande FiU20, Riktlinjer för den ekonomiska
              politiken . Tre utskott har yttrat sig med anledning av den ekonomiska
              vårpropositionen, nämligen arbetsmarknadsutskottet, skatteutskottet
              och utbildningsutskottet. I betänkandet finns fyra reservationer,
              en från Socialdemokraterna, en från Vänsterpartiet och en från
              Miljöpartiet. Dessutom finns det en trepartireservation.
            </seg>
          </u>
          <note type="speaker" n="566e12bf">
            Anf. 85 THOMAS ÖSTROS (s):
          </note>
          <u who="thomas_ostros_b7069a" xml:id="i-33a55cb2f3413dc6-0" n="4bbb817e" next="i-a1ecd7dce4ccf1d6-0">
            <seg n="10b752d3">
              Herr talman! Jag börjar med att önska alla närvarande ledamöter
              en trevlig sommar. Också talmännen ska ha en riktigt trevlig sommar,
              och inte minst finansutskottets kansli och personal som har gjort
              ett storartat arbete. Jag önskar er en mycket härlig, skön och
              trevlig sommar.
            </seg>
          </u>
          <note n="e6afb16a">
            Herr talman! Jag yrkar bifall till reservationerna 1 och 4.
          </note>
          <u who="thomas_ostros_b7069a" xml:id="i-a1ecd7dce4ccf1d6-0" n="4bbb817e" prev="i-33a55cb2f3413dc6-0">
            <seg n="27daaf09">
              För oss socialdemokrater är frågan om full sysselsättning en
              helt avgörande fråga för samhällsutvecklingen. Det är alldeles
              tydligt att de borgerliga partierna i riksdagen har ett helt annat
              mål. Sänkt skatt är målet.
            </seg>
            <seg n="e2fa43f2">
              I dag står 400 000 svenskar utan arbete. Bara för att betala
              för en skenande arbetslöshet behöver staten låna 50 miljarder
              kronor i år. Totalt tvingas staten låna 200 miljarder kronor detta
              år. Det innebär att varje månad får varje medborgare en ökad skuldsättning
              på 2 000 kronor. Nästa år beräknas, från alldeles aktuella siffror
              från Konjunkturinstitutet som kom för några timmar sedan, arbetslösheten
              överstiga en halv miljon. Det kommer att resultera i ökade underskott
              i statens budget, mer upplåning och en ökande statsskuld.
            </seg>
            <seg n="d7619258">
              Bara för någon dag sedan kom ny oroande statistik när det gäller
              kostnaden för socialbidragen. Det var fackförbundet SSR som redovisade
              att kostnaden för socialbidragen i år har ökat med 28 procent.
              Nio av tio ansvariga i kommunsektorn tror att ökningen kommer
              att fortsätta resten av året.
            </seg>
            <seg n="5d12bba4">
              Arbetslösheten gräver ur och gröper ur statens finanser och dränerar
              därmed välfärden på resurser. Vad prioriterar regeringen i det
              läget? Jo, sänkt skatt på lånade pengar. Ni agerar som om ni har
              en sedelpress till förfogande när det gäller skattesänkningar
              att sprätta i väg miljarder på skattesänkningar när underskottet
              nu är fullt i klass med dem vi hade i början av 90-talet.
            </seg>
            <seg n="e5c83124">
              Budskapet från regeringen är att krisen är global och att man
              då inte kan göra någonting mot detta hemma i Sverige. Men arbetslösheten
              ökar nu snabbare i Sverige än i övriga Europa, och ekonomin faller
              kraftigare i Sverige än i övriga Europa. Sverige halkar efter.
              Men regeringen argumenterar att man ingenting kan göra.
            </seg>
            <seg n="ec57d059">
              Det oroar mig att efter att vårpropositionen lades på riksdagens
              bord har skattesänkningslöftena haglat tätt från vart och ett
              av de borgerliga partierna. Vi har ett lånebehov på 200 miljarder
              kronor. Ni har hittills sänkt skatterna med 85 miljarder kronor.
              Ändå går ni vidare.
            </seg>
            <seg n="766a4319">
              Centerpartiet och Maud Olofsson har nyligen utlovat 50 miljarder
              kronor i sänkta arbetsgivaravgifter. Snabbt ska det gå undan med
              de första 2, men 50 miljarder i sänkta arbetsgivaravgifter ska
              nås.
            </seg>
            <seg n="6ee3684e">
              Finansutskottets ordförande Stefan Attefall har lovat att riva
              upp fastighetstaxeringssystemet, och underskottet skulle öka med
              ytterligare ett antal miljarder.
            </seg>
            <seg n="0e12adc3">
              Folkpartiet har gått ut med löftet att den statliga inkomstskatten,
              den del som betalas av dem som har en inkomst över en halv miljon
              om året, ska avskaffas. Det blir ytterligare ett skattebortfall
              på 5 miljarder kronor.
            </seg>
            <seg n="c1cb0447">
              Finansminister Anders Borg, som släppt fram de kanske största
              skattesänkningar vi har varit med om i modern svensk historia,
              har nu sagt att målet i detta läge är att gå vidare med mycket
              stora skattesänkningar.
            </seg>
            <seg n="6e48a9b8">
              Anders Borg vill sänka momsen. Han har aktivt arbetat i Europeiska
              unionen för att driva igenom att momssänkningar på 16 miljarder
              kronor ska kunna genomföras.
            </seg>
            <seg n="6c276934">
              Han har sagt att han strävar efter att sänka bolagsskatten under
              nästa mandatperiod. Om det görs på samma sätt som i år är det
              ytterligare ett skattebortfall på 7 miljarder kronor.
            </seg>
            <seg n="40d47af3">
              Men moderaten Anders Borg har också sagt att inkomstskatterna
              ska sänkas nästa mandatperiod. Om det görs i samma omfattning
              som denna mandatperiod är det ytterligare 65 miljarder kronor.
            </seg>
            <seg n="b7c50f8c">
              Om man räknar försiktigt och summerar har vart och ett av de
              borgerliga partierna nu lovat bort skattesänkningar på omkring
              100 miljarder kronor inför nästa mandatperiod.
            </seg>
            <seg n="6fdcaa6a">
              För bara en dag sedan presenterade Internationella valutafonden
              sin rapport om Sverige, och den visar att nästan inget land i
              Europa har gått så snabbt från överskott till underskott som Sverige.
              Hur tänker ni när ni i det läget och med dessa mycket stora underskott
              väljer att gå ut med budskapet att nästa mandatperiod, och till
              och med sista året denna mandatperiod, ska skatterna sänkas ytterligare
              och i 100-miljardersklassen?
            </seg>
            <seg n="a64bae41">
              Slå inte blå dunster i ögonen på medborgarna! Det står alldeles
              klart för en seriös bedömare att det inte finns något utrymme
              för stora skattesänkningar under nästa mandatperiod och definitivt
              inte under nästa år.
            </seg>
            <seg n="ab2d579d">
              Det är svåra prioriteringar som väntar. Det är att stärka inkomsterna
              för att klara åtagandena i välfärden som väntar. Det är att välja
              bort och välja vad som måste göras som väntar. Att inbilla medborgarna
              att vi står inför en mandatperiod som ska innebära mycket stora
              skattesänkningar är djupt ansvarslöst.
            </seg>
            <seg n="36d852a7">
              Socialdemokratins budskap är mycket tydligt: Vi ska tillbaka
              till överskott i de offentliga finanserna. För oss är överskottsmålet
              och utgiftstaket själva styråran i den ekonomiska politiken. Det
              var de som gjorde att vi under de goda åren i Sverige kunde skapa
              ett ordentligt överskott som vi kunde lämna över till den borgerliga
              majoriteten men som ni inte kunde låta bli att sätta sprätt på
              då pengarna brände i fickan.
            </seg>
            <seg n="d1c53e51">
              Överskottsmålet gjorde att det blev möjligt att betala av på
              statsskulden, att lägga grunden för en stark utveckling, att hålla
              räntorna nere och att därmed få en stabil ekonomisk utveckling.
              Det är bara om man har förmåga att hålla överskott i högkonjunkturer
              som man har trovärdighet och styrka i att bekämpa arbetslösheten
              i lågkonjunkturer.
            </seg>
            <seg n="a74740c3">
              Nu har ni i majoriteten missat möjligheten att agera kraftfullt
              2009, trots alla rekommendationer om att göra detta för att klara
              jobben. Det innebär att ni har förlängt och försvårat vägen tillbaka
              till överskott i de offentliga finanserna.
            </seg>
            <seg n="3cb17edc">
              Vårt budskap är att det inte går att hålla på med dessa ofinansierade
              skattesänkningar. Staten kommer att behöva låna mycket stora belopp
              nästa år för att klara sina åtaganden. Det handlar snarare om
              att förstärka inkomsterna för att se till att man inte fortsätter
              dessa mycket stora besparingar som nu sker runt omkring i skolor
              och sjukhus. Kommunernas ekonomi måste värnas. Stora statliga
              skattesänkningar innebär nu att kommunerna har tvingats höja kommunalskatten.
              Staten ska inte vältra över kostnaderna på kommunerna.
            </seg>
            <seg n="26658cd7">
              Konjunkturinstitutet säger att staten kommer att ha underskott
              hela nästa mandatperiod. Då kan man inte gå ut med budskapet att
              framtidsvisionen för den samlade borgerligheten är sänkt skatt
              och ännu mer sänkt skatt.
            </seg>
            <seg n="ac90fa88">
              I den ekonomiska vårpropositionen, som vi ska diskutera här i
              dag, kan vi studera regeringens egna siffror för det som har blivit
              och kommer att bli en central fråga i den valrörelse vi har framför
              oss: utanförskapet.
            </seg>
            <seg n="52009874">
              Moderaterna definierade detta väldigt tydligt i förra valrörelsen:
              Det var den breda arbetslösheten. Man sade att det var 1 miljon
              människor som befann sig i utanförskap. Enligt regeringens egen
              bedömning kommer vi nu i ett läge där utanförskapet, den breda
              arbetslösheten, når 1,3 miljoner människor. Ni gick till val på
              att minska utanförskapet. Ni har ökat utanförskapet med 300 000
              personer. Det är ett allvarligt misslyckande.
            </seg>
            <seg n="acf4f311">
              I regeringens vårproposition kan man läsa en annan mycket intressant
              iakttagelse. En av tre som nu förlorar jobbet kommer enligt regeringen
              att bli permanent utslagen från arbetsmarknaden. Det är mycket
              stora grupper som aldrig kommer tillbaka till arbetslivet.
            </seg>
            <seg n="ed3241e5">
              Varför är det här viktigt? Ja, dels är det naturligtvis förödande
              för individen, dels handlar det om vår långsiktiga möjlighet till
              ekonomisk tillväxt och att skapa välstånd. Produktionskapaciteten
              minskas permanent. Det blir en börda på offentliga finanser många
              år framöver. Att inte klara av att sätta stopp för att utanförskapet
              ökar innebär sämre offentliga finanser under mycket lång tid framöver.
            </seg>
            <seg n="e5e53813">
              Vad gjorde regeringen då i vårpropositionen? Jo, man lade fram
              en vårproposition kliniskt ren från investeringar i jobben eller
              aktivitet mot arbetslösheten. Det enda som man redovisade var
              att a-kasseutbetalningarna ökar med 10 miljarder kronor. Ja, det
              är riktigt på grund av att arbetslösheten ökar. Men inte en enda
              krona går till arbetsmarknadspolitiska utbildningar.
            </seg>
            <seg n="413fbbff">
              Oberoende bedömare är överens om att den här passiviteten är
              djupt allvarlig. Konjunkturinstitutet, återigen, pekar i dag på
              att det krävs aktiva insatser. Finanspolitiska rådet, med Lars
              Calmfors i spetsen, har gång på gång gett regeringen rådet att
              aktivera sig. Men regeringen har valt att inte lyssna.
            </seg>
            <seg n="1c7251c5">
              Det är en mycket tuff period vi har framför oss. Jag har deltagit
              i regeringsarbete och städat upp efter borgerliga regeringar förr.
              Det liknar alltmer den situation som gällde efter 90-talskrisen.
              Det är tuffa prioriteringar, skattehöjningar och besparingar.
              Det är allt detta som ni riskerar att lämna efter er ett förskräckande
              arv.
            </seg>
            <seg n="571d04e8">
              Ska man ta ett land ur krisen måste man fördela bördorna rättvist
              annars får man inte människor att ställa upp. Men ni har gjort
              så att 10 procent av de rikaste i Sverige har fått mer i plånboken
              i kronor och ören än 60 procent av befolkningen tillsammans. Det
              är inte rimligt. Det måste leda till en slutsats att det är tid
              att fördela bördorna rättvist.
            </seg>
            <seg n="6c37a379">
              När nu svensk ekonomi faller är Sverige enligt Eurostat bland
              dem som är hårdast drabbade av krisen. Vi är på femte plats räknat
              från botten i Europa, i sällskap med Rumänien. Sverige ska ha
              större ambitioner än så när det gäller att bekämpa utvecklingen.
            </seg>
            <seg n="ef68c34d">
              Det är inte exporten som är den allenarådande förklaringen, utan
              det som gör att Sverige sticker ut är att konsumtionen minskar
              kraftigt i Sverige. I den senaste prognosen från Europeiska kommissionen
              gör man bedömningen att konsumtionen i Sverige kommer att falla
              dubbelt så snabbt som i övriga Europa.
            </seg>
            <seg n="92995f5b">
              Människor är rädda för arbetslöshet. Varför? Jo, människor ser
              att tryggheten inte finns där längre. 500 000 har knuffats ut
              ur a-kassan de har ingen arbetslöshetsersättning. Det bär ni ansvaret
              för som har genomfört mycket kraftiga avgiftshöjningar och försämringar
              av a-kassan. De har bara socialbidrag. Det är mycket stora grupper
              som inte längre har full a-kasseersättning fast de är med i a-kassan.
            </seg>
            <seg n="68e3f1e9">
              Det är klart att människor blir rädda och oroliga. Då håller
              man i pengarna. Man sparar, och så faller vi hårdare än andra
              länder gör. Det är en mycket bekymmersam utveckling.
            </seg>
            <seg n="14ff8b8c">
              Dessutom är risken att människor blir rädda för förändring. Den
              svenska modellen, som jag ibland hör er tala er varma för, har
              en väldigt central del i att man ställer upp på varandra. Man
              lägger inte ansvaret på den enskilde enbart för att han eller
              hon hamnat i arbetslöshet, utan man säger: Vi hjälps åt, vi ger
              dig en ordentlig arbetslöshetsförsäkring, ordentliga vidareutbildningsmöjligheter.
              Då vågar vi förändra. Då säger vi inte nej till strukturomvandling,
              och därmed får vi ökad tillväxt. Ni har ju lagt udden just mot
              detta kontrakt mellan medborgarna och vårt samhälle.
            </seg>
            <seg n="2f92474f">
              Det som måste göras nu är att stötta kommunerna. De har förlorat
              skatteunderlag på 15 miljarder kronor sedan prognosen i höstas,
              lika mycket som ni ofinansierat sänker skatterna med i år. Ni
              riskerar en mycket stor minskning av sysselsättningen i kommunerna.
              Men inte ett öre till i år, är beskedet från regeringen.
            </seg>
            <seg n="04e58976">
              Vår bedömning är att det sammantaget behövs 15 miljarder 2009
              och 2010, 8 miljarder mer än vad regeringen föreslår. Det har
              vi råd med, för vi sänker inte skatten med lånade pengar.
            </seg>
            <seg n="5d7b7d52">
              Konjunkturinstitutet och Finanspolitiska rådet är överens om
              att det behövs investeringar i jobben. Socialdemokraterna har
              tillsammans med Miljöpartiet och Vänsterpartiet lagt fram omfattande
              förslag för att bekämpa ungdomsarbetslösheten. Vi har den näst
              högsta ungdomsarbetslösheten i Europeiska unionen. Fler sommarjobb,
              ungdomslyft som ger unga chansen till gymnasieutbildning, resurser
              till traineeprogram, kvalificerad yrkesutbildning, KY, och högskola
              är centrala insatser för att unga människor inte ska slås ut.
            </seg>
            <seg n="36fa93ae">
              Vi investerar i de gröna jobben. Det handlar om ROT-avdrag också
              för hyresrätterna, så att vi klimatanpassar våra hyresrätter så
              att vi blir tidiga i omställningen av samhället. Det blir 15 000
              nya byggnadsarbetarjobb, om vi gör den insatsen, i stället för
              arbetslöshet. Och vi har ett grönt fordonspaket för att ställa
              om fordonsindustrin i ett läge där den är mycket illa ute.
            </seg>
            <seg n="54c6a232">
              Kanske mest allvarligt nu är att produktiviteten faller, och
              den verkar falla på lång sikt. Det är konkurrenskraft och produktivitet
              som är centralt för Sverige, inte hushållsnära tjänster. Det vi
              konkurrerar med är att hela tiden bli mer effektiva och med mer
              förädlingsvärde. Då är utbildningsfrågorna oerhört centrala. Skär
              inte ned på högskolan utan bygg ut den, för nu kommer ungdomskullarna
              som behöver en högre utbildning! Satsa på vuxenutbildning, så
              att vi får människor att våga växa i krisen! Det ger oss chanser
              till ökat förädlingsvärde och produktivitet. Stimulera småföretagsamheten!
            </seg>
            <seg n="8d13846a">
              Det är produktivitet och konkurrenskraft som är de stora framtidsfrågorna,
              inte att med lånade pengar sänka skatten. Ökade klyftor leder
              inte till några stora framgångar för Sverige. Satsa på det som
              är den svenska modellen sammanhållning, konkurrenskraft, att hela
              tiden ha chansen att komma tillbaka, tron på individen så får
              vi tillbaka framtidstron för Sverige.
            </seg>
          </u>
          <note type="speaker" n="617c350b">
            Anf. 86 ULLA ANDERSSON (v):
          </note>
          <u who="ulla_andersson_97add8" xml:id="i-3daabdb1cee1d6b2-0" n="2d1fd052">
            <seg n="5fe122a3">
              Herr talman! Jag skulle vilja börja mitt anförande med att tillönska
              kammarkansliet och talmannen liksom finansutskottets kansli och
              ledamöter en god sommar.
            </seg>
            <seg n="78125c6e">
              När vi gick till val år 2006 hade högerpartierna en agenda för
              att minska utanförskapet och få folk i jobb. Det ansågs så viktigt
              att vi inte längre skulle ha råd med våra sociala skyddsnät i
              form av sjukförsäkring eller a-kassa, så de försämrades kraftigt
              såväl innehållsmässigt som ersättningsmässigt. Att de sedan skulle
              försämras för att det skulle betalas skattesänkningar för de redan
              välbeställda är en annan fråga.
            </seg>
            <seg n="26b4fa6d">
              När det sedan blev finanskris hade man inte längre råd att rädda
              jobben eller minska utanförskapet, som egentligen ökade på grund
              av regeringens egen politik, utan nu skulle man i stället satsa
              på välfärden. Sedan blev det ett värnande om välfärdens kärna.
              Men det har också regeringspartierna nu lämnat. Man låter stora
              besparingsprogram slå igenom i vård, skola och omsorg, och man
              tvingar kommunerna till varsel om uppsägningar under paroller
              om att värna de långsiktigt hållbara statsfinanserna.
            </seg>
            <seg n="e59307cb">
              Troligtvis lär det blir en del skattehöjningar också på kommunal
              nivå. Det är både fegt och oansvarigt av regeringen att skjuta
              över sitt eget ansvar på förtroendevalda i kommuner och landsting
              för att de själva inte vill kopplas samman med effekterna av de
              beslut som de tvingar fram om besparingar i välfärden, om varsel
              och uppsägningar och eventuella skattehöjningar.
            </seg>
            <seg n="9f66b73c">
              Den enda fråga som regeringen nu har kvar är frågan om att värna
              hållbarheten i de långsiktiga statsfinanserna. Men den kan inte
              heller anses trovärdig längre, för om det nu hade varit sant hade
              man ju försökt att göra allt man kunnat för att undanta kommunsektorn
              från krisens effekter. Det hade varit en kassaskåpssäker investering.
              Även om det inte räddar jobben, vilket är absolut nödvändigt,
              hade pengarna åtminstone stannat i den offentliga sektorn, i det
              offentliga sparandet. Det hade dessutom varit det billigaste sättet
              av alla att rädda jobb, men den vägen valde man inte. Man valde
              inte möjligheten att skapa jobb och värna välfärden.
            </seg>
            <seg n="cc98a4b0">
              Regeringens politik känns alltmer som Mäster skräddare. Ja, ni
              känner till den där sagan om skräddaren som skulle sy en överrock
              åt kunden men som inte bidde en överrock utan en kostym som bidde
              en väst, och till slut bidde det en tummetott. Så är det också
              med regeringens politik. Det bidde inga jobb. Det bidde inget
              minskat utanförskap. Det bidde inget värnande om välfärden, inte
              heller om välfärdens kärna. Det bidde ingenting, utan det är frågan
              om statsfinansernas långsiktiga hållbarhet som man nu säger sig
              stå upp för. Men kan man göra det när man inte bryr sig om vare
              sig jobben, utanförskapet eller välfärden, för det är väl det
              som den långsiktiga hållbarheten i statsfinanserna faktiskt handlar
              om?
            </seg>
            <seg n="847d09ec">
              Herr talman! Varje dag kan vi se hur välfärden urgröps, hur kommunernas
              kostnader ökar. Kostnaderna för socialbidrag beräknas öka med
              28 procent i år. I Överkalix har kommunens utgifter för försörjningsstöd
              ökat med 71 procent i år, i Arvidsjaur med 69 procent. Och det
              kanske inte är att undra på när vi ser hur stora kullar av ungdomar
              står utan jobb och utan möjligheter till försörjning, när vi också
              kan se att det har skett nästan en fördubbling av antalet ungdomar
              i Sverige som i dag lever under det som kallas skälig levnadsnivå.
            </seg>
            <seg n="196dad0f">
              Kommunerna tvingas nu till varsel och uppsägningar, trots att
              behoven av välfärd varken upphör eller minskar vid en finanskris,
              snarare tvärtom. Redan i fjol minskade antalet anställda i kommuner
              och landsting med 12 000 personer, och i år har landstingen hittills
              varslat 1 900 fast anställda personer. Men det här är ju anställda
              som behövs. Det är lika nödvändigt, oavsett finanskris eller inte,
              att en elev får sin utbildning, att föräldrarna får omsorg om
              barnen medan de jobbar, att en äldre får nödvändig hjälp i sin
              vardag och en god omsorg. Och det är lika nödvändigt att ge vård,
              att genomföra operationer, oavsett finanskris eller inte, men
              vi ser hur varslen rullar in. Har någon i denna sal någonsin mött
              en sjuksköterska, barnskötare eller läkare som har sagt att man
              har för lite att göra? Nej, det tror jag inte.
            </seg>
            <seg n="d0706b8d">
              Nu är det alltmer tydligt att man låter de misstag som begicks
              under den stora 90-talsbesparingen återigen upprepas. Man låter
              barnen, de gamla, de sjuka och de anställda betala krisen. Regeringen
              säger till de förtroendevalda på kommunnivå: Prioritera! Men vilka
              är det som de ska prioritera? Är det de gamla, de sjuka eller
              är det barnen?
            </seg>
            <seg n="bfd75c5d">
              Vi i Vänsterpartiet och vi rödgröna väljer en annan väg. Vi försöker
              göra allt vad vi kan för att satsa på kommuner och landsting för
              att förhindra varsel och för att förhindra att krisen slår igenom
              på kommunal nivå.
            </seg>
            <seg n="ced700de">
              Vänsterpartiet föreslår en ökning av statsbidragen med 5 miljarder
              i år och ytterligare 7 miljarder nästa år. Vi föreslår också ett
              anställningsstöd. Dessutom menar vi att det är dags för ett generationslyft
              i välfärden, i äldreomsorgen. Därför skapar vi möjligheter för
              att redan anställda ska kunna få en adekvat utbildning. Det är
              en stor del av de anställda i äldreomsorgen i dag som inte har
              en yrkesutbildning. Den möjligheten skapar vi nu, samtidigt som
              vi ger unga som har gått ut omvårdnadsprogrammet eller komvux
              en chans till ett jobb. Men regeringen väljer i stället att räkna
              bort 25 000 anställda i offentlig sektor. Man väljer att ingenting
              göra. Det här är anställda som behövs varje dag, varje timme och
              varje sekund.
            </seg>
            <seg n="39cb6e43">
              I budgetdebatten i april presenterade Vänsterpartiet ett förslag
              om att Sverige skulle genomföra en new green deal, det vill säga
              investera i vår framtid, i vår utveckling och ställa om samhället
              i en grönare inriktning. Det skulle ge stora möjligheter till
              nya jobb och ett försprång gentemot andra länder samtidigt som
              vi skulle ta vårt ansvar i klimatfrågan. Detta har många andra
              länder också insett. Till exempel skulle vi kunna lära av Sydkorea
              där över 80 procent av satsningarna går till gröna investeringar.
            </seg>
            <seg n="d862f6a7">
              Vi föreslår i vårt budgetalternativ gröna investeringar som ger
              effekt både på kort och på lång sikt. Det är investeringar som
              måste göras, som är absolut nödvändiga om vi ska lyckas vända
              utvecklingen och rädda såväl jobb som klimat och miljö.
            </seg>
            <seg n="ef497377">
              Vi föreslår investeringar i nya järnvägar och banunderhåll. Vi
              behöver minska tågförseningarna. De kostar ungefär 4 miljarder
              per år.
            </seg>
            <seg n="459f13d3">
              Vi behöver satsa på spårtrafik i städerna och på kollektivtrafik
              såväl på landsbygd som i storstäder. Vi föreslår också en långsiktig
              satsning på höghastighetståg. Vänsterpartiets satsning på infrastruktur
              skapar ungefär, lågt räknat, 8 000 jobb per år.
            </seg>
            <seg n="71028e80">
              Vi lägger också fram ett flertal förslag för att underlätta bildandet
              av en vindkraftsindustri i Sverige. Vi har ett högt industriellt
              kunnande som kan tas till vara och utvecklas vidare inom vindkraftsområdet.
            </seg>
            <seg n="e5f0a9cb">
              Vi menar också att det måste till ett klimatlyft för bostäderna.
              Vi vill införa ett nytt investeringsstöd som ett sätt att möta
              bostadsbristen, göra stora energibesparingar och också pressa
              hyrorna nedåt eftersom stödet är kopplat till hyresnivån.
            </seg>
            <seg n="666775c9">
              Tillsammans med Socialdemokraterna och Vänsterpartiet har vi
              dessutom ett ROT-program som skapar möjligheter för såväl villaägare
              som bostadsrättsinnehavare att göra klimatsmarta lösningar i sina
              hem. Vi föreslår en klimatbonus. Vi förslår också ett ROT-avdrag
              för flerfamiljshus. Det är ett smart sätt att skapa jobb och bättre
              boendemiljöer och samtidigt möjliggöra energibesparingar. Med
              vårt gemensamma förslag skulle 40 00050 000 lägenheter kunna renoveras
              och 15 000 jobb skapas och det i en tid då var femte byggnadsarbetare
              beräknas vara arbetslös.
            </seg>
            <seg n="7167c157">
              Vi tre samarbetspartier föreslår dessutom ett rödgrönt fordonspaket.
              Vi vill på olika sätt stödja fordonsindustrin men samtidigt vara
              tydliga med att vi kommer att ställa hårdare krav på de fordon
              som säljs. Vi föreslår en skrotningspremie på 5 000 kronor och
              en extra premie för den som skrotar sin bil och köper en miljöbil.
              Vi föreslår en utbyggnad av nya bränslen, ett stöd för efterhandskonvertering
              och en möjlighet för tunga fordon att ställa om genom ett tillfälligt
              investeringsstöd för förnyelse av bussparken till förnybara bränslen.
            </seg>
            <seg n="5e29f603">
              Vi rödgröna vill ge alla unga en chans. De största kullarna i
              mannaminne lämnar gymnasiet samtidigt som vi har en arbetsmarknad
              som kraftigt viker och en massarbetslöshet som väntar runt hörnet.
              Vi tre föreslår därför ett brett ungdomspaket där vi mobiliserar
              alla goda krafter i samhället för att skapa möjligheter. Vårt
              gemensamma förslag innebär 36 500 platser i arbetsmarknadspolitiska
              insatser och utbildning. Det är insatser som kan ge effekt redan
              i sommar, till exempel 90 000 sommarjobb. De är välbehövliga.
            </seg>
            <seg n="bc8e27ec">
              Dessutom föreslår vi ett brett ungdomslyft för ungdomar som kommer
              ut på arbetsmarknaden, blir långtidsarbetslösa och behöver komplettera
              sina betyg. Vi föreslår också satsningar på komvux, kvalificerade
              yrkesutbildningar, högskola och ett traineeprogram i välfärden.
            </seg>
            <seg n="20d37faf">
              Vi menar också att Arbetsförmedlingen behöver extra resurser
              för att möta ungdomar med funktionsnedsättning.
            </seg>
            <seg n="1fbbb16c">
              Herr talman! Jag vill också kort ta upp betydelsen av en ansvarsfull
              a-kassa. Det är oansvarigt att bedriva en politik där människor
              får klara sin tid utan jobb på halva sin tidigare inkomst, vilket
              många får göra inom till exempel fordonsindustrin men också inom
              andra yrkesområden. Det är många som drabbas hårt nu när arbetslösheten
              ökar för varje dag. Den kommer snart att vara uppe i 12 procent.
              Det är många familjer och barn som tvingas leva fattigt på grund
              av regeringens politik. Kristdemokraterna som säger sig värna
              barnen straffar i stället barnen för att deras föräldrar blir
              arbetslösa.
            </seg>
            <seg n="24f72289">
              Vi menar att man ska ha en a-kassa som det är enkelt att gå med
              i och där avgifterna hålls låga, bland annat genom slopande av
              arbetslöshetsavgiften och ett återinförande av skatteavdraget
              för medlemskap i a-kassan. Vi föreslår dessutom en stegvis höjning
              av taket, först till 970 kronor och sedan till 990 kronor de 100
              första dagarna. Vi föreslår också en höjning av grundbeloppet
              med 100 kronor per dag. Det är ansvarsfullt. Samtidigt gör vi
              allt vi kan för att skapa jobb.
            </seg>
            <seg n="58aec0b3">
              Vänsterpartiets budgetalternativ ger fler jobb, mer välfärd och
              ett minskat utanförskap. Enligt riksdagens utredningstjänst skapar
              Vänsterpartiets budgetmotion 40 000 fler jobb redan i år och 50
              000 fler jobb 2011. Det ger en högre bnp-tillväxt samtidigt som
              det blir ett större offentligt sparande. Hushållens ekonomi förstärks
              genom att vi får fler jobb.
            </seg>
            <seg n="5ef5467f">
              Som en extra knorr, herr talman, skulle jag vilja tacka Moderaterna
              för deras analys av vår budgetmotion. Det är inte ofta en vänsterpartist
              har nytta av en moderat, men någon gång ska det väl hända. Analysen
              visar att halva Sveriges befolkning får högre inkomster med Vänsterpartiets
              politik jämfört med regeringens. Det är dessutom den halva som
              har lägst inkomster, till skillnad mot i Moderaternas egen politik.
              Men som sagt, tack moderater! Denna gång hade vi i alla fall nytta
              av er.
            </seg>
          </u>
          <note n="dc46283e">
            Jag yrkar bifall till reservationerna 2 och 4.
          </note>
          <note type="speaker" n="db76f919">
            Anf. 87 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-690d302c10f724d5-0" n="b9e84e39">
            <seg n="c1c7dba7">
              Herr talman! Vi har stora utmaningar framför oss och vi är mitt
              i en kraftig konjunkturnedgång och en allvarlig klimatkris. Vi
              i Sverige och i denna kammare måste göra allt vi kan för att lindra
              skadorna av den ekonomiska nedgången. Det stora problemet i dag
              är regeringens bristande vilja att vidta aktiva åtgärder för att
              möta problemen. Man verkar fortfarande hoppas att det ska lösa
              sig. Man verkar inte tro på politikens möjligheter att påverka
              och mildra skadorna av krisen och göra oss bättre rustade för
              framtiden.
            </seg>
            <seg n="48fefcb7">
              Klimatproblemet är mänsklighetens kanske största utmaning. Vi
              måste minska utsläppen av de klimatpåverkande gaserna. Det behövs
              stora investeringar som leder till utveckling och omställning
              till ett hållbart samhälle. Vi behöver storsatsa på morgondagens
              teknik och göra Sverige modernare. Det kan samtidigt ge både dagens
              och morgondagens arbetstillfällen. Tekniken för att kunna leva
              ett mer hållbart liv finns redan i dag. Den utvecklas snabbt där
              ute. Det är vilja här som krävs.
            </seg>
            <seg n="bf63824b">
              Genom att stödja en utveckling av teknik för effektivisering
              och förnybar energi och genom at skapa incitament för den traditionella
              industrin att utveckla grönare produkter som kommer att efterfrågas
              globalt kan Sverige ta en tätplats i utvecklingen.
            </seg>
            <seg n="5d0c4afe">
              Dessvärre verkar Sveriges regering vara helt blind för den möjligheten
              trots den omfattande globala diskussionen om behovet av omställning
              och möjligheterna med klimat- och energiinvesteringar för att
              häva lågkonjunkturen.
            </seg>
            <seg n="8bc8289b">
              En politik som kraftfullt minskar utsläppen av koldioxid skapar
              nya jobb och nya företag som kommer att göra både Sverige och
              Europa till vinnare när konjunkturen vänder. En sådan grön modernisering
              av industri och ekonomi kommer att förbättra både vår framtida
              välfärd och konkurrenskraft. Sverige och Europa kan ta ledningen
              här och driva utvecklingen och forma en grön framtid. Möjligheten
              att skapa en mer modern hållbar ekonomisk utveckling finns där.
            </seg>
            <seg n="e64186a3">
              Risken är att Sverige nu i stället hamnar kraftigt på efterkälken
              och missar både klimatmål och exportmöjligheter.
            </seg>
            <seg n="d23f0e59">
              Vi har lagt fram förslag i vår budgetmotion som innebär en grön
              omställning som skapar jobb och som stärker Sverige långsiktigt,
              bland annat genom investeringar i klimatsmart spårbunden infrastruktur,
              i energieffektiviseringar i bostäder och offentliga lokaler och
              i ett nytt och utvidgat klimatstöd till kommunerna.
            </seg>
            <seg n="4be30a8f">
              Vi har också flera tunga förslag gemensamt med Socialdemokraterna
              och Vänstern. Vi har en gemensam politik för de kommande åren
              där vi ser möjligheter i framtiden.
            </seg>
            <seg n="05d1d9ba">
              Herr talman! Vi har från Miljöpartiet, Socialdemokraterna och
              Vänsterpartiet föreslagit ett ROT-program med en stor satsning
              på att totalrenovera flerfamiljshus i miljonprogramsområdena där
              de stora behoven finns de som regeringen glömde bort när de utformade
              sitt ROT-förslag.
            </seg>
            <seg n="0a7e9b22">
              Förslaget kommer att leda till förbättrade boendemiljöer och
              till att fler kommer att vara beredda att renovera, bygga om och
              effektivisera sin energianvändning. Det är en satsning där väldigt
              många kan vara vinnare och som kan innebära tusentals fler jobb,
              en minskad klimatpåverkan och en ökad framtidstro.
            </seg>
            <seg n="0ccbf294">
              Det finns enormt stora renoveringsbehov i miljonprogramshusen
              i dag. Det rödgröna ROT-avdraget skulle leda till att energianvändningen
              kan minska samtidigt som sysselsättningen kan öka.
            </seg>
            <seg n="3a69f677">
              Eftersom flerfamiljshusen, särskilt i miljonprogramsområdena,
              är byggda under en så kort period sammanfaller hundratusentals
              lägenheters upprustningsbehov.
            </seg>
            <seg n="d0d3ff93">
              För landets villa-, radhus- och bostadsrättsägare har vi föreslagit
              att man tillför en extra klimatprofil på det nu gällande ROT-avdraget,
              en extra klimatbonus för dem som genomför energieffektiviseringar.
              Det är det perspektiv som regeringen helt glömde bort när de utformade
              sitt ROT-förslag.
            </seg>
            <seg n="d7153483">
              Vårt förslag till rödgrön ROT är tidsbegränsat för att få störst
              konjunkturstabiliserande effekt.
            </seg>
            <seg n="5ced3b4b">
              Den ekonomiska krisen har också drabbat fordonsindustrin hårt.
              Vi måste bidra till att ge möjligheter och incitament till en
              omställning som stärker svensk konkurrenskraft i stället för att
              passivt stå bredvid och vänta tills krisens vindar har blåst förbi.
              Det är vi i det rödgröna samarbetet beredda att bidra till.
            </seg>
            <seg n="befcbc13">
              Därför har vi föreslagit ett gemensamt paket för fler miljöfordon
              i Sverige som kan minska bilismens miljöpåverkan och samtidigt
              bidra till att vi når klimatmål och till att svensk fordonsindustri
              gynnas. Vi kommer att ställa hårdare krav på de fordon som säljs
              i Sverige framöver. Kostnaden för att äga och använda fordon med
              höga utsläpp måste öka, men vi måste också se till att vi gynnar
              en omställning och ge incitament till en positiv omställning och
              till framtidsmöjligheter i fordonsindustrin.
            </seg>
            <seg n="22c13923">
              Herr talman! Vi har bland annat föreslagit att förlänga miljöbilspremien.
              Vi har föreslagit en grön skrotningspremie på 20 000 om man ersätter
              den skrotade bilen med en ny miljöbil. Om bilen dessutom är tillverkad
              före 1989 föreslår vi att ytterligare 5 000 utgår.
            </seg>
            <seg n="18bc95f8">
              Vi föreslår att man bygger ut laddstationer för elbilar och pumpstationer
              för biogas. Vi föreslår att man ger möjlighet för människor som
              inte direkt kan byta till en miljöbil att bidra till bättre klimatpåverkan
              genom en konverteringspremie.
            </seg>
            <seg n="d8d0bb00">
              Vi föreslår också gemensamt från det rödgröna samarbetet omfattande
              och offensiva satsningar för att få ned den alarmerande höga ungdomsarbetslösheten.
              Med den politik som regeringen har är ungdomar i dag hänvisade
              till en ineffektiv och passiv förvaring i den så kallade ungdomsgarantin.
            </seg>
            <seg n="f8ba6046">
              Vi föreslår en utbyggnad av den reguljära utbildningen, av subventionerade
              anställningar och yrkesinriktad arbetsmarknadsutbildning.
            </seg>
            <seg n="5da45bcd">
              Miljöpartiet har tillsammans med Socialdemokraterna och Vänstern
              fört en politik för framtiden med offensiva satsningar på både
              jobb, utbildning och välfärd och för ekologisk hållbarhet i kontrast
              till den här regeringens passivitet inför jobbkrisen.
            </seg>
            <seg n="3ca12d89">
              Det krävs breda satsningar på utbildning och arbetsmarknadspolitiska
              program som har kvalitet. Den borgerliga regeringen har ju monterat
              ned arbetslöshetsförsäkringen. Den har blivit sämre, den har blivit
              dyrare och den har blivit mer orättvis. Under den största jobbkrisen
              i Sverige sedan 1990-talet står nu fler utan möjlighet till en
              omställningsersättning under den tid de söker nytt jobb.
            </seg>
            <seg n="245f8f7c">
              En halv miljon människor har lämnat a-kassan. Inte heller de
              som är kvar kan numera få en ersättning som det går att leva på.
              Enskilda individer i Sverige får bära bördan för jobbkrisen. De
              marginella små förändringar som regeringen har föreslagit nyligen
              och som riksdagsmajoriteten har ställt sig bakom återställer inte
              möjligheten för de arbetslösa att få ett rimligt omställningsstöd.
            </seg>
            <seg n="fdb48445">
              Regeringen säger sig vilja värna välfärdens kärnverksamhet. Det
              är tomt prat utan ett engagemang i de verksamheter man pratar
              om.
            </seg>
            <seg n="8e66cbd8">
              Kommunerna genomför just nu nedskärningar som drabbar barn och
              äldre. I den ekonomiska nedgångens spår hotas kvaliteten i den
              offentliga verksamheten. Konjunkturinstitutet har bedömt att det
              behövs 3 miljarder kronor ytterligare i år och 12 miljarder nästa
              år. Regeringen tillskjuter 7 miljarder 2010.
            </seg>
            <seg n="3e3f03e0">
              Kostnaderna i skola och barnomsorg utgör ungefär 40 procent av
              kommunernas totala kostnader. Det är naturligtvis stor risk att
              nedskärningarna kommer att drabba barnen.
            </seg>
            <seg n="716d1df8">
              På grund av de försämringar som har vidtagits i arbetslöshetsförsäkringen
              och sjukförsäkringen ökar också antalet personer som är försörjda
              med ekonomiskt bistånd, så kallat socialbidrag, kraftigt.
            </seg>
            <seg n="a03ed861">
              Det man drar in på i kommunerna när man hamnar i den här situationen
              är fritidsgårdar, ungdomsgårdar och extraresurser i skolan. Det
              är lärartjänster, kuratorer och kultur- och fritidssektorn.
            </seg>
            <seg n="e23b717a">
              Herr talman! Kommuner och landsting måste tillföras resurser
              så att nedskärningarna kan undvikas. Det är ett väldigt billigt
              sätt att upprätthålla efterfrågan i ekonomin. Under 90-talet minskade
              personaltätheten dramatiskt inom både barnomsorg och skola. Krisen
              slog hårt mot barnen den gången. Grundskolans totala kostnader
              minskade med 15 procent samtidigt som antalet grundskoleelever
              ökade med 17 procent.
            </seg>
            <seg n="7f6207ca">
              Att tillskjuta pengar till den offentliga sektorn är ett väldigt
              kostnadseffektivt sätt att rädda jobben. Regeringen säger att
              man vill undvika nedskärningar i välfärden och att man driver
              en ansvarsfull politik så att nedskärningar kan undvikas. Man
              gör ju precis tvärtom. De ekonomiska problemen skjuts nu över
              på kommunerna som tvingas till antingen skattehöjningar eller
              nedskärningar.
            </seg>
            <seg n="5c04e01f">
              Många ungdomar kommer under de närmaste åren att ha väldigt stora
              problem att få jobb. Deras första möte med arbetsmarknaden kommer
              att bli en besvikelse. Ungdomarna drabbas väldigt hårt när arbetsmarknaden
              försämras.
            </seg>
            <seg n="657d059c">
              Visstidsanställningar och vikariat minskar. De unga som precis
              har kommit in på arbetsmarknaden får kanske avsluta sina arbeten.
              Samtidigt blir det betydligt svårare att hitta sitt första arbete.
            </seg>
            <seg n="f6a08814">
              Vad gör regeringen? Den utökar antalet platser i den så kallade
              jobbgarantin för unga, som inte är en aktiv åtgärd. Det är bara
              en konsekvens av det ökade antalet arbetslösa ungdomar. Det finns
              stor risk att man fastnar i passivitet.
            </seg>
            <seg n="094eb6ba">
              Vi har föreslagit ett stort antal åtgärder som på ett aktivt
              sätt kan möta ungdomsarbetslösheten. Det är praktikplatser för
              unga akademiker. Vi föreslår att personer under 25 år också ska
              få möjlighet till starta-eget-stöd. Varför i hela fridens namn
              skulle man utesluta den gruppen?
            </seg>
            <seg n="8c6f0a18">
              Det behövs ett mer modernt och flexibelt angreppssätt än regeringens
              jobbgaranti för att möta ungdomsarbetslösheten. Man måste få ta
              del av jobbgarantin omedelbart. Tiden i passiv arbetslöshet är
              förödande och måste kortas. Regeln att det bara får vara tre månaders
              praktik eller utbildning för en ung arbetslös måste ändras.
            </seg>
            <seg n="55c2cfcb">
              Det handlar om att sätta in mer kvalitativa åtgärder och snabbare
              åtgärder. Det är alldeles förödande för en ung människa att vänta
              sex månader på någon som helst aktiv åtgärd.
            </seg>
            <seg n="c8cd54c1">
              Arbetsförmedlingen måste få möjlighet att redan från start möta
              unga människor på ett mer individuellt och flexibelt sätt och
              sätta in aktiva åtgärder snabbare.
            </seg>
            <seg n="35c5b70d">
              De verktyg som Arbetsförmedlingen har i dag är alldeles otillräckliga.
            </seg>
            <seg n="ca98e32a">
              Den maximala tiden för utbildning måste kunna ökas. En ung människa
              som i dag saknar en komplett gymnasie- eller grundskoleutbildning
              klarar inte att på tre månader läsa in en kompletterande utbildning.
            </seg>
            <seg n="1973262b">
              Risken för rundgång och en känsla av hopplöshet är stor bland
              ungdomar. Det är tydligt att det behövs väldigt många fler åtgärder
              för att stärka ungdomar som står långt från arbetsmarknaden.
            </seg>
            <seg n="37c68e4f">
              Det behövs en mer aktiv och framtidsinriktad politik. Det kan
              vi i det rödgröna samarbetet erbjuda.
            </seg>
          </u>
          <note n="367bde54">
            Jag yrkar bifall till reservationerna 3 och 4.
          </note>
          <note type="speaker" n="b22713d3">
            Anf. 88 STEFAN ATTEFALL (kd):
          </note>
          <u who="stefan_attefall_5bf196" xml:id="i-6de504a5a195eae9-0" n="b82a9d27" next="i-e995fbc9e7fe489b-0">
            <seg n="600b5f57">
              Herr talman! Även jag vill önska en glad, skön och avkopplande
              sommar när den infinner sig. Det kan vara lite olika när semestertiden
              kommer för talmannen, kammarens ledamöter och personalen.
            </seg>
          </u>
          <note n="9e1a11dd">
            Jag yrkar bifall till förslaget i finansutskottets betänkande
            nr 20.
          </note>
          <u who="stefan_attefall_5bf196" xml:id="i-e995fbc9e7fe489b-0" n="b82a9d27" prev="i-6de504a5a195eae9-0">
            <seg n="19f4cbf9">
              Som ett järnspett rakt in världsekonomins motor så kan man beskriva
              det tvärstopp som drabbade världsekonomin i höstas. När finansmarknaderna
              rasade samman var det länder som Tyskland, Sydkorea, Japan och
              Sverige som drabbades hårdast eftersom vi var exportberoende industriländer
              med mycket tung industri som var starkt beroende av att finansmarknaderna
              fungerade.
            </seg>
            <seg n="befc7eab">
              Nu har vi kanske kommit så långt att vi har fått ut järnspettet
              ur motorn, och motorn börjar hosta i gång. Vi vet ännu inte om
              ekonomin kommer att starta upp med full kraft eller drabbas av
              ytterligare motorstopp eller kanske hacka i gång på bara en av
              fyra cylindrar. De flesta bedömare verkar luta åt att ekonomins
              utveckling kommer att se ut som Nikesymbolen ni vet en snabb nedgång
              och därefter en långsam återhämtning.
            </seg>
            <seg n="3f66c968">
              Den ekonomiska vårpropositionen som vi nu har att behandla handlar
              om riktlinjer för den ekonomiska politiken. Vi ser en situation
              med kraftig fallande bnp i Sverige minus 4,2 procent i vårpropositionen
              samtidigt som prognoserna pekar på att arbetslösheten i år kommer
              att stiga till 9 procent. Då ska vi veta att arbetslösheten alltid
              ligger sent i konjunkturcykeln. När ekonomin börjar vända uppåt
              kommer vi att ha en period av fortsatt stigande arbetslöshet.
              Så ser sambanden och erfarenheterna ut. Riskerna för ytterligare
              allvarliga störningar på finansmarknaderna är stora. Exempelvis
              vet vi ännu inte hur oron i de baltiska länderna kommer att utveckla
              sig.
            </seg>
            <seg n="304399ae">
              Konjunkturinstitutet kom i dag med nya prognoser som visar på
              ännu dystrare siffror för innevarande år minus 5,4 procent och
              ändå en ökad tillväxt nästa år på 0,8 procent.
            </seg>
            <seg n="8f7bd05c">
              IMF, Internationella valutafonden, kom häromdagen med sina bedömningar
              som också visar på något sämre siffror än vårpropositionen.
            </seg>
            <seg n="9b2e1615">
              Dessutom ska vi komma ihåg att det i dag saknas en tydlig tillväxtmotor
              i världsekonomin. USA har stora inhemska problem, liksom Europa.
              Endast Kina verkar kunna utgöra ett draglok. Men då ska vi komma
              ihåg att Kina än så länge utgör bara en mycket liten del av världsekonomin.
            </seg>
            <seg n="c0b97f74">
              Dramatiken i den ekonomiska utvecklingen ser vi också i statsfinanserna
              från ett överskott på 135 miljarder kronor till ett underskott
              på 186 miljarder kronor på ett år. Även om vi räknar bort en massa
              engångseffekter och studerar det offentliga finansiella sparandet
              går vi från ett överskott på 80 miljarder till ett lika stort
              underskott mellan 2008 och 2009. För varje miljard som vi måste
              låna ökar vi alla svenskars skuldbörda med över 1 000 kronor per
              person.
            </seg>
            <seg n="37351c41">
              Den här dramatiska försämringen är möjlig att hantera därför
              att Sverige stod starkt rustat när vi mötte krisen. Vi hade god
              ordning i våra offentliga finanser och en relativt låg statsskuld.
              Men samtidigt visar dramatiken i siffrorna vikten av en ansvarsfull
              ekonomisk politik och hur farlig en lättsinnig politik är.
            </seg>
            <seg n="c5edd7df">
              Det är också viktigt att komma ihåg att den ekonomiska krisen
              slog till när vi hade ett starkt utgångsläge också på arbetsmarknaden.
              Uppemot 200 000 människor hade gått från bidragsförsörjning och
              arbetslöshet till ett arbete under alliansregeringens två första
              år vid makten. Trots dagens dystra arbetsmarknad var den totala
              arbetslösheten högre under den socialdemokratiska våren 2006 än
              vad den nu är. Ungdomsarbetslösheten var värre våren 2006 än våren
              2009. Detta säger jag för att visa på svensk ekonomis starka utgångsläge,
              inte för att förminska de stora problem som vi nu ser framför
              oss när den öppna arbetslösheten kommer att stiga och kanske nå
              uppemot 12 procent nästa år. Vi går alltså mot ungefär lika stora
              problem på arbetsmarknaden som vi hade i samband med krisen på
              90-talet.
            </seg>
            <seg n="8590b146">
              Herr talman! Alliansregeringens ekonomiska politik vilar på ett
              antal viktiga riktlinjer. Det handlar om fortsatta insatser mot
              effekterna av finanskrisen och ett fortsatt ansvarstagande för
              de offentliga finanserna. Vi måste dämpa effekterna av den djupa
              nedgången i världsekonomin och göra det lönsammare att arbeta
              och billigare att anställa.
            </seg>
            <seg n="883006d2">
              Osäkerheten om den ekonomiska utvecklingen gör att avvägningen
              av vilka åtgärder som är lämpliga att vidta måste göras med största
              noggrannhet. I de beslut som vi fattar i dag i riksdagen ryms
              satsningar på kommunsektorn på 17 miljarder kronor på tre år och
              ytterligare satsningar på arbetsmarknadspolitiken. I budgetpropositionen
              i september kommer regeringen att återkomma med fler överväganden
              utifrån de riktlinjer som jag har beskrivit. Då vet vi också lite
              mer om hur ekonomin utvecklas, och då vet vi lite mer om hur de
              offentliga finanserna utvecklas.
            </seg>
            <seg n="5e68b81a">
              Samtidigt som vi hanterar krisen måste vi agera långsiktigt.
              Satsningar sker på investeringar i infrastruktur och forskning,
              på upprustning av utbildningssystemet, på förbättringar av välfärden
              och riktade insatser till försummade grupper, exempelvis pensionärer
              med de lägsta inkomsterna.
            </seg>
            <seg n="5e13234b">
              Herr talman! Alliansregeringen har under de senaste åren vidtagit
              en rad åtgärder för att stimulera ekonomin och stabilisera finansmarknaderna.
              Kombinerat med effekterna från de automatiska stabilisatorer som
              finns i våra välfärdssystem och skattesystem har Sverige faktiskt
              de största finanspolitiska stimulanserna i hela OECD-området,
              långt mer än Frankrike, Danmark, Japan, Storbritannien, USA och
              Tyskland.
            </seg>
            <seg n="dbed7fc1">
              Internationella valutafonden har gjort en analys av svensk ekonomi.
              Chefen för delegationen, Peter Doyle, sade då enligt Tidningarnas
              Telegrambyrå att IMF inte håller med de svenska debattörer som
              hävdar att det nu är läge att kraftigt öka underskotten i de offentliga
              finanserna. Han sade att riskerna inte motsvarar vad man kan få
              ut av detta. Doyle konstaterade också att det handelsberoende
              Sverige drabbas hårt av den internationella konjunkturnedgången.
              Han sade också att regeringen får godkänt på punkt efter punkt.
              Regeringens penningpolitik, stabiliseringsåtgärder och budgetförändringar
              får beröm. Han sade: Det är svårt att se hur de skulle ha hanterat
              situationen bättre.
            </seg>
            <seg n="922df4cc">
              Nu tycker oppositionen att vi ska öka budgetunderskotten ytterligare.
              De tar stöd av en del forskare och ekonomer som rekommenderar
              lite ytterligare finanspolitiska stimulanser. Men dessa ekonomer
              lägger samtidigt till att det ska vara tillfälliga åtgärder som
              snabbt tas tillbaka när konjunkturen vänder.
            </seg>
            <seg n="51a90c36">
              Min fråga till er socialdemokrater är om ni tänker sänka a-kassan
              om något år om vi här i riksdagen nu skulle följa er reservation.
              Eller är det så att ni lyssnar på ekonomer när de säger A men
              inte B?
            </seg>
            <seg n="a71bf9cf">
              Lars Calmfors, som plötsligt har blivit er ekonomiska guru, hånade
              ni tidigare när han förordade exempelvis en reformering av a-kassan
              ungefär på det sätt som regeringen har gjort. Calmfors hyllar
              också regeringens jobbskatteavdrag, men det gör inte ni, eller?
            </seg>
            <seg n="7b6b6b1f">
              Vi från regeringssidan säger också att vi har gjort mycket. Vi
              säger också att mer kanske bör göras. Men vi säger också att man
              måste vara försiktig, dels för att det ekonomiska läget är mycket
              osäkert, dels för att all erfarenhet visar att det är oerhört
              svårt att ta tillbaka utgiftsökningar när ekonomin vänder och
              det blir bättre tider. Vi inom alliansen är helt enkelt rädda
              för att vi likt många andra länder skulle föröda våra statsfinanser
              under den krisen och sedan tvingas till mycket bekymmersamma och
              stora saneringar av ekonomin under många år med försämrad äldreomsorg,
              sjukvård och skola som följd.
            </seg>
            <seg n="46a991e0">
              Herr talman! Mot den ansvarsfulla politik som alliansen för står
              en splittrad rödgrön allians. I det betänkande som vi har att
              fatta beslut om i dag, om riktlinjer för den ekonomiska politiken,
              har vänsteralliansen lyckats samla ihop sig i en reservation om
              några delfrågor. Men om de stora ekonomisk-politiska frågorna
              är man djupt splittrad.
            </seg>
            <seg n="282e5e85">
              I fråga om grundläggande fundament som synen på målen för penningpolitiken
              och Riksbankens oberoende är ni i vänsteralliansen splittrade
              i era uppfattningar, likaså i synen på överskottsmål och utgiftstak,
              om vi ska ha en förmögenhetsskatt eller inte och hur mycket och
              på vilket sätt som ni vill satsa på kommunsektorn. Ni är ense
              om att höja skatterna för vanligt folk, men oense om med hur mycket.
              Ni är ense om att den offentliga sektorn ska svälla, men oense
              om hur mycket. Uppräkningen kan fortsätta länge till. Tar vi in
              EU- och utrikespolitiken eller andra områden i sammanhanget kan
              uppräkningen fortsätta i all oändlighet.
            </seg>
            <seg n="fc88da6b">
              När Miljöpartiet stöder regeringens politik, går Socialdemokraterna
              och Vänsterpartiet emot. När Socialdemokraterna stöder regeringens
              politik skriker Vänsterpartiet nej. Så är det i fråga efter fråga.
            </seg>
            <seg n="b6be6184">
              Ja, men vi kommer att bli överens inför valet 2010, säger man
              då på vänstersidan. Ja, kanske det, men då måste fler av er överge
              er politik i grundläggande ekonomisk-politiska frågor. Vad säger
              vänsterväljarna när Ulla Andersson i valrörelsen ska försvara
              den nuvarande penningpolitiska regimen? Eller tänker Socialdemokraterna
              backa från den breda enighet som vi har i dessa viktiga frågor
              här i riksdagen?
            </seg>
            <seg n="f984c337">
              Fru talman! Låt mig ta ett exempel där Socialdemokraterna och
              Vänsterpartiet däremot är ganska överens men där Miljöpartiet
              är emot, nämligen förmögenhetsskatten. Det är också en ganska
              populistisk fråga där många väljare tror att en sådan skatt drabbar
              bara de rika och att det är höjden av rättvisa och ett uttryck
              för solidaritet och ansvarstagande i svåra ekonomiska tider att
              återinföra den.
            </seg>
            <seg n="11a3bd67">
              Alliansregeringen avskaffade den skatten eftersom vi är övertygade
              om att den minskar tillgången till riskvilligt kapital, minskar
              förutsättningarna för växande företag och driver ut kapital ur
              landet och som då alltså inte verkar i Sverige. Skatteverket bedömer
              också att ungefär 500 miljarder svenska kronor finns placerade
              utomlands, i stor utsträckning som en effekt av förmögenhetsskatten.
            </seg>
            <seg n="7ef8b04a">
              Förre LO-ekonomen P.-O. Edin utredde bland annat förmögenhetsskatten
              och konstaterade att den förstör mer än skapar välfärd, och Skatteverkets
              generaldirektör Mats Sjöstrand sade för något år sedan att det
              inte är de förmögna som beskattas.
            </seg>
            <seg n="a25e8ddf">
              Nu föreslår Socialdemokraterna ett återinförande av förmögenhetsskatten.
              Det handlar om 1 procents förmögenhetsskatt för den som har tillgångar
              på över 2 miljoner och om 2 procents förmögenhetsskatt för den
              som har tillgångar på över 5 miljoner. Vänsterpartiet vill ta
              ut ännu mer, medan Miljöpartiet tycker att regeringens politik
              här är klok.
            </seg>
            <seg n="3cac5eec">
              Vad är då förmögenhetsskatten? Ja, låt oss lite grann syna den
              i sömmarna och se hur den såg ut under Socialdemokraternas tid.
              I praktiken är det fråga om en ny fastighetsskatt. Den som exempelvis
              har en fastighet som är taxerad till 2 miljoner kronor och som
              har amorterat färdigt på sitt hus drabbas nämligen av en förmögenhetsskatt.
            </seg>
            <seg n="2c63f48d">
              För några år sedan lärde jag känna en pensionär, en änkeman,
              i Enskede. Under en mycket lång tid har han bott i sitt hus som
              ligger i Gamla Enskede och som nu har ett taxeringsvärde som säkerligen
              nått upp till 3 miljoner för några år sedan över 2 miljoner. Den
              här mannen, en ganska vanlig pensionär med måttliga inkomster,
              ska alltså plötsligt betala 20 00030 000 kronor i extra skatt
              bara därför att han bor kvar i det hus där han mycket länge bott.
              Är detta rimligt?
            </seg>
            <seg n="be472e4c">
              Socialdemokraternas förmögenhetsskatt innebar att elva av tolv
              aktiemiljardärer slapp betala denna skatt. En av dem var Stefan
              Persson, ägaren av H &amp; M. Hade han fått betala skatt enligt regelverket
              och inte fått undantag hade han fått betala 1,5 miljarder kronor
              i förmögenhetsskatt. Stefan Persson fick alltså över 1 miljard
              i skattesänkning.
            </seg>
            <seg n="be49655f">
              Det kan det vara bra att komma ihåg när Socialdemokraterna kör
              med sin vänsterretorik på området. Ska Stefan Persson slippa den
              här skatten? Ska han undantas från denna skatt? Varför ska han
              få undantag men inte pensionären, änkemannen, i Enskede? Man kan
              också komma undan fastighetsskatten, som inte slår lika för alla.
              Köper man rätt typ av aktier ska man slippa betala skatt.
            </seg>
            <seg n="207342ca">
              Köper man en herrgård, inte en villa, på landet kan man också
              komma undan skatten. Så gjorde Investors Claes Dahlbäck som ett
              år tjänade 37 miljoner kronor och köpte ett gods för 20 miljoner.
              Sedan deklarerade han noll i förmögenhet. Därmed slapp han förmögenhetsskatten.
            </seg>
            <seg n="ecfcf986">
              Man kan också byta en villa mot en bostadsrätt kanske samma kostnad.
              Men skattesystemet gör att bostadsrätten i stor utsträckning slipper
              förmögenhetsvärdet. På så sätt kan man komma undan det hela.
            </seg>
            <seg n="0b6de0f6">
              Eller också kan man placera sina pengar i en fastighet i utlandet.
              Då slipper man betala fastighetsskatt. Man kan också placera sina
              pengar i konst eller i ädla metaller och stenar. Men Gud nåde
              den som har pengarna i sin villa eller som köper aktier på börsen
              eller driver och äger företag på ett sätt som vi tycker vore normalt
              och sunt!
            </seg>
            <seg n="2d5c103d">
              Det här visar hur orimlig förmögenhetsskatten är och hur orättvist
              den skatt slår som Socialdemokraterna av retoriska skäl gärna
              pratar högt om men som de i praktiken säkerligen själva inser
              inte är hållbar.
            </seg>
            <seg n="c1a3072f">
              Fru talman! På den ena sidan har väljarna en alliansregering
              som tar ansvar för Sverige och våra offentliga finanser och som
              försöker dämpa krisens effekter och rusta Sverige att stå starkt
              när konjunkturen vänder.
            </seg>
            <seg n="09f1779d">
              På den andra sidan finns en splittrad opposition som har två
              saker gemensamt: De vill kraftigt höja skattetrycket. De är beredda
              att föröda de offentliga finanserna genom en ansvarslös överbudspolitik.
              Dessutom försöker de få människor att tro att det finns enkla
              mirakelkurer som skulle göra att Sverige kunde gå torrskott genom
              en världsvid våg av ekonomisk kris.
            </seg>
            <seg n="9c49dbd3">
              Valet är tydligt!
            </seg>
          </u>
          <note type="speaker" n="f185928f">
            Anf. 89 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-9621013bc89a1eca-0" n="4bbb817e">
            <seg n="9f994289">
              Fru talman! Stefan Attefall slickade i sig berömmet för vad han
              kallar för regeringens penningpolitik. Jag kan instämma i berömmet
              av penningpolitiken, men jag är väldigt glad över att regeringen
              inte har något som helst inflytande över denna. En oberoende riksbank
              är väldigt viktigt. Riksbanken har tagit ett stort ansvar och
              varit mycket aktiv och ansvarsfull under den här ekonomiska krisen.
              Jag skulle önska att jag kunde säga detsamma om regeringen.
            </seg>
            <seg n="bc2cbc3e">
              Jag skulle vilja ta upp en fråga som Kristdemokraterna numera
              aldrig talar om: pensionärernas situation i Sverige. Denna mandatperiod
              är unik på så sätt att hela pensionärsgruppen känner sig mycket
              upprörd över det som inträffat i skattepolitiken. I valrörelsen
              2006 varnade vi för att den borgerliga alliansen skulle införa
              en pensionärsskatt pensionärer skulle beskattas hårdare än löntagare.
              Jag ska erkänna att vi inte lyckades med det budskapet. Folk trodde
              oss inte. Men nu har landets pensionärer upptäckt att det varje
              månad för en pensionär blir 6001 000 kronor mer i skatt än det
              blir för en löntagare.
            </seg>
            <seg n="7ddefdd3">
              Samtidigt ökar arbetslösheten kraftigt. Därmed riskeras de framtida
              pensionerna, och vi riskerar att under en lång tid ha en börda
              på pensionssystemet om människor inte kommer i arbete.
            </seg>
            <seg n="a0482786">
              Det är en väldigt allvarlig situation som ni har skapat när det
              gäller, tycker jag, diskrimineringen av landets pensionärer. Hur
              tänkte ni? Kan du, Stefan Attefall, beskriva detta?
            </seg>
            <seg n="12883e24">
              Vidare har vi det här med vallöften från Kristdemokraterna. Ni
              lovade sänkt bensinskatt, men det blev höjd bensinskatt. Pensionärernas
              villkor skulle förbättras, men de blev sämre. Fastighetsskatten
              skulle avskaffas, men den bytte bara namn. Ni sade också att välfärden
              skulle få mer resurser. Ändå minskar nu resurserna till äldreomsorgen
              och skolan mycket kraftigt.
            </seg>
            <seg n="8a95400e">
              Stefan Attefall, du valde att med lånade pengar sänka skatten
              med 15 miljarder kronor i stället för att satsa på vården och
              skolan. Hur tänkte ni då i det kristdemokratiska partiet?
            </seg>
          </u>
          <note type="speaker" n="7156aa50">
            Anf. 90 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-4cacb4c1bae86742-0" n="b82a9d27">
            <seg n="45d1e9a3">
              Fru talman! Jag citerade tidigare här IMF:s Peter Doyle. Det
              handlade om regeringens politik stabiliseringspolitik, budgetpolitik
              och penningpolitik i alla delar som jag läste upp. Det är svårt
              att se hur regeringen bättre skulle kunna ha hanterat situationen,
              säger Doyle. Det är möjligt att jag var alldeles för otydlig när
              jag citerade Doyle, men det är i alla fall det man från IMF:s
              sida säger.
            </seg>
            <seg n="5f609618">
              Vidare gäller det synen på jobbskatteavdraget, som varit effektivt
              när det gäller att bidra till en bättre fungerande arbetsmarknad
              och till att få fler människor i arbete. Lars Calmfors, Thomas
              Östros nya ekonomisk-politiska guru, säger samma sak. Också Erik
              Åsbrink, som sitter med i Finanspolitiska rådet, tycker att jobbskatteavdraget
              är en viktig och effektiv metod för att långsiktigt stimulera
              fram fler jobb i svensk ekonomi. LO-ekonomerna är inne på samma
              resonemang.
            </seg>
            <seg n="a70e422a">
              Däremot är det riktigt att vi också behöver rikta skattesänkningar
              till våra pensionärer. Vi har tagit ett första steg. Vi kristdemokrater
              kommer att arbeta för att ytterligare steg tas när vi kan skapa
              ett ekonomiskt utrymme för det.
            </seg>
            <seg n="78344eb1">
              I valrörelsen fanns det många krav i frågor som vi har drivit.
              Ett av de mest framgångsrika exemplen är att vi för den äldre
              mannen, änklingen, i Enskede faktiskt har skapat trygghet och
              lugn och ro. Han var livrädd för de skenande taxeringsvärdena
              under Thomas Östros tid i regeringen. Nu vet han vad som gäller:
              en fastighetsavgift på maximalt ca 6 000 kronor per år. Den här
              mannen är alltså livrädd för att Thomas Östros ska komma tillbaka
              till makten, för då blir det betydligt svårare för mannen att
              behålla huset. Kanske tvingas han flytta under de sista åren i
              livet.
            </seg>
          </u>
          <note type="speaker" n="03568d82">
            Anf. 91 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-9621013bc89a1eca-1" n="4bbb817e">
            <seg n="959de020">
              Fru talman! För oss är det viktigt med en fastighetsskatt som
              människor kan känna trygghet inför. Vi har lagt fram ett förslag
              om att bara villor som är värda 7 miljoner och mer får höjd fastighetsskatt.
              Jag tror att de flesta tycker att det är rimligt eftersom det
              då handlar om relativt lyxiga fastigheter. För övriga blir det
              ungefär som det är i dag.
            </seg>
            <seg n="c9c0cbaa">
              Hur var det med skattesänkningarna till pensionärerna? En genomsnittlig
              pensionär fick 68 kronor i månaden i skattesänkning. För det slår
              sig Stefan Attefall och Kristdemokraterna för bröstet.
            </seg>
            <seg n="7f9bb54b">
              Bara på inkomsten har Stefan Attefall själv fått en skattesänkning
              med 13 000 kronor i år då med lånade pengar! Vad är rim och reson
              i detta? Kristdemokraterna, som ju har en tradition att åtminstone
              tala om pensionärerna, har nu slutat tala om dessa. I stället
              riktar man i praktisk politik udden mot dem som hela livet arbetat.
              De ska bestraffas med högre skatt när de går i pension. Och detta
              skulle skapa så många jobb!
            </seg>
            <seg n="6921e370">
              Men vi har nyss fått en beskrivning av att 300 000 jobb försvinner
              i Sverige. Och inte bara det, för också långtidsarbetslösheten
              och utslagningen från arbetsmarknaden ökar kraftigt. Konjunkturinstitutet
              säger att hundra tusen människor inte kommer tillbaka till arbetsmarknaden.
              Hur effektivt var jobbskatteavdraget? Det skapade klyftor, men
              det skapade inga jobb.
            </seg>
            <seg n="762807fe">
              Hur tänkte du, Stefan Attefall, när det gäller välfärden? Jag
              vill veta hur du tänkte när det gäller pensionärerna där har du
              inte svarat. Jag undrar också hur du tänkte när det gäller kommunerna
              och framför allt äldreomsorgen och skolan. Och hur tänkte du när
              du bestämde dig för att som gruppledare i finansutskottet föreslå
              att vi sänker skatten med 15 miljarder kronor med lånade pengar
              detta år, 2009, men ger inte ytterligare en krona till sjukvården,
              äldreomsorgen och skolan? Den prioriteringen är väldigt viktig.
            </seg>
            <seg n="ea61102e">
              För oss socialdemokrater är det så att välfärden nu måste gå
              först. Nu sparas det runt omkring i landsting och kommuner. Då
              har man inte råd att sänka skatten. Då måste man satsa på att
              de äldre får en bra äldreomsorg och att barnen får en bra skolgång.
              Hur tänkte ni, Stefan Attefall?
            </seg>
          </u>
          <note type="speaker" n="4ad52086">
            Anf. 92 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-4cacb4c1bae86742-1" n="b82a9d27">
            <seg n="1c0d1876">
              Fru talman! Fastighetsskatten ska skapa trygghet, säger Thomas
              Östros. Ja, det är nog många villaägare som inte kände tryggheten
              när Thomas Östros satt vid regeringsmakten och de såg taxeringsbesked
              och fastighetsskatt skena. Nu vill Thomas Östros införa en förmögenhetsskatt
              för dem som har exempelvis hus som är taxerade till mer än 2 miljoner
              kronor, om man exempelvis råkar vara i stort sett skuldfri. Det
              är ett dråpslag mot de villaägare, ofta äldre människor, som faktiskt
              har gjort som vi politiker tycker att man ska göra, det vill säga
              jobbat hårt i hela sina liv, betalat av sina skulder och därmed
              skapat sig bättre, trodde de, lägre omkostnader på ålderns höst.
              Då drabbas de av förmögenhetsskatt på kanske 20 00030 000 kronor
              av Thomas Östros. Det är inte trygghet.
            </seg>
            <seg n="75c97842">
              Pensionärerna behöver vi sänka skatten för. Men den skattesänkning
              vi gjorde det här året hade sin största tyngdpunkt på de pensionärer
              som hade de lägsta inkomsterna. De låg först i prioriteringsordning
              för oss. För de människorna handlade det om drygt 200 kronor per
              månad.
            </seg>
            <seg n="15747506">
              Sedan måste man skilja på långsiktiga effekter på ekonomins funktionssätt
              och på konjunktureffekter. Det trodde jag också att en finansministerkandidat
              från Socialdemokraterna kunde göra. Jobbskatteavdraget har långsiktiga
              effekter. Det säger alla ekonomer. Även de ekonomer som Thomas
              Östros hyllar i vissa avseenden säger detta, och borde då kunna
              påverka Thomas Östros världsbild.
            </seg>
            <seg n="ea26a788">
              Kommunerna har fått ökade resurser. Vi har i budgeten för 2009
              lagt fram förbättringar för kommunsektorn i form av minskade kostnader
              och ökade bidrag på 30 miljarder kronor under en treårsperiod.
              Nu kom det ett paket med ytterligare 17 miljarder under en treårsperiod.
              Vi kan behöva göra ytterligare insatser. Situationen för kommunsektorn
              är mycket besvärlig. Men säg inte att vi inte har gjort ganska
              stora ansträngningar för att försöka skydda kommunerna från de
              försämrade ekonomiska förutsättningar de har!
            </seg>
            <seg n="39ea71f1">
              Påståendet att vi inte ger en krona till sjukvård och äldreomsorg
              är ju helt felaktigt. Men vi kan inte springa runt att vi har
              en global ekonomisk kris som slår in även över svenska kommuner
              och landsting.
            </seg>
          </u>
          <note type="speaker" n="e33c1d1f">
            Anf. 93 ULLA ANDERSSON (v) replik:
          </note>
          <u who="ulla_andersson_97add8" xml:id="i-3daabdb1cee1d6b2-1" n="2d1fd052">
            <seg n="15dae2a4">
              Fru talman! När oppositionen pratar om att göra allt vad vi kan
              för att värna välfärden, för att inte lärare ska varslas och sägas
              upp, för att barnen i förskolan ska få behålla sin personal och
              för att de äldre i äldreomsorgen ska känna trygghet säger Stefan
              Attefall lite föraktfullt: Oppositionen låter offentlig sektor
              svälla.
            </seg>
            <seg n="56da792e">
              Det visar på en viss värdering, tycker jag, i Kristdemokraternas
              nya inriktning av sin politik. Det kanske också är därför de inte
              enbart har slutat prata om pensionärerna, de äldre. De har dessutom
              slutat prata om de fattiga barnen.
            </seg>
            <seg n="09e26acf">
              Under den här regeringsperioden har vi fått drygt 140 000 fler
              fattiga i Sverige, och det var innan finanskrisen slog till. Andelen
              fattiga barn har ökat kraftigt, och det handlar framför allt om
              barn till ensamstående föräldrar och barn i familjer med utländsk
              härkomst.
            </seg>
            <seg n="5f23091a">
              Dessutom låter ni nu besparingarna slå igenom helt och hållet
              i kommunsektorn. Det betyder att det är många barn som får skiljas
              från sin förskolepersonal, det är många barn som inte kommer att
              få återse sin lärare när sommarlovet är slut, och det är många
              äldre som inte kommer att få återse sin hemtjänstpersonal.
            </seg>
            <seg n="5ae1564c">
              Det är ett val Kristdemokraterna har gjort. Kristdemokraterna
              kunde till exempel, i stället för att låta högavlönade män få
              skattelättnader för att de inte själva orkar städa sin toalett,
              ha låtit 10 000 barn få behålla sin barnskötare i förskolan. Det
              är ett tydligt val som Kristdemokraterna här har gjort. Man kan
              undra varför.
            </seg>
            <seg n="3b92f6dd">
              Ni skulle också ha kunnat välja att mildra effekterna totalt
              i kommunsektorn genom att tillskjuta 5 miljarder som saknas enligt
              Konjunkturinstitutet. Men i stället valde ni att sänka skatterna
              nu här med 15 miljarder. För bara en tredjedel av pengarna kunde
              ni ha behållit barnskötare, undersköterskor, sjuksköterskor och
              lärare, men ni valde någonting annat.
            </seg>
          </u>
          <note type="speaker" n="0e9dc214">
            Anf. 94 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-4cacb4c1bae86742-2" n="b82a9d27">
            <seg n="16e017fe">
              Fru talman! Det är intressant med Vänsterpartiet som påstår att
              vi sänker skatten i stället för att satsa på välfärden, och så
              ger man sken av att man hade mer pengar än vi andra efter höstens
              budget den budget vi antog då. Men ni hade ju samma saldo. Socialdemokraterna,
              Vänsterpartiet och Miljöpartiet hade ungefär samma saldo som regeringen.
              Skillnaden var: Ja, vi sänkte skatten mer än ni gjorde, särskilt
              Vänsterpartiet som ville höja skatten kraftigt. Men ni hade högre
              utgifter, högre bidrag. Det innebar att ni inte hade mer resurser
              i plånboken inför den kris som vi nu brottas med.
            </seg>
            <seg n="880a90fa">
              I stället föreslår ni ökade utgifter på en rad områden vilket
              kommer att leda till ett större budgetunderskott. Många av de
              åtgärder ni föreslår är också klart ineffektiva.
            </seg>
            <seg n="9459bd8e">
              Vänsterpartiet och särskilt Ulla Andersson tycker jag är duktiga
              att beskriva många av de problem som människor har i vårt land.
              Det ska hon ha all heder för. Det finns många problem att peka
              på. Det finns fattigdom bland barn. Det finns pensionärer som
              har det mycket besvärligt. Det finns framför allt människor med
              arbetslöshet som har det mycket jobbigt och kommer att ha det
              jobbigt under de kommande åren.
            </seg>
            <seg n="fc7d3632">
              Men vilken är nyckelfrågan i sammanhanget, både för att den enskilda
              individen och för att kommuner och landsting ska ha bättre resurser?
              Jo, det är att människor kommer i arbete. Och frågan är då: Leder
              Vänsterpartiets politik till fler människor i arbete? Ja, leder
              höjda skatter till att fler människor kommer i arbete? Svar nej.
              Leder avskaffande av skattesubventionen för hushållstjänster till
              att fler människor kommer i arbete? Nej, tvärtom. Det blir ju
              färre människor i arbete, mindre skatteintäkter för kommunsektorn
              och mindre resurser för att hjälpa de människor som har det mycket
              bekymmersamt. Dessutom är det märkligt att partier av Vänsterpartiets
              karaktär, som talar om jämställdhet, säger att vi ska göra en
              riktad skattesubvention för manliga arbetare men inte för de många
              kvinnor som jobbar i de mer hushållsnära tjänsterna, som man brukar
              räkna dem till. Det är en mycket märklig prioritering från Vänsterpartiets
              sida.
            </seg>
          </u>
          <note type="speaker" n="8aebb1cf">
            Anf. 95 ULLA ANDERSSON (v) replik:
          </note>
          <u who="ulla_andersson_97add8" xml:id="i-3daabdb1cee1d6b2-2" n="2d1fd052">
            <seg n="9ebf7b41">
              Fru talman! Det handlar väl om hur vi vill använda de gemensamma
              resurserna. Man kan ju använda skatteintäkter för att skapa arbetstillfällen.
              Det är den linje som Vänsterpartiet har valt. Vi har valt att
              använda de skatteintäkter vi har till exempel till att anställa
              fler i skolan, förskolan och äldreomsorgen men också till att
              göra nödvändiga investeringar i infrastruktur, klimatomställningar
              och så vidare. Vår politik, visar det sig, skapar till exempel
              40 000 fler jobb än den politik Stefan Attefall representerar
              här i kammaren i år.
            </seg>
            <seg n="f2ef673f">
              Vi har en politik för fler människor i arbete och på så vis också
              en politik som faktiskt skapar en mer långsiktig hållbarhet i
              statsfinanserna.
            </seg>
            <seg n="e60a0ed3">
              Men Stefan Attefall, vad har ni då gjort för att minska fattigdomen,
              som du nu pratar om och säger att den är ett problem? Det visar
              sig ju tydligt att er politik faktiskt har sett till att det har
              blivit fler fattiga människor i Sverige under de här åren, och
              det till och med innan finanskrisen hade slagit till, innan alla
              människor som nu blir arbetslösa tvingades leva på en kraftigt
              försämrad a-kassa och innan de försämringar som ni gjorde i sjukförsäkringen
              slog igenom. Ni har ju medvetet bidragit till en kraftig ökning
              av antalet fattiga människor i Sverige. Det är en medveten politik.
            </seg>
            <seg n="dd61fb6b">
              Ni kunde ha gjort annorlunda. Ni kunde till exempel ha gjort
              som Vänsterpartiet, som i stället kraftigt ökar inkomsterna för
              de 50 procent av Sveriges befolkning som har de lägsta inkomsterna.
              Ni har ju valt tvärtom och i stället satsat på de grupper i samhället
              som redan har det gott ställt. Det har ju varit er prioritering,
              och därmed har ni också svikit de fattiga barnen i Sverige, de
              som i dag skulle behöva en satsning på skolan, att få kunna behålla
              sin personal i förskolan, och som skulle behöva ha föräldrar som
              känner någon form av trygghet om arbetslösheten slår till eller
              om man blir sjuk.
            </seg>
          </u>
          <note type="speaker" n="f8d4e4d4">
            Anf. 96 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-4cacb4c1bae86742-3" n="b82a9d27">
            <seg n="f7699f9d">
              Fru talman! Ett av de mest effektiva sätten att använda skattekronor
              för att skapa fler jobb är faktiskt att sänka just kostnaderna
              för de tjänster som människor köper och betalar ur sin privata
              plånbok. Det innebär att ROT och RUT, som de kallas, är bland
              de mest effektiva sätten att skapa arbete. Det är bland annat
              därför man också har haft ROT med reparation, ombyggnad och tillbyggnad.
              Och det vill Vänsterpartiet ha.
            </seg>
            <seg n="0239cfe7">
              En man som målar ska ha sänkt skatt för att utföra den tjänsten
              till ett hushåll, men om en kvinna däremot städar samma hus ska
              det inte vara så. Det är en mycket märklig prioritering.
            </seg>
            <seg n="071e2bfd">
              Men detta är alltså ett effektivt sätt att skapa fler arbetstillfällen.
            </seg>
            <seg n="6a1cf847">
              Ulla Andersson säger att vi skulle ha skapat en sämre situation
              för människor under vår regeringstid. Jag skulle vilja peka på
              alla de människor som har gått från bidragsförsörjning till arbete.
              Det handlar om uppemot 200 000 människor under de första två åren.
              Deras familjer och hushåll har fått mycket bättre ekonomi tack
              vare att de kan försörja sig på arbete.
            </seg>
            <seg n="e1b29dc3">
              Däremot har det funnits en negativ utveckling i många avseenden.
              Vi har sett hur förmögenhetsskillnader och inkomstspridning har
              ökat under en tid då också Vänsterpartiet varit med och påstått
              sig ta ansvar för regeringspolitiken.
            </seg>
            <seg n="e98f9865">
              Men vad är alternativet till den förda politiken? Det är att
              chockhöja skatterna, avskaffa vår oberoende riksbank, ändra målet
              för penningpolitiken etcetera, på område efter område. Det skulle
              skapa större osäkerhet och förvärra den ekonomiska krisen, och
              fler människor skulle bli arbetslösa. Skulle det leda till större
              rättvisa? Jag är övertygad om att det inte skulle göra det.
            </seg>
          </u>
          <note type="speaker" n="777841be">
            Anf. 97 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-690d302c10f724d5-1" n="b9e84e39">
            <seg n="7c86d443">
              Fru talman! Stefan Attefall talade i sitt anförande om att det
              krävs tillfälliga stimulansåtgärder för att komma till rätta med
              den ekonomiska krisen. Jag tror att du sade att det var ett problem
              att Socialdemokraterna lyssnade bara på A men inte på B vad gäller
              ekonomer. Det stora problemet i det här landet är att ni lyssnar
              på varken A eller B vad gäller ekonomers råd.
            </seg>
            <seg n="41d3a691">
              Vad har ni gjort som är tillfälliga åtgärder? Är det era skattesänkningar
              som är tillfälliga? Det är er tydligaste stimulansåtgärd i er
              egen argumentation. Om du ska leva upp till det där: Vad är det
              ni har gjort som är tillfälliga konjunkturstimulerande åtgärder?
              Inte ens den mest klockrena stimulansåtgärden, ROT-avdraget, gör
              ni tillfällig, utan säger att den ska vara permanent, så att människor
              kanske i stället väntar tre fyra år tills konjunkturen vänder
              och de känner större trygghet med pengar i plånboken att göra
              de renoveringarna, i stället för att det skulle kunna bidra till
              att skapa jobb i byggbranschen just nu.
            </seg>
            <seg n="3ccbb517">
              Jag vill fråga om ungdomsarbetslösheten. Ni har nu gjort så att
              ni bara utökar ungdomsgarantin, jobbgarantin för unga, som ni
              kallar den, som inte är så mycket av garanti för jobb, men heter
              så. Den har enormt stora brister. Ni kommer inte med några aktivare
              och snabbare åtgärder som kan möta det enorma problem det är att
              ungdomsarbetslösheten stiger i dag. Man måste vänta sex månader
              innan man över huvud taget kan få en kvalitativ aktiv åtgärd.
              Jag skulle vilja fråga Stefan Attefall: Tycker du att det är rimligt?
              Man får inte ha en åtgärd som är längre än tre månader, fast man
              kanske behöver helt andra utbildningsinsatser. Är det verkligen
              rimligt? Och varför i hela fridens namn kan ni inte tänka er att
              ge starta-eget-bidrag även till dem under 25 år? Varför bara passiva
              bidrag på en väldigt låg nivå i stället för aktiva utbildningsinsatser?
            </seg>
          </u>
          <note type="speaker" n="f21ecd49">
            Anf. 98 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-4cacb4c1bae86742-4" n="b82a9d27">
            <seg n="37a1dce0">
              Fru talman! Det som är intressant i diskussionen om vad som är
              permanenta och tillfälliga åtgärder är att svårigheterna med tillfälliga
              åtgärder gör att man ska vara oerhört försiktig med att införa
              saker och ting som är mycket svåra att sedan ta tillbaka när konjunkturen
              vänder. Då får man oftast långsiktiga budgetunderskott, problem
              med statsfinanserna och därmed också behov av höjda skatter eller
              nedskärningar i välfärden.
            </seg>
            <seg n="fe177176">
              De åtgärder man vidtar av krisskäl ska i möjligaste mån vara
              sådant som är långsiktigt kloka åtgärder, sådant som stärker svensk
              ekonomis utvecklingskraft långsiktigt. Men även vi har gjort vissa
              tillfälliga saker. Vi har gjort en hel del projekt inom arbetsmarknadspolitikens
              område. En del infrastruktursatsningar har tillfälliga inslag.
              Det gäller också en del av kommunpengarna.
            </seg>
            <seg n="e2be5830">
              Men det gäller att tänka efter noggrant och försöka använda varje
              skattekrona på ett mycket effektivt sätt. Det som är så intressant
              när man studerar vänstersidans politik är hur ineffektiva många
              av åtgärderna är. Vi kan inte ha någon lång diskussion, men jag
              har försökt sätta mig in i exempelvis miljöbilsstimulanserna som
              föreslås från vänstersidan. När man räknar igenom detta och tittar
              närmare på effekterna visar det sig hur lite jobb det skapar i
              Sverige. Däremot kan det möjligtvis skapa jobb i andra länder.
            </seg>
            <seg n="05657623">
              När det gäller ungdomsarbetslösheten är det självklart en oerhört
              bekymmersam situation. Men då måste man fundera på vad det är
              som gjort att vi långsiktigt har haft en högre ungdomsarbetslöshet
              i Sverige relativt övrig befolkning än vad andra länder har haft.
            </seg>
            <seg n="eec2d59b">
              Det är mycket troligt att vår arbetsrätt spelar roll här. Jag
              tillhör dem som tycker att en uppluckring av LAS inte skulle lösa
              problemet; det skulle bara flytta arbetslösheten mellan olika
              åldersgrupper. Men det är klart att det slår mot ungdomar.
            </seg>
            <seg n="d801dae4">
              Våra relativt höga ingångslöner har vi delvis kompenserat genom
              att sänka arbetsgivaravgiften för ungdomar. Nu vill vänstersidan
              fördubbla arbetsgivaravgiften för ungdomar. Skulle det skapa fler
              jobb?
            </seg>
            <seg n="4469280e">
              En annan oerhört viktig orsak är den dåliga kopplingen mellan
              skola och arbetsliv. Här sker just nu omfattande insatser från
              regeringens sida för att förbättra situationen.
            </seg>
          </u>
          <note type="speaker" n="3434552c">
            Anf. 99 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-690d302c10f724d5-2" n="b9e84e39">
            <seg n="5628735f">
              Fru talman! Det är väldigt intressant att Stefan Attefall har
              gjort en analys av hur effektiva eller ineffektiva olika jobbinsatser
              är. Du kan mejla den till mig efteråt om du vill, för den verkar
              komma till helt andra slutsatser än vad till exempel riksdagens
              utredningstjänst gör.
            </seg>
            <seg n="8af36968">
              Vad gäller att ge incitament för en omställning i fordonsindustrin
              och skapa möjligheter för en ökad andel miljöbilar i Sverige,
              vilket du verkar vara emot, är det alldeles tydligt, om man tittar
              några år tillbaka, att de aktiva direkta politiska åtgärderna
              och besluten om till exempel fordonsbeskattning, trängselavgifter
              och fri parkering i många kommuner har gett en direkt effekt och
              fått fart på miljöbilsförsäljningen. Tror du inte att de möjligheterna
              finns framöver? Ska ni bara stå passiva och låta den här marknaden
              krascha eller göra så att den inte fungerar i stället för att
              i varje fall inse att politikens roll är att ge incitament, ramar
              och möjligheter till en positiv omställning? Vi kan inte styra
              direkt. Det här måste finnas hos företagen själva. Men vi kan
              ge möjligheter att undanröja hinder.
            </seg>
            <seg n="c7b6d2a0">
              Arbetsrätten frågade jag inte ens om. Jag frågade om det ska
              bli intressant vad du säger du i dag ser något som helst behov
              av att sätta in åtgärder till arbetslösa ungdomar snabbare och
              mer kvalitativt och att komma till rätta med de problem de har,
              som att de har en bristande grundläggande utbildning. Där behöver
              man sätta in åtgärder. Man ska inte gå om någon cv-kurs på flera
              veckor två tre gånger i stället för att få praktikplats, kontakt
              med arbetslivet eller en utbildning som gör att man är bättre
              rustad.
            </seg>
            <seg n="6c193782">
              Det enda som ni har satsat på är coacher. Det är nästan skrattretande,
              när det knappt finns några jobb att coacha till.
            </seg>
            <seg n="bd2d0593">
              (Applåder)
            </seg>
          </u>
          <note type="speaker" n="6cfe8eb3">
            Anf. 100 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-4cacb4c1bae86742-5" n="b82a9d27">
            <seg n="91284ed8">
              Fru talman! Angående ungdomsarbetslösheten tror jag att vi måste
              göra mer. Jag tror att vi måste fundera igenom exakt vad vi ska
              göra. Jag försökte föra ett resonemang om vad det är som orsakar
              den strukturellt högre arbetslösheten bland ungdomar jämfört med
              övrig befolkning. Det görs en hel del, som sagt. Vi har också
              en del arbetsmarknadspolitiska åtgärder i vårpropositionen som
              också berör ungdomar.
            </seg>
            <seg n="f5d3e77a">
              Var inte föraktfull mot aktiv coachning! Det omsätts trots allt
              en miljon jobb även i lågkonjunktur. Ungdomar som är korttidsarbetslösa
              är inte det stora problemet. Det stora problemet är de som halkar
              bredvid och blir långtidsarbetslösa. De riskerar att hamna bredvid
              arbetsmarknaden under mycket lång tid. Det är det stora och allvarliga
              problemet. Där måste vi vidta aktiva åtgärder och hålla dem aktiva
              och hjälpa dem på olika sätt. Här måste vi noggrant följa utvecklingen
              och återkomma med nya metoder och medel.
            </seg>
            <seg n="4982519f">
              Får jag ta upp miljöbilspremien? Ert förslag innebär att ni satsar
              650 miljoner kronor gemensamt på detta för 2009. Räknar man antalet
              bilar handlar det om 31 000 fordon som skulle kunna få detta.
              Då ska man räkna bort, har jag förstått, att vi har lagt fram
              ett förslag om sänkt fordonsskatt för miljöbilar som ska räcka
              under en femårstid. Den effekt det ger räknar ni bort, misstänker
              jag, för ni har inte bådeoch.
            </seg>
            <seg n="e6e6b651">
              Sedan tittar man på alla som ändå skulle ha köpt en sådan här
              bil, oavsett stimulansåtgärder. Det finns en viss dödvikt i förslaget
              som innebär att man subventionerar redan tänkta köp. Då är ni
              nere på låt oss säga 15 000 bilar. 25 procent av bilarna som köps
              i Sverige kommer från Saab och Volvo. Resten kommer från utländska
              producenter. Inte ens alla Saab och Volvo tillverkas i Sverige.
              Vi är kanske nere på några få tusen fler köpta bilar i bästa fall
              om det här förslaget skulle gå igenom. Då vet vi att ungefär hälften
              av insatsvarorna i svenska bilar kommer från import från utlandet.
            </seg>
            <seg n="cdb7509d">
              Blev det många jobb för svenska bilarbetare med det här förslaget?
              Detta visar att det är många fina stolta tal, men inte alltid
              så effektivt använda skattekronor.
            </seg>
          </u>
          <note type="speaker" n="c75e4328">
            Anf. 101 BERTIL KJELLBERG (m):
          </note>
          <u who="bertil_kjellberg_886913" xml:id="i-1dd2ba9553156f63-0" n="6dc78dcc">
            <seg n="6de492de">
              Fru talman! Jag vill inledningsvis tacka kammaren och talmannen
              för det gångna året. Jag vill också rikta ett tack till utskottskollegerna
              och kansliet. Det har varit ett spännande år. Jag har varit ny
              i utskottet, och det har varit svårt men oerhört lärorikt.
            </seg>
            <seg n="098631f3">
              Jag hamnade väl mitt i smeten, kan man säga. Jag kom precis när
              finanskrisen startade. Men det har varit ett trevligt år. Jag
              vill också uppmana alla: Sluta att läsa betänkanden, läs några
              deckare i sommar! Det är alltid roligt med lite brott, i varje
              fall i litteraturen!
            </seg>
            <seg n="07ca11f7">
              Fru talman! Vi kan alla enas om att Sverige, Europa och resten
              av världen är mitt uppe i en av de värsta ekonomiska kriser som
              vi har sett på hundra år. Det är en global kris som påminner oss
              om att som ett litet exportberoende land är vi mycket beroende
              av att kunna sälja våra produkter till omvärlden.
            </seg>
            <seg n="bda661b8">
              Våra produkter som under årtionden varit svenska paradgrenar
              på exportmarknaden, skogen, malmen, stålet, bilarna och kullagren,
              ja listan kan göras lång, har alla drabbats av kraftiga efterfrågeminskningar.
              Vi får söka oss bakåt till 1930-talet för att hitta något liknande.
            </seg>
            <seg n="85e2cbf4">
              Det som är särskilt allvarligt är att hela den industrialiserade
              världen samtidigt drabbades av både finanskris och en kraftig
              lågkonjunktur. Många, både arbetstagare och företagare, kommer
              att tvingas till uppoffringar. Varsel, arbetslöshet och konkurser
              har redan drabbat många, och tyvärr kommer fler att drabbas under
              de närmaste åren.
            </seg>
            <seg n="a3b8de59">
              Vi måste våga vara tydliga för medborgarna. Staten kan inte förhindra
              en nedgång i världskonjunkturen utan endast dämpa nedgångens följder.
              Det finns inga mirakelkurer för att undvika lågkonjunkturer.
            </seg>
            <seg n="82e2e994">
              I svåra tider är det viktigt att vi gör rätt saker på både lång
              och kort sikt och att vi genomför effektiva åtgärder så att påfrestningarna
              på den offentliga ekonomin blir så små som möjligt.
            </seg>
            <seg n="7fec9420">
              Ordning och reda i de offentliga finanserna är själva fundamentet
              när återhämtningen påbörjas. Stora budgetunderskott innebär alltid
              i slutändan att notan skickas till skattebetalarna genom höjda
              skatter eller förändringar i välfärdssystemen.
            </seg>
            <seg n="3fb29cb3">
              Det primära problemet är finanskrisen. Regeringen har med riksdagens
              bifall satsat ett stort antal miljarder för att lindra finanskrisen
              och därigenom få fart på kreditmarknaden så att kreditransoneringen
              kan upphöra för företag och medborgare. Men eftersom finanskrisen
              är global måste dessa åtgärder också vidtas globalt.
            </seg>
            <seg n="99cd5302">
              Vi kan nu se att läget på finansmarknaden har stabiliserats något.
              Men vi följer dagligen läget i Baltikum, vilket är en sådan viktig
              marknad för Sverige. Jag gissar att vi inte hört och sett de sista
              allvarliga rapporteringarna från länderna på andra sidan Östersjön.
              Ett fallissemang i Baltikum skulle direkt påverka flera av de
              större bankerna i Sverige. För detta har vi byggt upp en beredskap
              både ekonomiskt och legalt.
            </seg>
            <seg n="8ed7b0a8">
              Den budget som regeringen lade fram för 2009 var mycket expansiv.
              Det satsas 32 miljarder på olika reformer. Många av reformerna
              motiverades av att de var strukturellt riktiga men har också varit
              mycket riktiga sett ur ett konjunkturperspektiv. Det gäller det
              tredje steget i jobbskatteavdraget, som gav låg- och medelinkomsttagare
              ökade marginaler och späder på köpkraften.
            </seg>
            <seg n="fbd9ee66">
              Bolagen fick lägre skatter, och genom en lägre arbetsgivaravgift
              blev det billigare att anställa eller behålla den personal som
              man redan har. Det satsas 10 miljarder i en närtidssatsning på
              infrastrukturen. Det innebär att nästan alla större infrastrukturprojekt
              som var färdiga för igångsättning också kan sättas i gång.
            </seg>
            <seg n="ca6c0b3a">
              Kommuner och landsting har också för 2009 tillförts extra medel
              antingen genom minskade kostnader eller ökade anslag. Närmare
              10 miljarder bara i år har kommunerna och landstingen fått i extra
              tillskott. Under de tre senaste åren har denna sektor fått tillskott
              på 18 miljarder kronor.
            </seg>
            <seg n="4a646c8f">
              Regeringen har därefter i olika tilläggsbudgetar och nu senast
              i samband med vårbudgeten lagt fram förslag med kraftigt utbyggd
              arbetsmarknadspolitik som ska förhindra att korttidsarbetslösa
              blir långtidsarbetslösa. Även stöd till kommuner och landsting
              har aviserats med 7 miljarder för 2010 och 5 miljarder för vart
              och ett av åren 2011 och 2012. Ett ROT-avdrag för privatpersoner
              har också införts. Det satsas 1 miljard kronor på ökat underhåll
              av vägar och järnvägar. Det är projekt som kan komma i gång genast.
            </seg>
            <seg n="aafd3072">
              Fru talman! Regeringen har vidtagit kraftfulla stimulanser av
              ekonomin. Tillsammans med de automatiska stabilisatorerna gör
              detta att OECD har bedömt att Sverige för den mest expansiva finanspolitiken.
              Den svenska regeringen har också fått godkänt av IMF, som betecknar
              politiken som väl avvägd.
            </seg>
            <seg n="e2b0d0f6">
              Oppositionen är av en annan uppfattning och har kritiserat regeringen
              för passivitet. Trots aviserat samarbete har oppositionen inte
              lyckats med att presentera ett samlat alternativ till alliansregeringens.
              Endast ett gemensamt paket som jag skulle beteckna som ytterst
              magert har presenterats innehållande utökat ROT-avdrag, ett ungdomspaket
              och en miljöfordonssatsning. Både det utökade ROT-avdraget och
              skrotbilspremien är stora utgifter för statskassan.
            </seg>
            <seg n="81405a31">
              Fru talman! Det är inte mycket till grund för en gemensam finanspolitik
              som oppositionen redovisar. Många av de åtgärder som oppositionen
              betecknar som temporära skulle också vara mycket svåra att backa
              vid en konjunkturuppgång. Vem vill bli av med en förmån när tiderna
              blir bättre? I vänsteroppositionens Sverige sker en återgång till
              bidragslinjen, och arbetslinjen överges.
            </seg>
            <seg n="0648d361">
              De tre olika alternativa budgeterna har dock något gemensamt.
              De lovar mer till alla. Oppositionens löfteskarusell skulle innebära
              en påtaglig försvagning av de offentliga finanserna. På sikt leder
              en sådan politik ofelbart till stora underskott i de offentliga
              finanserna med höjda skatter och nedskärningar i välfärden som
              följd. Om inte uppgången i ekonomin kommer tillräckligt fort kan
              vi tvingas göra dessa skattehöjningar och nedskärningar på botten
              av lågkonjunkturen. Det skulle allvarligt försämra förutsättningarna
              för en uppgång.
            </seg>
            <seg n="840a97ea">
              Fru talman! Den internationella finansmarknaden har stort förtroende
              för den svenska ekonomin bland annat tack vare det ramverk för
              den offentliga ekonomin som Sverige har med bland annat överskottsmål,
              utgiftstak och en fristående riksbank. Förtroendet visar sig tydligt
              när man jämför olika länders räntedifferenser gentemot räntan
              i Tyskland sedan finanskrisen inleddes. Sverige har en räntedifferens
              som är närmast noll.
            </seg>
            <seg n="5063d499">
              Vad har då detta för betydelse? Det innebär att svenska medborgare
              och företag kan låna till en betydligt lägre kostnad än många
              andra i Europa. Skulle detta förtroende från den internationella
              finansmarknaden på något sätt rubbas skulle det drabba medborgarna
              direkt genom högre räntor. Ja, blotta tanken skulle kosta pengar.
            </seg>
            <seg n="0bf6935c">
              Det är också allvarligt att Vänsterpartiet helt underkänner de
              spelregler som gäller för den offentliga ekonomin. Det är som
              om ett av lagen i allsvenskan sade: Vi spelar inte efter de gemensamma
              reglerna, för vi tycker att de är orättvisa. Vilket lag skulle
              vilja spela med det? Vänsterpartiet mäler ut sig. Det accepterar
              inget utgiftstak, inget överskottsmål och ingen fristående riksbank.
              Partiet satsar ohämmat med skattebetalarnas pengar. Sedelpressarna
              dånar.
            </seg>
            <seg n="1902bfe5">
              Till deras försvar hymlar de inte med att skatterna kommer att
              höjas för alla, rika som fattiga. Det är inkomstskatter, fastighetsskatten,
              förmögenhetsskatten, bolagsskatten och arbetsgivaravgiften. Allt
              som är möjligt att höja ska höjas. Om det är bra eller dåligt
              för ekonomin är underordnat. Nu gäller det att klämma åt de rika,
              som tydligen är huvuddelen av den svenska befolkningen om man
              ska tro Vänsterns retorik.
            </seg>
            <seg n="15d96f7e">
              Med detta parti vill Socialdemokraterna och Miljöpartiet bilda
              regering. Jag förstår att Socialdemokraterna och Miljöpartiet
              inledningsvis tvekade och ville vara för sig själva. Men efter
              bakläxan från LO kom Vänstern åter in i stugvärmen.
            </seg>
            <seg n="fda834a3">
              Jag ser bara två alternativ på dilemmat med Vänsterpartiets isolering.
              Antingen lägger sig Vänsterpartiet platt, och det skulle innebära
              att huvuddelen av dess ekonomiska plan havererar, eller så tvingas
              Socialdemokraterna och Miljöpartiet till eftergifter när det gäller
              det ekonomiska ramverket. Det skulle innebära att förtroendet
              på den internationella finansmarknaden allvarligt skulle skadas
              med höjda räntor i Sverige som följd.
            </seg>
            <seg n="3010193b">
              Det är ett genuint dilemma som den rödgröna koalitionen måste
              ge svar på innan valet. Det är aldrig bra att bygga ett samarbete
              på att en part helt får ge upp sin politik. En gemensam grundsyn
              inom ett så viktigt område som den ekonomiska politiken är en
              grundförutsättning för ett lyckat samarbete. Min fråga är: Har
              ni förmågan att lösa detta dilemma?
            </seg>
            <seg n="889cb878">
              Sverige kan inte regeras utan en samlad och ansvarsfull ekonomisk
              politik. Allianspartierna har lyckats samla sig till en sådan
              politik en politik som ger stabila offentliga finanser och som
              värnar välfärdens kärna. När uppgången kommer står vi väl rustade
              att snabbt få hjulen att snurra. Det vi har sett hittills av vänsteroppositionen
              förskräcker. Alternativen spretar åt alla håll, dock med det gemensamma
              att den offentliga ekonomin allvarligt skulle försämras. Sverige
              har inte råd med en vänsterkoalition.
            </seg>
            <seg n="4180e732">
              Fru talman! Alliansens uppgift är att säkra de offentliga finanserna,
              säkra välfärdens kärna och dämpa nedgången. Vi ska förhindra att
              arbetslösheten biter sig fast. Det är våra prioriteringar.
            </seg>
          </u>
          <note type="speaker" n="eb5c2b00">
            Anf. 102 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-9621013bc89a1eca-2" n="4bbb817e">
            <seg n="e570641c">
              Fru talman! Jag skulle vara lite mer försiktig när det gäller
              vem som är ansvarsfull och vilken partigruppering som klarar av
              detta. Socialdemokraterna, Vänsterpartiet och Miljöpartiet styrde
              tillsammans i ett mycket tätt samarbete under åtta års tid. Vi
              lämnade över ett överskott i offentliga finanser på över 70 miljarder
              kronor. Det är precis så man måste göra när man regerar ut ur
              en kris och upp ur en högkonjunktur. Man måste samla i ladorna
              för att kunna möta en lågkonjunktur.
            </seg>
            <seg n="25c89759">
              Nu står de fyra borgerliga partierna med ett lånebehov och ett
              underskott på 200 miljarder kronor. I den perioden leder Bertil
              Kjellberg som företrädare för det största borgerliga partiet ett
              arbete där ni fortsätter att sänka skatten. Man känner igen Moderaterna.
              De nya Moderaterna påminner väldigt mycket om de gamla. I högkonjunktur
              sänker ni skatten och i lågkonjunktur sänker ni skatten. Det ni
              är intresserade av är att minska det gemensamma. Ni vill öka klyftor
              och ni vill minska det gemensamma.
            </seg>
            <seg n="940398b8">
              Vad är visionen framöver när vi står här med ett mycket stort
              underskott? Mitt budskap är att nu måste arbetet börja med att
              se till att vi kommer tillbaka till överskott i offentliga finanser.
              Annars hotas det gemensamma. Men då är visionen från Moderaterna
              att lägga fram planer på ytterligare mycket stora skattesänkningar
              sänkt inkomstskatt, sänkt bolagsskatt och sänkta skatter över
              hela linjen. Detta paras med Centerpartiets mycket kraftiga sänkning
              av arbetsgivaravgiften på 50 miljarder. Folkpartiet hejar på med
              ytterligare inkomstskattesänkningar på 5 miljarder, och Stefan
              Attefall och kd hejar på med att sänka fastighetsskatten med några
              miljarder. Detta gör man i ett läge där vi har mycket stora underskott.
            </seg>
            <seg n="edc66686">
              Bertil Kjellberg! Är du beredd att lova att när ni lägger fram
              en budget till hösten kommer det inga fler ofinansierade skattesänkningar?
              Är du beredd att säga att det var fel att låna till dessa skattesänkningar
              och sätta ett stopp för detta? Vi har framför oss en tuff och
              kärv period. Slå inte blå dunster i ögonen på medborgarna!
            </seg>
          </u>
          <note type="speaker" n="57f3edd6">
            Anf. 103 BERTIL KJELLBERG (m) replik:
          </note>
          <u who="bertil_kjellberg_886913" xml:id="i-1dd2ba9553156f63-1" n="6dc78dcc">
            <seg n="ebe3074f">
              Fru talman! Huvuddelen av det underskott som har uppstått har
              vi varit överens om i här i kammaren. Vi har röstat igenom det.
              Stora delar är en del av det krispaket som vi har lagt fram som
              en följd av krisen i finanssektorn. Det är det som förorsakar
              underskottet.
            </seg>
            <seg n="a44ce783">
              Vi upplever en nedgång som är dramatisk. Jag tror att vi måste
              vara försiktiga med både skattehöjningar och skattesänkningar.
              Jag kan också lova att vi inte kommer att göra några skattesänkningar,
              åtminstone inte nästa höst, som inte är direkt beroende av att
              man måste åtgärda ett strukturellt problem. Vi har sänkt skatterna
              av ett enda skäl: att förmå människor att arbeta mer och försöka
              komma till rätta med andra strukturella problem. Det är därför
              vi vill sänka skatterna. Vi gör det inte av något slags allmän
              ovilja. Vi slår vakt om välfärdssystemen. Det är en långsiktig
              politik vi försöker föra att åtgärda strukturella problem.
            </seg>
            <seg n="60640407">
              Jag tror inte att det blir några skattesänkningar i höst. Men
              jag har ingen insideinformation, så jag vet inte.
            </seg>
          </u>
          <note type="speaker" n="2b368bd7">
            Anf. 104 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-9621013bc89a1eca-3" n="4bbb817e">
            <seg n="23b9e5c2">
              Fru talman! Det verkar som att Bertil Kjellberg återigen håller
              dörren öppen för ofinansierade skattesänkningar. Maud Olofsson
              har ju gått till offensiv 50 miljarder i sänkta arbetsgivaravgifter!
              Av dessa skulle 2 miljarder komma omedelbart. Och detta gör man
              när vi har 200 miljarder i lånebehov.
            </seg>
            <seg n="64279a3d">
              Återigen är ni där, vart och ett av de fyra borgerliga partierna.
              När man ska formulera en framtidsvision då Sverige är i djup ekonomisk
              kris, arbetslösheten skenar och underskottet är rekordstort är
              visionen sänkt skatt.
            </seg>
            <seg n="85a734e3">
              Jag skulle vilja titta på vilken effekt en sådan politik har.
              Har Bertil Kjellberg tittat närmare på vad som händer på arbetsmarknaden?
              Vi har nu ett fall i sysselsättningen på 300 000 personer. Vi
              har en arbetslöshet som kommer att överstiga 500 000 personer.
              Konjunkturinstitutet säger att närmare 100 000 av dessa människor
              aldrig kommer tillbaka till arbetsmarknaden.
            </seg>
            <seg n="560b9eb8">
              Bertil Kjellberg företräder Moderaterna, som sade att grundproblemet
              i arbetslösheten var att de arbetslösa hade det för bra och att
              det är därför de inte går till arbete. Nu kan man nog säga att
              en mycket stor del av de arbetslösa inte har det för bra. Många
              av dem hamnar direkt in i socialbidragsberoende. De får sälja
              bilen, bostaden, fritidshuset och allting innan de får ett stöd.
              Det kommer sig av att ni har trängt ut dem ur a-kassan.
            </seg>
            <seg n="2c8d1ce6">
              Trots att de ekonomiska drivkrafterna sannerligen är på plats
              om det var det ni eftersträvade räknar nu expertmyndigheterna
              på att en av tre som blir arbetslös aldrig kommer tillbaka. Det
              räckte inte med att slå sönder a-kassan. Det räckte inte med att
              sänka skatten. Människor får inte utbildningsmöjligheterna. De
              får inte den arbetsmarknadsutbildning som forskarna är överens
              om är effektiv för att komma tillbaka till arbete. Ni har rustat
              ned det som är den aktiva arbetsmarknadspolitiken. Ni har erbjudit
              fattigdom för dem som inte får ett jobb. Det har inte räckt, för
              nu slås en av tre ut. Är du nöjd med den politiken, Bertil Kjellberg?
            </seg>
          </u>
          <note type="speaker" n="a925725a">
            Anf. 105 BERTIL KJELLBERG (m) replik:
          </note>
          <u who="bertil_kjellberg_886913" xml:id="i-8a36a439473653ea-0" n="6dc78dcc" next="i-3fa7609102748807-0">
            <seg n="0ea7fa02">
              Fru talman! Ökningen av de arbetslösa är ett mycket allvarligt
              problem. Regeringen har tagit till sig det. Vi gör en kraftig
              utbyggnad av arbetsmarknadspolitiken. Över 230 000 människor kommer
              2011 att omfattas av denna politik. Det sker en kraftig utbyggnad.
            </seg>
            <seg n="b713a104">
              Jag vill upprepa de frågor jag ställde i talarstolen: Hur ser
              Thomas Östros på de ekonomiska ramarna? Vilka skattehöjningar
              vill ni genomföra tillsammans med Vänsterpartiet? Dessa frågor
              har vi inte fått svar på.
            </seg>
          </u>
          <note n="d2f488ea">
            Anf. 106 ANDRE VICE TALMANNEN:
          </note>
          <u who="bertil_kjellberg_886913" xml:id="i-3fa7609102748807-0" n="6dc78dcc" prev="i-8a36a439473653ea-0">
            <seg n="ec8216f7">
              Eftersom Bertil Kjellberg långt ifrån använde hela sin talartid
              ger jag Thomas Östros 30 sekunder extra för att svara på de direkta
              frågorna.
            </seg>
          </u>
          <note type="speaker" n="674a7e18">
            Anf. 107 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-9621013bc89a1eca-4" n="4bbb817e">
            <seg n="daa468b7">
              Fru talman! Tack för det! Det är nog den enda fördelningspolitik
              som Moderaterna har bedrivit under den här mandatperioden.
            </seg>
            <seg n="6c276686">
              För oss är överskottsmålet oerhört centralt det som ni var så
              hårt emot när vi införde det. Vi ska ha överskott i de offentliga
              finanserna i goda tider för att ge stadga till dem. Men ni satte
              ju sprätt på dem. Det var stora överskott som brände i fickan.
              De gamla moderata ryggmärgsreflexerna kom fram sänk skatten!
            </seg>
            <seg n="6344c859">
              Jag menar att vi måste vara tydliga och ärliga mot medborgarna.
              Några stora skattesänkningar de kommande åren är inte aktuella
              om vi ska ha en stark välfärd, en bra äldreomsorg och sjukvård
              och om vi ska kunna se till att skapa de nya jobb som behövs för
              att klara arbetslöshetskrisen.
            </seg>
          </u>
          <note type="speaker" n="420d02d7">
            Anf. 108 ULLA ANDERSSON (v) replik:
          </note>
          <u who="ulla_andersson_97add8" xml:id="i-3daabdb1cee1d6b2-3" n="2d1fd052">
            <seg n="551a06fe">
              Fru talman! Det var nästan så jag önskade att Bertil Kjellberg
              hade läst högt ur en deckare i stället för att säga det han stod
              och sade i talarstolen.
            </seg>
            <seg n="f9498490">
              Jag vill passa på att tacka Bertil för Moderaternas analys av
              vår budgetmotion, som visar att de 50 procent som har lägst inkomster
              får bättre inkomster med Vänsterpartiets politik än med regeringens
              politik. Till skillnad från Moderata samlingspartiet är det just
              grupper med lägre inkomster som vi prioriterar. I de kategorierna,
              det vill säga de 50 procent i samhället som har de lägsta inkomsterna,
              är en majoritet kvinnor. Regeringens politik har ökat gapet mellan
              kvinnors och mäns genomsnittsinkomster med 4 procentenheter på
              två år. Det är en inkomstskillnad med ungefär 1 000 kronor per
              månad.
            </seg>
            <seg n="b63925a0">
              Förutom det har regeringen medvetet sänkt ersättningsnivåerna
              i såväl föräldraförsäkringen som sjukförsäkringen och försämrat
              a-kassan och möjligheterna till deltidsstämpling. Alla dessa är
              reformer som försämrar villkoren för kvinnor i Sverige.
            </seg>
            <seg n="0a4f7855">
              Dessutom har ni prioriterat att införa ett skatteavdrag för högavlönade
              män som inte själva orkar städa. De ska i stället ha lågavlönade
              kvinnor där hemma som utför deras arbete. I stället kunde ni ha
              värnat satsningar på de kommunala välfärdsverksamheterna, som
              kvinnor är beroende av i mycket större utsträckning än män.
            </seg>
            <seg n="86031254">
              Jag skulle vilja påstå att den moderatledda regeringens politik
              är direkt fientligt inställd mot kvinnors vardagsproblem i Sverige
              i dag. Jag skulle gärna vilja höra Bertil Kjellbergs kommentar
              till det.
            </seg>
          </u>
          <note type="speaker" n="eda628fa">
            Anf. 109 BERTIL KJELLBERG (m) replik:
          </note>
          <u who="bertil_kjellberg_886913" xml:id="i-1dd2ba9553156f63-2" n="6dc78dcc">
            <seg n="86e19f72">
              Fru talman! Medborgarnas allvarligaste problem är bristen på
              arbete. Genom det så kallade RUT-avdraget ger vi kvinnor, men
              även män, ett vitt arbete. Själva grundtanken är att många av
              de jobb som utfördes svart nu kan utföras vitt. Jag vill också
              påpeka att trots att jag är en vit, medelålders man tvättar jag
              toaletten själv. Jag tycker om att städa. Vi gillar det i Moderaterna.
            </seg>
            <seg n="0a22eecb">
              Att öka antalet arbetstillfällen är det primära. Det får vi aldrig
              komma ifrån. Det är det långsiktiga målet. Att människor går från
              ett utanförskap, från arbetslöshet, till ett arbete är den bästa
              garanten för att minska klyftorna i samhället.
            </seg>
            <seg n="01b9a7c4">
              Att vi just nu drabbats av en allvarlig konjunkturnedgång är
              inget tecken på, det säger också Finanspolitiska rådet, att den
              politiken långsiktigt skulle vara felaktig. Med jobbskatteavdraget
              ger vi ökade möjligheter för alla människor att få ett arbete.
              Jag tror att det är oerhört viktigt att man har den här långsiktiga
              inriktningen på politiken trots besvärligheterna just nu, så att
              man inte gör saker nu som motverkar det långsiktiga arbetet.
            </seg>
          </u>
          <note type="speaker" n="429d7287">
            Anf. 110 ULLA ANDERSSON (v) replik:
          </note>
          <u who="ulla_andersson_97add8" xml:id="i-3daabdb1cee1d6b2-4" n="2d1fd052">
            <seg n="e02ee942">
              Fru talman! Jag hör att Bertil Kjellberg medvetet undviker att
              svara på mina frågor. 58 procent av regeringens samlade reformer
              som påverkar individers inkomster har tillfallit män. Topp 10
              procent, där två av tre personer är män, har gynnats mest. 60
              procent av skattesänkningarna har gått till män. Det är en mycket
              medveten fördelningspolitik där kvinnor får avstå livsutrymme
              och en förbättrad vardag för att män i högre inkomstklasser ska
              få det ännu bättre.
            </seg>
            <seg n="80d2c942">
              Bertil Kjellberg väljer i stället att försvara RUT-avdraget,
              som han kallar det, det vill säga hushållsnära tjänster. Jag skulle
              vilja påstå att det är överklassnära tjänster.
            </seg>
            <seg n="6f651e0d">
              Motsvarande summa skulle kunna rädda jobbet för 5 000 barnskötare.
              10 000 barn skulle kunna behålla sin personal i förskolan. För
              mig är det ett enkelt val. Jag föredrar 5 000 fler barnskötare
              i förskolan eftersom de framför allt är kvinnor, och framför allt
              är det kvinnor som är beroende av att detta fungerar eftersom
              det fortfarande är kvinnor som har huvudansvaret för hem och barn
              i Sverige. För Vänsterpartiet är det en mycket medveten prioritering.
            </seg>
            <seg n="9d850be7">
              Bertil Kjellberg pratar om jobben, och jobben är självfallet
              avgörande för kvinnor och män och för hela Sveriges utveckling.
              Det billigaste sättet att rädda jobb i Sverige är att satsa på
              välfärden. Att rädda ett jobb i kommuner kostar ungefär 200 000
              kronor netto, om man nu kan prata om detta som en kostnad. Enligt
              regeringens egna beräkningar kostar varje jobbreform i regeringens
              politik 24 miljoner per jobb. Det är ganska enkelt att räkna ut
              hur många jobb vi skapar genom satsningar på till exempel skola,
              vård och omsorg. Det är jobb som ändå behöver utföras trots finanskrisen,
              och de förbättrar också kvinnors vardag.
            </seg>
            <seg n="0b0c6a6b">
              Ni väljer en annan väg, och ni har dessutom slagit sönder socialförsäkringssystemen,
              vilket slår väldigt hårt mot kvinnor.
            </seg>
          </u>
          <note type="speaker" n="b5f9d6a1">
            Anf. 111 BERTIL KJELLBERG (m) replik:
          </note>
          <u who="bertil_kjellberg_886913" xml:id="i-1dd2ba9553156f63-3" n="6dc78dcc">
            <seg n="eeb76e3f">
              Fru talman! Låt mig än en gång säga att det bästa sättet att
              värna välfärden på lång sikt är att vi arbetar fler timmar. Det
              är det enda sättet. Vi vet att vi står inför ett stort demografiskt
              glapp. Många personer kommer att gå i pension de närmaste åren,
              och det kommer att kosta pengar. Det innebär att ska vi kunna
              värna välfärden måste vi, oavsett vilken regering vi har, ha fler
              människor i sysselsättning.
            </seg>
            <seg n="85fb8322">
              Jag tycker att det är lite märkligt att man ironiserar över RUT-avdraget
              samtidigt som man tycker att ROT-avdraget, där direktörerna på
              Östermalm tar hem en snickare eller en målare, är helt okej. Om
              man däremot tar hem någon som vill städa eller stryka är det väldigt
              allvarligt. Jag tycker inte att man får ha den snäva inställningen.
              Det skapas många vita arbetstillfällen, och det är oerhört viktigt
              för att vi ska få i gång verksamheten igen. Vi har alltså ett
              problem i dag, men vi ska inte skapa nya problem som vi kommer
              att få dras med i många år framåt.
            </seg>
          </u>
          <note type="speaker" n="89874b14">
            Anf. 112 ROGER TIEFENSEE (c):
          </note>
          <u who="roger_tiefensee_509485" xml:id="i-34df3470d097230e-0" n="edb40d6e">
            <seg n="c46dd06d">
              Fru talman! Riksdagskolleger! Vi går mot examenstider nu, och
              därför vill jag passa på att tacka för ett gott samarbete under
              året. Jag vill också tacka finansutskottets kansli. Vi har haft
              ett mycket intensivt arbete, inte minst under hösten, med finanskris
              och sådant. Det har skötts på ett ypperligt sätt. Jag tycker också
              att samarbetet i utskottet har varit väldigt bra.
            </seg>
            <seg n="72df768f">
              Fru talman! I dessa examenstider är det också många ungdomar
              som lämnar gymnasiet. Det är historiskt stora ungdomskullar som
              lämnar gymnasiet i år och förra året. Det sätter fokus på ett
              av de, som jag tycker, största strukturella problemen som vi har
              i Sverige, nämligen ungdomsarbetslösheten. Det handlar om en kombination
              av struktur och konjunktur.
            </seg>
            <seg n="8ec91dbb">
              Vi har ett strukturellt problem med ungdomsarbetslöshet. Det
              manifesterades när Sverige, på toppen av en högkonjunktur 2006,
              hade en av Europas högsta ungdomsarbetslösheter. Ungdomsarbetslösheten
              på toppen av en högkonjunktur våren 2006 var faktiskt högre än
              vad den var under våren 2009.
            </seg>
            <seg n="45c46f1f">
              Fru talman! Sedan dess har regeringen förbättrat ungdomars möjligheter
              på arbetsmarknaden. Vi har sänkt arbetsgivaravgiften för att ha
              en ung anställd. Vi har underlättat för säsongsanställningar.
              Vi har också undvikit att införa sådant som ökar trösklar, till
              exempel rätt till heltid, vilket hade slagit ut unga från en chans
              att få sitt första jobb.
            </seg>
            <seg n="3b33bd3b">
              Vi reformerar också gymnasieskolan. Jag vill fördjupa mig lite
              grann i just reformeringen av gymnasieskolan. Det är en viktig
              del. Centerpartiet var med och genomförde den reform som infördes
              1991. Vi hade den goda tanken att alla skulle få en grund för
              att sedan gå vidare till högre utbildningar.
            </seg>
            <seg n="2ce2480d">
              När vi sedan har utvärderat den reformen har vi sett att den
              har blivit en utslagningsmekanism. Då är vi inte sämre än att
              vi ändrar oss och gör om och gör rätt.
            </seg>
            <seg n="f04f5c18">
              Man förlängde de yrkesinriktade utbildningarna och ökade det
              teoretiska inslaget. IFAU, Institutet för arbetsmarknadspolitisk
              utvärdering, har utvärderat detta. Jag tyckte mig höra att Mona
              Sahlin i partiledardebatten tidigare ifrågasatte om det fanns
              någon vetenskap och utvärdering bakom regeringens reformering
              och förändring av gymnasieskolan, och det finns det.
            </seg>
            <seg n="5928be63">
              Den här utvärderingen från IFAU gjordes av den försöksverksamhet
              som föregick reformen. Man kunde väldigt tydligt utvärdera och
              jämföra kommuner som hade försöksverksamhet med kommuner som inte
              hade det. Där kunde man se att sannolikheten för att en elev skulle
              hoppa av gymnasiet ökade med 3,8 procent när yrkesutbildningarna
              förlängdes från två till tre år. Det var elever med låga betyg
              från grundskolan och elever från icke-akademiska hem som lämnade
              skolan i den större utsträckningen. Det visar IFAU:s utvärdering.
              Samtidigt kunde man se att det inte var fler yrkeselever med den
              längre utbildningen som gick vidare till högskolan.
            </seg>
            <seg n="2ebd6794">
              Det är den utvärderingen och erfarenheten som vi bygger reformeringen
              av gymnasieskolan på, men vi har inte kunnat se effekterna av
              denna ännu. Den är precis i görningen. Vi vet av erfarenhet att
              detta kommer att vara jätteviktigt för att vi ska kunna komma
              åt den strukturella ungdomsarbetslösheten, men vi behöver göra
              mer, fru talman.
            </seg>
            <seg n="7443dfe2">
              Det vi ser nu i konjunkturen är att varsel och uppsägningar drabbar
              ungdomar allra hårdast. I kölvattnet av en internationell finanskris
              och lågkonjunktur är det effekterna av reglerna på arbetsmarknaden.
              Eftersom ungdomar många gånger är sist in åker de först ut. Vi
              måste helt enkelt göra det lättare för arbetsgivare att behålla
              unga på en arbetsplats när man måste säga upp personal av, i det
              här läget, konjunkturella skäl.
            </seg>
            <seg n="7fca3410">
              Fru talman! Den första prioritering man måste göra i en situation
              som den vi har nu med internationell finanskris för att förbättra
              arbetsmarknaden både för unga och för alla som finns på den är
              att få ordning på finansmarknaden. Den internationella finanskrisen
              är orsak till lågkonjunkturen, och lågkonjunkturen är orsak till
              den varselvåg och ökade arbetslöshet som vi ser. Man får inte
              glömma bort de här sambanden. De är grundläggande. Vi kan sätta
              datum på det. Det riktigt akuta var när investmentbanken Lehman
              Brothers tilläts gå i konkurs den 15 september. Då blev det tvärstopp.
              Som Stefan Attefall sade tidigare: Det var som att köra in ett
              järnspett, en järnstång, i den internationella ekonomiska maskinen.
            </seg>
            <seg n="ad2794f6">
              Det som hände då var att ingen litade på någon annan. Man visste
              inte vem som var nästa Lehman Brothers. Ingen vågade låna. I Sverige
              lånade bankerna över natten av varandra när det var som värst.
              Thats it. Vår prioritering i finansutskottet och regeringen var
              då att skapa förtroende i det finansiella systemet. Det var ett
              intensivt arbete under hösten, och jag vill tacka alla som bidrog.
              Det var ett väldigt konstruktivt arbete. Vi kan nu se att finansmarknaden
              fungerar bättre, men det är ännu inte bra.
            </seg>
            <seg n="47c83bf5">
              Fru talman! Det vi också har gjort är att möta lågkonjunkturen
              med offensiva investeringar. I höstas handlade det om investeringar
              i infrastrukturen, en närtidssatsning på 10 miljarder, vilket
              var den största närtidssatsningen på infrastruktur som hade gjorts.
              Det handlar om ökningar av forskningsanslag; det handlar om utbildning.
              Det handlar också om skattesänkningar för att både förbättra den
              ekonomiska situationen och stimulera ekonomin men också för att
              göra det mer lönsamt att arbeta.
            </seg>
            <seg n="155dc8d1">
              Sedan gjorde vi en tilläggsbudget där vi hade ROT-avdrag, ytterligare
              utbildningsinsatser och också satsningar på arbetsmarknadspolitiken.
              Nu i vårbudgeten ger vi besked om ökade resurser till kommunerna.
            </seg>
            <seg n="fb3f8d7a">
              Fru talman! Det är viktigt att vi kan göra de här insatserna
              utan att riskera stabiliteten i de offentliga finanserna. Vi har
              haft bra marginaler. Förra året hade vi ett överskott på, om jag
              minns rätt, 185 miljarder i statens budget.
            </seg>
            <seg n="58a6c3c9">
              Det är ett dramatiskt fall vi har nu i underskott, men vi har
              ändå sparat i ladorna för att kunna göra de här insatserna. Ordning
              och reda i offentliga finanser är ju A och O för att vi ska ha
              en trygghet för den offentliga välfärden också. Då är det finanspolitiska
              ramverket viktigt. Budgettak och överskottsmål är viktiga instrument
              för att hålla i och hålla ordning och reda i statens finanser.
            </seg>
            <seg n="6a399f43">
              Det budgetpolitiska och finanspolitiska ramverket, överskottsmål
              och utgiftstak värderas högt av alliansregeringen. Jag upplever
              också att detta i ord värderas högt av Socialdemokraterna och
              Miljöpartiet. Men det kritiseras av Vänsterpartiet. I Vänsterpartiets
              motion på vårbudgeten som vi pratar om sågar man i princip systemet
              med utgiftstak. Ett par timmar innan den motionen presenterades
              kunde man läsa en gemensam artikel från de ekonomiska talesmännen
              i Socialdemokraterna, Vänsterpartiet och Miljöpartiet i Svenska
              Dagbladet på morgonen. Där stod: Inom ramen för vårt samarbete
              ligger systemet med utgiftstak och överskottsmål fast.
            </seg>
            <seg n="a0058516">
              Sedan kunde man i partiledardebatten här nyligen höra att Lars
              Ohly på en rak fråga svarade att han respekterar utgiftstaket.
              Samtidigt kan man läsa i Vänsterpartiets reservation i det här
              betänkandet: Överskottsmålet har spelat ut sin roll. och Vi ifrågasätter
              också systemet med utgiftstak som gör det svårare att genomföra
              olika typer av sociala reformer på statsbudgetens utgiftssida.
            </seg>
            <seg n="45157780">
              Vad är det som gäller, egentligen? Det är ju fram och tillbaka,
              olika besked från en timme till en annan! Om Lars Ohlys besked
              i partiledardebatten gäller måste konsekvensen vara att Vänsterpartiet
              inte tänker följa upp sin reservation här när vi beslutar om vårbudgeten.
              Jag ser fram emot att titta på resultatet av knapptryckningarna.
            </seg>
            <seg n="ad675331">
              Fru talman! Det gäller att vara konsistent och att vara långsiktig
              och uthållig, för det är bara på det sättet som vi kan möta både
              den finansiella krisen och den lågkonjunktur vi har med offensiva
              åtgärder. Men det är också bara på det sättet som vi kan undvika
              att behöva hamna i en sådan situation att vi ska behöva ta till
              skattehöjningar och stora besparingar. Vi ska ju tillbaka till
              överskott. Det är helt klart. Vi måste kompensera de stora underskott
              som vi har nu med överskott. Men den vägen går via att hålla ordning
              och reda i de offentliga finanserna.
            </seg>
          </u>
          <note n="969c1d26">
            Jag vill avsluta med att yrka bifall till majoritetens förslag
            i betänkandet och avslag på reservationerna.
          </note>
          <note type="speaker" n="e7581d28">
            Anf. 113 CARL B HAMILTON (fp):
          </note>
          <u who="carl_b_hamilton_b4f697" xml:id="i-ecdd839c4e833698-0" n="eed07df0">
            <seg n="d2670498">
              Fru talman! Jag tänkte disponera mitt anförande så att jag först
              talar något om politikens mål och medel och därefter om konjunkturen.
              Sedan tar jag upp åtgärderna mot krisen. Två omstridda frågor
              i sammanhanget är dels hur expansiv den ekonomiska politiken bör
              vara, dels när eventuella ytterligare åtgärder bör beslutas om.
              Jag ska också ta upp utomståendes kritik och beröm av den svenska
              ekonomiska politiken. Därefter tänkte jag beröra ett mycket specifikt
              problem som är viktigt för Sverige, nämligen subventionerna av
              alla länders biltillverkning. Avslutningsvis tar jag upp den stora
              frågan om kapitalismens politiska framtid och det socialistiska
              och socialdemokratiska alternativet.
            </seg>
            <seg n="e9725b52">
              I en kris som den här dominerar av naturliga skäl det korta perspektivet.
              Frågan är hur vi kan hejda krisen och vända utvecklingen. Alliansens
              budskap i den ekonomiska politiken kan då låta ganska torftigt,
              att vi genom stabila och ansvarsfulla offentliga finanser ska
              undvika okontrollerade underskott och säkerställa att vi inte
              med stora underskott kör i diket.
            </seg>
            <seg n="b47dc938">
              Men vart leder den väg som de farliga dikena omgärdar? Vad är
              vägens mål? Det frågar sig naturligtvis väljarna.
            </seg>
            <seg n="054e738c">
              Svaret på det är att frånvaron av dikeskörningar i den ekonomiska
              politiken i grunden är ett medel för att uppnå mer övergripande
              mål som lyckligare människor, gemenskap och trivsel i vårt samhälle,
              ett barnvänligt och äldrevärdigt liv och stabilisering av klimatet.
              Kort sagt, en bättre och lyckligare tillvaro för dem som bor i
              Sverige.
            </seg>
            <seg n="8f768f96">
              Jag håller med om att det är ett visst avstånd mellan detta med
              budgetkontroll och dessa övergripande mål, men det sambandet finns.
              Det är alltså i slutändan för att möjliggöra att vi uppnår den
              här typen av övergripande mål som vi ständigt måste tjata om budgetkontroll,
              betydelsen av uthålliga offentliga finanser, låg inflation, hög
              sysselsättning, en självständig riksbank och så vidare.
            </seg>
            <seg n="2a086dfd">
              Vi ska också vara klara över politikens begränsningar. Sålunda
              skriver det i debatten flitigt citerade Finanspolitiska rådet:
              Konjunkturförsvagningen är så stark att den ekonomiska politikens
              möjligheter att motverka den är begränsade. Det är i stället fråga
              om avvägningar på marginalen i fråga om hur stora finanspolitiska
              stimulanser som bör sättas in.
            </seg>
            <seg n="4a7b786a">
              Alltså ska man nog inte ha alltför stora illusioner man ska inte
              ha några illusioner alls, ska jag säga om att svensk finanspolitik
              helt kan skydda oss från ökad arbetslöshet.
            </seg>
            <seg n="37cb620c">
              I själva verket är det Riksbankens insatser som sedan i höstas
              har haft en betydligt starkare stimulerande effekt på ekonomin
              i finanspolitiken. Det är också helt i enlighet med den rollfördelning
              som numera råder i länder av Sveriges typ. Vi diskuterar här och
              tvistar om kommunbidrag på 1015 miljarder medan Riksbankens åtgärder
              har gett en stimulans på kanske 6070 miljarder, det vill säga
              mer än fyra gånger så mycket.
            </seg>
            <seg n="1c9686fe">
              Vi lever nu i ett formativt skede av historien. Framtiden kommer
              inte att bli en restauration av gårdagens ekonomiska värld inte
              av den svenska ekonomiska världen, inte av dess näringsstruktur,
              arbeten eller vanor.
            </seg>
            <seg n="9739afb7">
              Krisen har varit unik i häftighet, djup och samtidighet över
              hela världen. Men också motåtgärderna är unika i omfattning och
              samtidighet. Aldrig i historien har världens centralbanker samtidigt
              sänkt sina räntor till nära noll. Regeringarna har sänkt skatter,
              och man har ökat utgifter. Allt detta har drivit upp efterfrågan
              på varor, tjänster och jobb. Det är bra.
            </seg>
            <seg n="5266829d">
              Krisens unika häftighet och spridning och motåtgärdernas lika
              unika omfattning gör att vi faktiskt inte vet hur konjunkturen
              går. Vi har inget exempel från tidigare perioder. Blir det värre,
              eller blir det snabbt bättre? Sanningen är att vi ännu inte vet,
              men vi hoppas naturligtvis.
            </seg>
            <seg n="7255f1fa">
              När man betraktar de olika måtten på konjunkturen, det vill säga
              om konjunkturen går upp eller ned, kan man se att det finns två
              typer dels de som består av hårda data över produktion, export
              och så vidare, dels de som ska fånga upp stämningar och bedömningarna
              hos olika beslutsfattare, typ inköpschefer, konsumenter, råvaruhandlare,
              aktieförvaltare och så vidare.
            </seg>
            <seg n="da46e343">
              Då kan vi konstatera att hårda data i Europa och Sverige pekar
              på att det har skett en väsentlig förbättring av kreditmarknaderna.
              De marknaderna kommer att fungera normalt om några månader. Men
              hårda data pekar dessvärre inte på någon entydig förbättring av
              produktion och export, ännu mindre beträffande arbetslöshet och
              sysselsättning.
            </seg>
            <seg n="277eca4f">
              Måtten för stämningar är betydligt mer optimistiska nu hos till
              exempel inköpschefer, aktieplacerare börserna går ju upp råvaruhandlare
              oljepriset går upp och konsumenter. Konsumenterna börjar lätta
              en smula på plånboken, huspriserna går upp, och konsumenterna
              verkar mer intresserade av att köpa hus och bostadsrätter. Men
              ekonomins hårda data är alltjämt svaga och ligger långt under
              normala nivåer.
            </seg>
            <seg n="b5a76476">
              Internationella valutafondens rapport har citerats här i dag.
              Den varnar dessvärre för att just Sverige kan komma att återgå
              till normalläge ganska sent i krisen först i mitten av 2010 på
              grund av vårt stora exportberoende och exportens sammansättning.
            </seg>
            <seg n="b7768ffb">
              Min slutsats är att vi ska bereda oss på det värsta, men vi ska
              också vara beredda på en snabb omsvängning. Kort sagt ska vi vara
              flexibla och inte tro så mycket på de konjunkturprognoser som
              presenteras.
            </seg>
            <seg n="80b83350">
              I Europa tog eurogruppen kommando i krisbekämpningen. Sverige
              står dessvärre utanför denna grupp. Vi har bara indirekt, via
              Finlands tioåriga euromedlemskap, att hålla oss informerade. Jag
              och Folkpartiet tycker att Sverige förtjänar bättre. Vårt land
              ska vara med och utöva inflytande vid de sammanträdesbord där
              de viktiga besluten fattas som påverkar oss. Sverige borde vara
              med i Frankfurt, vi borde vara med i ECB:s styrelse, helst i dess
              direktion, och vi borde ha euron som valuta.
            </seg>
            <seg n="7bc9aaca">
              Låt mig ta upp en av kritikerna, Finanspolitiska rådets rapport
              som oppositionen hänvisat till. Oppositionen nämner dock inte
              de delar av rapporten som man ogillar, till exempel berömmet av
              regeringens jobbskatteavdrag och reformer av a-kassan. Oppositionens
              selektiva läsning av rapporten sänker naturligtvis kritikens trovärdighet.
            </seg>
            <seg n="782be5a6">
              Oppositionen nämner till exempel inte att rådet skriver att det
              finns högst respektabla argument för en mer försiktig hållning
              än den som rådet står för när det gäller expansiv finanspolitik.
              Man säger också att alltför stora finanspolitiska stimulanser
              i nuläget skulle kunna begränsa utrymmet för ytterligare stimulanser
              i ett senare läge när behovet kan vara än större.
            </seg>
            <seg n="9715691d">
              Finanspolitiska rådet pekar också på risken att underskotten
              skulle kunna skapa förväntningar om kommande skattehöjningar,
              vilket kan leda till att hushållen börjar spara mer. Detta skulle
              kunna skapa åtstramade effekter längre fram.
            </seg>
            <seg n="d62bc4ba">
              Jag kan i och för sig hitta ytterligare citat, men det ska jag
              inte göra här. Rådet är alltså betydligt försiktigare i sina bedömningar
              än oppositionen vill ge sken av i sina selektiva referat.
            </seg>
            <seg n="2b6ae547">
              Varningar för en alltför expansiv finanspolitik finns både i
              Ekonomistyrningsverkets bedömning från i maj 2009 och i Internationella
              valutafondens Sverigebedömning den 15 juni, det vill säga i två
              bedömningar som lämnats efter vårpropositionen.
            </seg>
            <seg n="5dc9a557">
              Ekonomistyrningsverket poängterar vikten av försiktighet i ett
              osäkert läge. Man skiljer sig därmed från Konjunkturinstitutets
              linje och anser att det är bra att regeringen har kvar budgetmarginaler,
              eftersom det fortfarande finns risk att konjunkturen blir sämre
              än förutspått.
            </seg>
            <seg n="f4dd9ed4">
              IMF å sin sida recenserar Sverige sålunda: De svenska myndigheterna
              har svarat prompt och på ett lämpligt sätt på krisens utmaningar.
              Argumenten för ytterligare aktiva finanspolitiska åtgärder för
              att bromsa nedgången är inte övertygande. Det skriver IMF.
            </seg>
            <seg n="965fd5fe">
              Nästa beslutstillfälle för regeringen är höstbudgeten, som ju
              läggs fram i september 2009. Är det då bäst att redan i dag besluta
              om nya åtaganden som ökar underskotten? Eller är det bättre att
              avvakta för att se hur konjunkturen utvecklas och vad effekten
              blir av de redan insatta, men ännu inte utmognade, massiva motåtgärderna?
            </seg>
            <seg n="8b432db2">
              För mig är det rationellt att inta en avvaktande hållning till
              i september. Regeringen bör som nu i finanspolitiken fokusera
              på en bibehållen handlingsfrihet genom att värna stabiliteten
              i de offentliga finanserna i kombination med en god beredskap
              för nya åtgärder.
            </seg>
            <seg n="6fe8bb28">
              Så till de förödande bilsubventionerna.
            </seg>
            <seg n="cb75f654">
              Den långsiktiga trenden är att bilproduktionen i Europa och Nordamerika
              minskar, kanske med en tredjedel. En del läggs ned, annan flyttar
              till Asien.
            </seg>
            <seg n="af4ebd91">
              Svensk bilindustris överlevnad handlar bara kortsiktigt om konkursjuridik
              och om ägande. I grunden gäller det i stället att svenska företag
              måste få konkurrera på lika villkor om bilkundernas gunst, inklusive
              kunderna i USA, Tyskland och Frankrike.
            </seg>
            <seg n="d5b38f55">
              Statsstödet, det vill säga den diskriminering till förmån för
              Amerikatillverkade bilar som Barack Obama har infört, får för
              Volvo och Saab samma effekt som en amerikansk tull på deras USA-export.
              Tyskt statsstöd till Opel fungerar som en tysk tull. Likartad
              effekt har de franska stöden.
            </seg>
            <seg n="a9218448">
              Omgående, och som ordförande i EU, måste Sverige därför kraftfullt
              motarbeta de tysk-franska försöken att underminera den fria konkurrensen
              på EU:s inre marknad. EU:s konkurrensregler måste hävdas även
              när ett sådant svenskt agerande kommer i konflikt med de stora
              EU-ländernas politik, som Tyskland och Frankrike. Det som hotar
              är att den inre marknaden bryter samman för fordonsindustrin.
            </seg>
            <seg n="9b250b88">
              Avslutningsvis något om kapitalismen.
            </seg>
            <seg n="0e641bd6">
              Det går en kris över världen, inte minst för bankerna som ofta
              med rätta utmålas som kapitalismens hjärta. Har då det senaste
              årets finanskris skapat en politisk kris för kapitalismen i världen?
              Sviker människornas förtroende för marknadsekonomin?
            </seg>
            <seg n="a21ff5ac">
              Nej, så är det inte alls, tvärtom. Det blev inget 30-tal. Regeringar
              och centralbanker har agerat helt annorlunda och korrekt denna
              gång. Få torde beundra dagens ryska variant av statskapitalism.
            </seg>
            <seg n="2ec57af4">
              I USA vann Barack Obama. Det hade han nog gjort även utan krisen.
              I Europa imploderade vänstern med krisen. Väljarna gick åt höger,
              och till centerhögerpartier, i Europavalen förra helgen.
            </seg>
            <seg n="7c8c4eaa">
              I krisens Europa har efterfrågan på socialdemokrati och socialism
              varit mycket måttlig. Det gäller inte minst stora länder i Västeuropa
              som Spanien, Storbritannien, Tyskland, Frankrike och naturligtvis
              även Sverige. I alla dessa länder har vi en kombination av en
              kraftig ekonomisk kris som är minst lika djup som den på 30-talet
              och en tillbakagång för de socialdemokratiska och socialistiska
              partierna. Det är väldigt intressant.
            </seg>
            <seg n="bd902954">
              I krisens Europa har den europeiska varianten av välfärdskapitalism
              visat sig mer trovärdig än socialism och socialdemokrati.
            </seg>
          </u>
          <note type="speaker" n="1ef94a7a">
            Anf. 114 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-9621013bc89a1eca-5" n="4bbb817e">
            <seg n="d78f2130">
              Fru talman! Jag skulle vilja fråga Carl B Hamilton hur han, som
              nationalekonom och som folkpartist, ser på effekterna av den politik
              som han står för när det gäller att bekämpa arbetslösheten.
            </seg>
            <seg n="ae69f307">
              Det här att hålla ordning och reda i offentliga finanser kan
              väl knappast sägas vara Carl B Hamiltons främsta gren. Vi är inne
              i ett läge där återigen Hamilton är en central person under en
              borgerlig regering och vi har ett mycket stort underskott. Jag
              känner igen situationen. Inte heller denna gång ryter Hamilton
              ifrån när skattesänkningslöftena kommer i rask takt från de borgerliga
              partierna. Det tycker jag är bekymmersamt. Det ansvaret borde
              du, Carl B Hamilton, med den erfarenhet du har, ta. Du borde säga
              ifrån, säga att det inte blir några stora skattesänkningar framöver.
            </seg>
            <seg n="db4c0d0d">
              Det centrala i regeringens politik är, som jag förstått det,
              att de vill sänka den arbetslöshet som vi kan nå till i nästa
              högkonjunktur, den så kallade jämviktsarbetslösheten, den långsiktiga
              arbetslösheten. Man kan därför titta på hur det har fungerat.
              Konjunkturinstitutet kommer i dag med en rapport som visar att
              jämviktsarbetslösheten, den långsiktiga arbetslösheten, sjönk
              under hela den regeringsperiod som Socialdemokraterna styrde landet,
              under tolv år. År 2007 stod den i det närmaste stilla, och sedan
              har den ökat. Och den kommer att öka mycket kraftigt under de
              kommande åren.
            </seg>
            <seg n="8af44053">
              Carl B Hamilton har stått för en politik där man dels slagit
              sönder stora delar av arbetslöshetsförsäkringen, som är en central
              del för att sänka jämviktsarbetslösheten, dels spenderat mycket
              stora belopp 85 miljarder kronor i skattesänkningar som skulle
              sänka jämviktsarbetslösheten. Man har också gjort rader av andra
              insatser, bland annat skurit bort vuxenutbildning och arbetsmarknadsutbildning.
              Resultatet är att tolvårsperioden av sjunkande jämviktsarbetslöshet
              nu ersätts av en period av kraftigt stigande jämviktsarbetslöshet.
              Hur förklarar Hamilton resultatet av den politiken?
            </seg>
          </u>
          <note type="speaker" n="168793ef">
            Anf. 115 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-ecdd839c4e833698-1" n="eed07df0">
            <seg n="e31cf0b4">
              Fru talman! Jag blir lite förvånad över utgångspunkten för Thomas
              Östros replik, för man får ett intryck av att han var nöjd med
              det utanförskap som vi vann valet på. Man kan diskutera om det
              är en miljon eller 1,2 miljoner människor, men det är ostridigt
              att en viktig anledning till att ni, Thomas Östros, förlorade
              valet var att väljarna uppfattade att det var för få människor
              som hade ett produktivt arbete. Det hyllar du som någonting som
              vi skulle behöva gå tillbaka till. Sanningen är att det i dag,
              trots krisen, är fler sysselsatta på svensk arbetsmarknad än det
              var år 2006 när vi tog över regeringsmakten.
            </seg>
            <seg n="86199198">
              Jag tycker att man får försöka hålla två tankar i huvudet samtidigt,
              och det vet jag att Thomas Östros kan, även om han just nu låtsas
              som om han inte vill det, nämligen att det finns ett kortsiktigt
              och ett långsiktigt problem. De åtgärder som regeringen har vidtagit
              för att sänka långtidsarbetslösheten har LO-ekonomerna, om vi
              nu ska ta dem som auktoriteter, också instämt i. Det har haft
              den effekten.
            </seg>
            <seg n="67546528">
              Sedan har vi frågan hur man bekämpar arbetslösheten i ett kortare
              perspektiv, konjunkturperspektivet. Då försöker sig Thomas Östros
              på två olika linjer som står i strid med varandra. Den ena är
              att han i sina inlägg ständigt kritiserar regeringen för underskotten
              och upplåningen. Jaha, då ska vi alltså inte ha det? I stället
              skulle vi höja skatterna och inte låna upp. Kan det vara din uppriktiga
              mening, Thomas Östros? Det kan det inte vara. Arbetslösheten vore
              skyhögt mycket värre om regeringen i den här krisen skulle uppträda
              som Herbert Hoover jag får påminna om honom igen och insistera
              på att ha balans i de offentliga finanserna. Då hade vi varit
              tillbaka i 30-talet, och krisen hade varit monumental.
            </seg>
            <seg n="4c2f9813">
              Du kan inte, Thomas Östros, kritisera regeringen både för att
              den ökar upplåningen och sedan för att arbetslösheten går upp.
              Den kortsiktiga arbetslösheten måste bekämpas genom ökad upplåning.
              Det finns inget annat sätt.
            </seg>
          </u>
          <note type="speaker" n="6942460d">
            Anf. 116 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-9621013bc89a1eca-6" n="4bbb817e">
            <seg n="b3d59493">
              Fru talman! Ser inte Carl B Hamilton det stora misstag han har
              gjort med mycket stora skattesänkningar som bekostats av en förstörd
              arbetslöshetsförsäkring? Är du nöjd med att människor lever på
              socialbidrag i stället för på a-kassa, Carl B Hamilton? Det finns
              ingen arbetsmarknadsutbildning att tala om. Är du nöjd med det,
              när människor i stället skulle kunna få jobb? Det är sådant som
              bekostade skattesänkningarna. Det var ett gigantiskt misstag.
            </seg>
            <seg n="3b5e6fdd">
              Låt mig åter ta upp det långa perspektivet. Nu talar jag inte
              om den konjunkturella arbetslösheten. Vi lever i en global värld
              och den kris vi upplever sveper över hela jordklotet. Alla upplever
              ökad arbetslöshet. Man kunde ha gjort mycket mer i Sverige för
              att dämpa krisen, men den drabbar alla. När det gäller den långsiktiga
              arbetslösheten, det som ekonomer brukar kalla för jämviktsarbetslöshet
              jag tror att Carl B Hamilton känner till det är hela politiken
              från regeringens sida inriktad på att sänka det som kallas för
              jämviktsarbetslöshet.
            </seg>
            <seg n="3379e595">
              Men vad händer? Konjunkturinstitutet visar att jämviktsarbetslösheten
              sjönk under våra regeringsår. Det hade att göra med stora utbildningsinsatser.
              Långtidsarbetslösa fick chansen att komma tillbaka. Jag är inte
              på något sätt nöjd men ändå glad över att vi under så lång tid
              fick en utveckling med sänkt jämviktsarbetslöshet. Vad visar KI:s
              senaste siffror? Jo, att under Carl B Hamiltons regeringsperiod,
              precis som förra gången han satt vid makten, ökar nu jämviktsarbetslösheten.
            </seg>
            <seg n="2922662b">
              Sönderslagen a-kassa, gigantiska skattesänkningar, många av dem
              ofinansierade, borttagna insatser för att stötta långtidsarbetslösa
              har lett till det som jag har påstått från början, nämligen till
              minskade möjligheter att få en arbetsmarknad som fungerar beroende
              på att människor slås ut permanent. Är Carl B Hamilton stolt över
              att resultatet av alla dessa åtgärder är att jämviktsarbetslösheten
              nu ökar? Det har den inte gjort sedan 19911994. Jag skulle kalla
              det ett fiasko, Carl B Hamilton.
            </seg>
          </u>
          <note type="speaker" n="64dae2de">
            Anf. 117 CARL B HAMILTON (fp) replik:
          </note>
          <u who="carl_b_hamilton_b4f697" xml:id="i-ecdd839c4e833698-2" n="eed07df0">
            <seg n="cd47b6f9">
              Fru talman! Låt mig börja med det som Thomas Östros tog upp först,
              det mer kortsiktiga perspektivet. Regeringen har satsat mer än
              någon annan regering på utbyggd infrastruktur, utbildningsinsatser,
              kommunpengar, arbetsmarknadspolitik.
            </seg>
            <seg n="bff8832c">
              Med fördömande i rösten talar Thomas Östros om ofinansierade
              skattesänkningar. Om vi hade finansierat skattesänkningarna hade
              arbetslösheten varit högre och den totala efterfrågan i ekonomin
              lägre. Det du skriver ut, Thomas Östros, är ett recept på Herbert
              Hoover-linjen, att varje skattesänkning ska finansieras. I en
              lågkonjunktur måste man underbalansera budgeten. Det är A-kurs
              i nationalekonomi. Jag är förvånad, Thomas Östros, att du driver
              den linjen trots din formella, höga utbildning. Hur kan du göra
              det? Du talar mot den linje och de åtgärder som Riksbanken och
              regeringar i alla länder genom automatiska stabilisatorer och
              deskriptionära åtgärder vidtar, nämligen att öka efterfrågan genom
              skattesänkningar och ökade utgifter.
            </seg>
            <seg n="c00b0111">
              När det gäller jämviktsarbetslösheten är det regeringens linje
              att på alla möjliga sätt stärka arbetslinjen. Där ligger även
              jobbskatteavdraget. Jag tycker att man missade en del när någon
              tidigare tog upp detta och att pensionärerna inte tycker om det.
              Varför är det då så viktigt att jobbskatteavdraget fungerar, att
              vi får ökade arbetsinsatser? Jo, bland annat för att det är enda
              sättet att i Sverige, med den demografiska utveckling vi har,
              få en garanterad, eller nästan garanterad, finansiering av de
              offentliga åtagandena, vård, skola och omsorg.
            </seg>
          </u>
          <note type="speaker" n="62981053">
            Anf. 118 LARS JOHANSSON (s):
          </note>
          <u who="lars_johansson_1e1d92" xml:id="i-da99ad3573f4cfd8-0" n="a0457db6">
            <seg n="9e60ebdc">
              Fru talman! Det är lite grann en känsla av sommaravslutning i
              kammaren, men jag ska ändå passa på att prata skattepolitik. Som
              brukligt är har vi en skatterunda samtidigt som vi har en finanspolitisk
              debatt. Jag vill yrka bifall till Socialdemokraternas reservation
              i finansutskottets betänkande och de gemensamma reservationerna
              från Socialdemokraterna, Vänsterpartiet och Miljöpartiet såväl
              i finansutskottets som i skatteutskottets betänkande.
            </seg>
            <seg n="a6022217">
              Jag vill börja med att påminna om de tre år som vi haft en moderatstyrd
              regering. Den har genomfört 70 förändringar i vårt skattesystem,
              såväl stora som små. Det senaste exemplet är regeringens sänkning
              av inkomstskatterna med 15 miljarder, en sänkning som är helt
              ofinansierad. Den samlade effekten av alla dessa skattesänkningar
              är 85 miljarder årligen i mindre pengar till statskassan. Samtidigt
              som man urgröpt vårt trygghetssystem har man gjort det svårare
              att vara sjuk eller arbetslös.
            </seg>
            <seg n="f1903401">
              När vi från oppositionen varnade för denna skattesänkarpolitik
              med att det går an att sänka skatterna i högkonjunktur men vad
              händer när det blir bistrade tider talade vi ofta för döva öron.
              Vid debatten för exakt ett år sedan sade Moderaternas företrädare
              i debatten: Sverige är i en god cirkel i dag. Sverige har en väldigt
              gynnsam trend. Jobbskatteavdragen har gjort det lönsammare att
              arbeta och det blir också lönsammare att gå från bidrag till arbeten.
              Pensionerna kan skrivas upp snabbare nu än tidigare. Sådan var
              självbilden för ett år sedan.
            </seg>
            <seg n="fe0a7302">
              Sedan dess har arbetslösheten kraftigt ökat. Sverige upplever
              en stor industrikris, inte minst inom fordonsindustrin. Färre
              har arbete att gå till. Pensionärerna kommer att få sänkt pension.
              Den statliga skatten har sänkts mest för dem som har mest. Kommunalskatterna
              kommer att höjas i många kommuner. Den skatten drabbar alla lika
              och innebär att pensionärer och låginkomsttagare kommer att få
              höjd skatt. Det sker därför att staten inte längre har råd att
              stödja kommunerna i den utsträckning som krävs i den ekonomiska
              krisen.
            </seg>
            <seg n="1c0b0ded">
              Borgerligheten fortsätter att drömma om nya skattesänkningar.
              Momsen ska sänkas inom restaurang- och frisörbranschen, hoppas
              regeringen. Centern vill sänka arbetsgivaravgifterna. Folkpartiet
              vill sänka inkomstskatter för höginkomsttagare.
            </seg>
            <seg n="06138e5f">
              Socialdemokraterna, liksom Vänstern och Miljöpartiet, har en
              helt annan politik i den kris vi nu befinner oss i. Vi vill värna
              den gemensamma sektorn och göra offensiva insatser för att rädda
              jobben. Vi lovar därför inga skattesänkningar.
            </seg>
            <seg n="1e1f45c0">
              Den borgerliga skattepolitiken går ut på att sänka skatterna
              och därmed minska den gemensamma välfärden det har blivit allt
              tydligare och att också öka de ekonomiska klyftorna. Men utformningen
              av politiken gör att det inte ska synas vart vi är på väg. Därför
              kommer man med allt tal om jobbskatteavdrag, avdrag för hushållstjänster
              och så vidare. Skattesänkarpolitiken är också utformad så att
              den ska påverka folks beteende i en viss riktning. Därför laborerar
              regeringen med diverse variationer av skatteskalor och undantagsregler
              i syfte att få människor att bete sig på ett visst sätt utan att
              ägna en tanke åt vad det får för konsekvenser för finansieringen
              av samhällets åtagande. Några parlamentariska utredningar som
              garanterar att man ser till helheten lyser därför med sin frånvaro.
              Skatteförslag tas fram i slutna rum i Regeringskansliet med aktivt
              uppbackande från den borgerliga riksdagsmajoriteten.
            </seg>
            <seg n="5e82c6a7">
              Alla regeringens skatteförändringar följer idén om skattevariationer
              som styr människors ekonomiska handlande. Skatten på förvärvsinkomst
              är lägre än skatten på pension och a-kassa. Man får skattelättnad
              om man anställer hemhjälp. Arbetsgivaravgiften är lägre för anställda
              under 26 år. Förslagen på nya beteendestyrande skattesänkningar
              är ännu fler. Exempelvis vill man införa avdrag för bidrag till
              välgörande ändamål, för att inte tala om det mer vildsinta förslaget
              från Centerkvinnorna om att börsbolag ska lockas att ta in fler
              kvinnor i sina styrelser genom en skattesänkning för bolag med
              jämn könsfördelning.
            </seg>
            <seg n="d8623578">
              Men varför ska vinstdrivande företag behöva betala mindre till
              våra gemensamma angelägenheter för att de följer principer om
              jämställdhet som sedan länge gäller i samhället? Ska de också
              ha skattelättnader för att de följer arbetsmiljölagen?
            </seg>
            <seg n="4d2969e8">
              Fru talman! Vården, skolan, omsorgen, vägarna, kollektivtrafiken,
              rättsväsendet och pensionerna kostar inte ett enda dugg mindre
              för att folk anställer hemhjälp, ger pengar till Röda Korset eller
              bygger om kök. Kraven på samhällstjänster är desamma oavsett om
              det sitter kvinnor eller män i företagens styrelser. De som får
              del av skattesänkningen utnyttjar väl inte de skattefinansierade
              tjänsterna ett enda dugg mindre än de har gjort förut.
            </seg>
            <seg n="8ce7997a">
              Om några ska betala mindre till dessa tjänster blir den självklara
              följden att andra måste betala mer. Men de lägre arbetsgivaravgifterna
              för företag som anställer personer under 26 år innebär att McDonalds,
              som alltid anställer ungdomar, subventioneras av företag som har
              krav på högre utbildningsnivå hos sin personal och där andelen
              unga under 26 år av naturliga skäl blir liten.
            </seg>
            <seg n="0fea5cc8">
              De variationer i skatteuttag som borgerligheten inför betyder
              att principen om skatt efter bärkraft överges. Det är inte betalningsförmågan
              utan beteendet som avgör hur mycket man betalar. Dessutom finns
              det klara skillnader i olika människors möjligheter att verkligen
              bete sig på det sätt som leder till lägre skatt. De lågavlönade
              lär inte anlita några hushållsnära tjänster. Jobbskatteavdragen
              lär knappast stimulera några 8090-åringar som bara kan förflytta
              sig med rullator till att börja förvärvsarbeta igen. Den belastningsskadade
              55-plussaren som förgäves har sökt jobb i ett par års tid lär
              väl inte heller hitta arbete för att skatterna har blivit högre.
            </seg>
            <seg n="bffe6fac">
              Denna borgerliga idé om att styra människors beteende med varaktiga
              skattesänkningar är feltänkt. Den leder till en ojämlik och orättvis
              fördelning av kostnaden för de nyttigheter som alla utnyttjar
              i i princip samma utsträckning som förut. För skatter är kostnader
              för ett antal nyttigheter som omfattar alla och som alla ska bidra
              till. Den enda rimliga principen för betalning av dessa gemensamma
              nyttigheter är bärkraftsprincipen. Den som har högre inkomster
              kan betala mer än den som har lägre inkomster. Hur man får dessa
              inkomster eller hur man har valt att använda dem i övrigt har
              helt enkelt inte med saken att göra. Det är så tydligt hur borgerligheten
              pekar finger åt hur folk beter sig i det skattesystem som vi nu
              successivt har fått infört i Sverige.
            </seg>
            <seg n="125c52f7">
              Med detta yrkar jag återigen bifall till vår gemensamma reservation
              i skatteutskottet.
            </seg>
          </u>
          <note n="648b8011">
            I detta anförande instämde Britta Rådström (s).
          </note>
          <note type="speaker" n="194dc2b5">
            Anf. 119 MARIE ENGSTRÖM (v):
          </note>
          <u who="marie_engstrom_e6a38f" xml:id="i-2bd6ba3fb9c04c3d-0" n="f446ee93">
            <seg n="0e592ba7">
              Fru talman! Vi har haft en aktiv alliansregering. Det är en lång
              rad skatteförändringar som har genomförts under de gångna tre
              regeringsåren. Det handlar om i runda slängar 85 miljarder som
              regeringen har sänkt skatterna med.
            </seg>
            <seg n="7661c38d">
              Vi har under de här åren haft ganska många skattedebatter. Från
              mitt partis, Vänsterpartiets, sida har vi också framfört en ganska
              omfattande kritik mot regeringens skattepolitik. Det är framför
              allt på fem punkter som vi är kritiska.
            </seg>
            <seg n="b1755281">
              Punkt ett är att regeringens skattepolitik är fördelningspolitiskt
              felaktig. Ni hävdar att ni gynnar låg- och medelinkomsttagare.
              Vi menar att det är höginkomsttagarna som tjänar mest på era skatteomläggningar.
              Vi tittar på utfallet i kronor. Vi gör inte som ni och tittar
              på utfallet i procent.
            </seg>
            <seg n="c3c459af">
              Punkt två är att den bidrar till orättvisor mellan olika grupper.
              Jobbskatteavdraget omfattar människor som har inkomst av en anställning.
              Skulle man däremot behöva få a-kassa, som är en försäkringsersättning,
              drabbas man av en, som man kan kalla det, straffskatt på arbetslöshet
              precis som om de människor som mister sitt jobb inte hade råkat
              tillräckligt illa ut. Det handlar inte bara om dem som har a-kassa
              utan också om pensionärer, som har varit väldigt uppretade och
              arga. Det handlar också om människor som har sjukersättning.
            </seg>
            <seg n="f49fcba7">
              Den tredje punkten är att er politik bidrar till att man ökar
              de ekonomiska skillnaderna mellan kvinnor och män. Det kan man
              se i budgetpropositionen som ni lade fram i höstas. Era egna analyser
              pekar på att skillnaderna ökar, men ni vill hellre se det som
              en hushållsinkomst och på det sättet dölja det faktum som alla
              känner till. Vi har också från Vänsterpartiets sida låtit ta fram
              underlag från riksdagens utredningstjänst som vi har redovisat
              i våra inkomstskattemotioner. Där ser man också den här trenden
              mycket tydligt.
            </seg>
            <seg n="177edca4">
              Den fjärde punkten där vi är kritiska handlar om att skattesänkningar
              begränsar möjligheter att investera i välfärd, i nya jobb och
              i ett samhälle som måste ställa om. Det är klart att det någonstans
              finns en överensstämmelse mellan skatteambitioner och de ambitioner
              man har på välfärdsområdet.
            </seg>
            <seg n="dc2a6f8d">
              Den femte punkten och det är väl egentligen det som det här betänkandet
              handlar om gäller alla de avsteg som ni gör från en neutral och
              likformig beskattning.
            </seg>
            <seg n="d4a691f0">
              På en lång rad områden, till exempel inom inkomstskatteområdet
              och när det gäller arbetsgivaravgifter, tar ni fram många selektiva
              lösningar som i förlängningen innebär stora avsteg från en likformig
              beskattning.
            </seg>
            <seg n="894a3ddd">
              I den gemensamma reservation som vi har från den rödgröna oppositionen
              skriver vi lite grann om den skattereform som gjordes i början
              av 90-talet. Vi menar att det som där kanske var lite av honnörsord
              likformig beskattning, breda skattebaser, enkla regler också är
              någonting som ska genomsyra skattepolitiken. Det är mot bakgrund
              av de reglerna som vi också gemensamt vill utforma skattepolitiken
              framgent.
            </seg>
            <seg n="f9cad74d">
              Meningen med alla de avsteg som ni föreslår när det gäller inkomstskatter,
              när det gäller arbetsgivaravgifter och även när det gäller andra
              områden är att man ska öka sysselsättningen, få fler i arbete.
              Det brukar vara era motiv. Så låter er retorik.
            </seg>
            <seg n="c1f4033b">
              Man kan då titta lite på vad till exempel fackföreningsfolk och
              Finanspolitiska rådet säger. De kanske inte säger riktigt samma
              sak, men många säger att det här är ett väldigt dyrt sätt, om
              nu meningen var att man skulle öka sysselsättningen.
            </seg>
            <seg n="9dc6e531">
              Många menar att det är mycket bättre att ha riktade arbetsmarknadspolitiska
              åtgärder. Det är mycket bättre att satsa på utbildning för att
              få människor som i dag står långt från arbetsmarknaden att kunna
              gå in och ta jobb, och så är det väl.
            </seg>
            <seg n="8dff18a6">
              Det är samma sak när det gäller nedsättning av arbetsgivaravgifter.
              Riksrevisionen har bland annat tittat på det här och levererat
              en ganska kritisk rapport. Man menar att det är ett oerhört dyrt
              sätt att öka sysselsättningen. Det var ju det som var syftet med
              omläggningen.
            </seg>
            <seg n="fb7b2970">
              Man menar också att det finns andra mycket bättre åtgärder som
              inte belastar statskassan på samma sätt. Det är i så många andra
              sammanhang som ni från alliansen står och säger att man inte ska
              slarva med skattebetalarnas pengar.
            </seg>
            <seg n="5dc93fef">
              Till sist, fru talman, tänkte jag kommentera ett brev som jag
              fick från en värmländsk moderat. Jag tror att moderater i flera
              län har skrivit brev till väljare.
            </seg>
            <seg n="4bb77d99">
              Detta brev var i alla fall adresserat till mig. Brevet innehöll
              en hyllning till Moderaternas politik. Man tyckte att man kunde
              sköta ekonomin väl, att man tog ansvar för framtiden och så vidare.
              Man menade att man hade gett extra pengar till kommuner och landsting
              och att man hade sänkt skatterna för låg- och medelinkomsttagare.
            </seg>
            <seg n="986dddc7">
              Sedan stod det att om man hade någon synpunkt på vad Moderaterna
              gör skulle man höra av sig. Jag hör av mig nu.
            </seg>
            <seg n="ba32cc14">
              Jag skulle vilja ställa en direkt fråga till Moderaternas företrädare
              eller till er i alliansen. Menar ni på fullaste allvar att ni
              bara har sänkt skatten för låg- och medelinkomsttagare, som ni
              skriver i det brev som ni skickar ut till svenska folket? Varför
              skriver ni ingenting om höginkomsttagarnas skattesänkningar? Tycker
              ni att det är skamligt, eller vill ni inte kännas vid att det
              faktiskt är så?
            </seg>
            <seg n="28c63139">
              Tycker ni inte att till exempel den skattesänkning som jag har
              fått är en skattesänkning? Är inte jag en höginkomsttagare?
            </seg>
            <seg n="b9d2329a">
              Jag tycker att det här skulle vara en intressant diskussion.
              Så detta är nu min fråga till alliansens företrädare.
            </seg>
            <seg n="12367ef6">
              Jag har en fråga till, fru talman. Det gäller betänkandet. På
              s. 8 skriver majoriteten så här apropå de skatteutgifter som betänkandet
              handlar om: Utskottet ser mycket positivt på att ansträngningar
              görs för att redovisningen av skatteutgifter ska bli ett så bra
              underlag som möjligt för att kunna utvecklas till att bli ett
              mer aktivt instrument i budgetbehandlingen.
            </seg>
            <seg n="9dcebef9">
              Betyder det att vi kommer att få se ännu mer skatteutgifter i
              alliansens budgetförslag?
            </seg>
            <seg n="4e1cd894">
              Därmed yrkar jag bifall till den gemensamma reservationen.
            </seg>
          </u>
          <note type="speaker" n="3bdb11a0">
            Anf. 120 HELENA LEANDER (mp):
          </note>
          <u who="helena_leander_1a8ec1" xml:id="i-4b32914aae135b0d-0" n="2c20feb4">
            <seg n="18757487">
              Fru talman! Jag gillar att tänka långsiktigt, och då tänker jag
              ungefär så här: Visserligen är vi nu i en lågkonjunktur, men det
              innebär inte att vi ska sprätta iväg pengar på allt som kostar
              och som därmed kan stimulera ekonomin.
            </seg>
            <seg n="1794f42c">
              Det är inte så att vi inte behöver stimulansåtgärder, tvärtom.
              Stimulansåtgärder är absolut nödvändiga nu för att hindra att
              lågkonjunkturen biter sig fast och människor slås ut permanent
              från arbetsmarknaden. Det vi däremot ska tänka över är vilka stimulansåtgärder
              vi ska ha.
            </seg>
            <seg n="41fc7131">
              Då är det så att vi vet att klimatutmaningen ställer oss inför
              en stor omställning av samhället. Vi kräver en stor omställning
              av samhället i mer hållbar riktning.
            </seg>
            <seg n="87a114e8">
              Det kräver satsningar på energieffektivisering, förnybar energi,
              klimatsmart infrastruktur och alla möjliga saker.
            </seg>
            <seg n="26669ab1">
              Vi vet också att bostadsbestånden, inte minst i våra miljonprogramsområden,
              står inför ett omfattande behov av renoveringar för att det ska
              skapas en bra boendemiljö för dem som bor där.
            </seg>
            <seg n="5aaf0517">
              Varför då inte se till att göra de här investeringarna nu när
              vi ändå vet att vi behöver göra dem förr eller senare? Då ser
              vi till att vi både minskar arbetslösheten och ställer om till
              ett mer hållbart samhälle.
            </seg>
            <seg n="8f957752">
              Men regeringens försök att tänka annorlunda ser lite annorlunda
              ut. Om jag försöker mig på en fri tolkning ser det ut ungefär
              så här: Okej, vi råkar kanske ha hamnat i den värsta lågkonjunkturen
              sedan, typ, andra världskriget, men den går säkert över. Därför
              kan vi gott fortsätta med den politik som vi lade fast före valet.
            </seg>
            <seg n="d2351d5f">
              Som vi alla vet var det högkonjunktur före valet. Därför inriktas
              också regeringspartiernas politik på att stimulera eller kanske
              snarare pressa fram arbetsutbudet.
            </seg>
            <seg n="8c0a77db">
              Men, ärligt talat, i rådande konjunkturläge är inte det stora
              problemet ett bristande utbud av arbetskraft utan snarare en bristande
              efterfrågan på arbetskraft. Och det kräver lite andra lösningar.
            </seg>
            <seg n="3da43614">
              Oavsett om man har några fördelningspolitiska skrupler eller
              ej och oavsett om man står fast vid gamla fina principer om likformighet
              och enkelhet i skattesystemet kan vi konstatera att det ekonomin
              nu behöver inte är ökade klyftor mellan dem som har jobb och dem
              som inte har jobb. Det som ekonomin behöver just nu är inte stora
              skattesänkningar för välbeställda.
            </seg>
            <seg n="30656206">
              Det ska löna sig att arbeta, säger regeringen som om ingenting
              hänt. Men det är ju knappast detta, att det skulle löna sig för
              lite att arbeta, som får varslen att dugga.
            </seg>
            <seg n="f8977cb5">
              Om vi vill motverka varslen måste vi få en ökad, eller i varje
              fall inte minskad, efterfrågan på arbetskraft.
            </seg>
            <seg n="dc40dd48">
              Bland de mer effektiva sätten att upprätthålla efterfrågan på
              arbetskraft är att upprätthålla sysselsättningen i kommuner och
              landsting. Men det kräver både mer och tidigare tillskott än vad
              regeringen är beredd till.
            </seg>
            <seg n="b6657008">
              Ett annat effektivt sätt är att satsa på järnvägsunderhåll och
              renoveringar inom bostadssektorn. Åtminstone den sistnämnda frågan
              verkar regeringen vara inne på med sitt ROT-avdrag. Problemet
              med det ROT-avdraget är att det bara går till dem som själva äger
              sitt hus, och det är inga som helst klimatkrav. Och för att vara
              en konjunkturåtgärd är den ganska missriktad. Det är ju en permanent
              åtgärd och inte en konjunkturåtgärd, som då ska vara tillfällig.
            </seg>
            <seg n="c595fa5b">
              Regeringens politik för lågkonjunkturen tycks därför vara ungefär
              som regeringens politik för högkonjunkturen, nämligen skattesänkningar
              för välbeställda.
            </seg>
            <seg n="6d10b027">
              Det är förvisso sant att det finns två sätt att stimulera ekonomin
              i lågkonjunktur. Antingen sänker man skatterna eller så ökar man
              utgifterna. Det är därför, fru talman, som jag tar mig friheten
              att inte bara prata om skattesänkningar utan också lite grann
              om andra sidan när det gäller de här två strategierna.
            </seg>
            <seg n="1bd67c2e">
              Men om man räknar antalet skapade jobb per krona befarar jag
              att regeringens skattesänkningar inte är lika effektiva som åtgärder
              på utgiftssidan, eftersom en så stor andel av regeringens skattesänkningar
              går till höginkomsttagare som kan antas spara en hel del av de
              pengar de får genom skattesänkningarna.
            </seg>
            <seg n="7eeb2b73">
              Det är förvisso en dygd att spara, och jag har gärna en lång
              diskussion om hur vi kan främja det inför nästa högkonjunktur.
              Men just nu i en lågkonjunktur är det faktiskt inte sparande som
              ekonomin främst behöver, hur brutalt det än låter.
            </seg>
            <seg n="edd8e902">
              Jag har också gärna en diskussion om vår konsumtionsnivå, dess
              innehåll och vad det har för konsekvenser på människa och miljö.
              Jag måste ändå säga att jag tror inte att det bästa sättet att
              landa på en mer hållbar konsumtionsnivå, en nivå som är mer förenlig
              med vad planeten tål och vad som vi människor verkligen blir lyckliga
              av, är att tokgasa i högkonjunkturer och tokbromsa i lågkonjunkturer.
            </seg>
            <seg n="725f655f">
              Oavsett åt vilket håll trenden går ser jag hellre att det svänger
              lite försiktigt kring trenden än att det åker bergochdalbana.
              Därför vågar även jag säga att i rådande lågkonjunktur behöver
              vi stimulera konsumtionen.
            </seg>
            <seg n="8594f6cb">
              Jag menar att om vi ska ta oss ur krisen nu är de nödvändiga
              investeringarna i klimatomställningen som Miljöpartiet föreslår
              många av dem föreslår vi gemensamt från det rödgröna laget ett
              betydligt bättre recept än regeringens skattesänkningar för välbeställda
              som utformades för en helt annan konjunktur.
            </seg>
            <seg n="76864635">
              Därför yrkar jag bifall till de gemensamma rödgröna reservationerna.
            </seg>
          </u>
          <note type="speaker" n="fbf177e4">
            Anf. 121 ANNICKA ENGBLOM (m):
          </note>
          <u who="annicka_engblom_49b7f0" xml:id="i-2dd6cca7d527adfc-0" n="5ec20426">
            <seg n="12e1a281">
              Fru talman! Vi har haft en lång förmiddag, och större delen av
              eftermiddagen också. Vi pratar om finanspolitik. Vi har kommit
              in på skattedelen. När man pratar om finans och skatt blir det
              gärna mycket procentsatser, siffror, undersökningar hit och dit
              och nivåer. Då glömmer man kanske många gånger att det handlar
              om människor bakom allt det, människor som man kan exemplifiera
              med på många olika sätt genom att sätta in dem i vårt sammanhang
              och hur vi tänker vad det gäller skattepolitiken.
            </seg>
            <seg n="ef5498b8">
              Vi har olika syn på hur man använder skattepolitiska instrument,
              oppositionspartierna ensamma eller tillsammans. Allianspartierna
              är överens. Vad vi från alliansen ser som främst vad det gäller
              våra skattesänkningar är att är man för högt beskattad är man
              icke fri.
            </seg>
            <seg n="a2b2b252">
              Backar vi tillbaka har vi haft en diskussion. Det är lite roligt
              att lägga märke till det om man backar tillbaka ett år. Då hade
              vi en diskussion i den här kammaren där vi fick kritik från oppositionspartierna
              för att skattefinanserna gick alldeles för bra, trots skattesänkningar,
              trots de reformer som gjordes. Många människor kom i arbete, och
              man gick med stort överskott. Det ville oppositionen sätta sprätt
              på omedelbart.
            </seg>
            <seg n="5a73d826">
              Jag tycker att man bland svenska folket ska vara glad att vi
              inte gjorde det, att allianspartierna och regeringen höll emot
              och avvaktade. Det överskottet har kommit väl till pass nu när
              konjunkturen tog en väldigt hastig vändning, en mycket hastigare
              vändning än någon kunde ha förutsett, både i Sverige och utomlands.
            </seg>
            <seg n="0df0521d">
              Fru talman! Jag tycker att vi ska hålla oss kvar lite grann vid
              frihetsperspektivet. Att vi har sänkt skatterna för låg- och medelinkomsttagare,
              där vi gör de största skattesänkningarna, har medfört att sjuksköterskor,
              lärare och andra kategorier som ligger runt vad vi anser vara
              låg- och medelinkomsttagare, nämligen runt 20 000, har fått ett
              ändrat konsumtionsmönster. De har kunnat göra den resa på semestern
              som de inte har haft råd med innan för att det har gått till skatt.
            </seg>
            <seg n="cd119de7">
              Pensionärer som inte hade några större inkomster men som hade
              ett högt taxeringsvärde fick betala väldigt höga skatter på ett
              hus som de inte hade något lån på men som låg väldigt attraktivt.
              Det kanske var en släktgård. De får nu behålla de pengarna. De
              får nu göra något annat. Vi ser en investering i bostadsbyggande
              och reparationer på ett sätt som vi inte har sett tidigare.
            </seg>
            <seg n="9fc37b5c">
              De skattereformer som den här regeringen med ett högt tempo har
              genomfört hittills under de första tre åren har inneburit ett
              konsumtionsmönster som vi senast såg siffror på i dag. Det är
              en 20-procentig ökning av hushållsnära tjänster, främst bland
              medelinkomsttagare.
            </seg>
            <seg n="118ea19e">
              Det har slagit igenom stort, speciellt nu när vi inför faktureringsmodellen
              så att man får möjlighet att få subventionen till godo redan med
              en gång. Då når vi precis den kategori som ni i oppositionen har
              kritiserat oss för att inte nå. Det har inneburit många nya arbetstillfällen,
              men framför allt där är vi överens ska många av åtgärderna leda
              till att vi minskar den svarta sektorn.
            </seg>
            <seg n="6fafe707">
              Vi har också med en framgångsrik politik slutit en hel del avtal
              med så kallade skatteparadis. Proppen har gått ur, sade Laila
              Bjurling när vi hade möte med utskottet i går.
            </seg>
            <seg n="1fb31f9f">
              Nu ställer sig de länder på rad som tidigare erbjöd att man kunde
              smita undan skatt. Nu redovisar man de inkomsterna.
            </seg>
            <seg n="70c565fb">
              ROT-avdraget har vi också nämnt. ROT-avdraget vill man se som
              en tillfällig åtgärd, fru talman, från oppositionen. Varför det?
              Varför ska det vara en tillfällig konjunkturåtgärd när det är
              något som människor efterfrågar?
            </seg>
            <seg n="75b5fe64">
              Jag undrar: Slår inte oppositionen upp tidningarna med jämna
              mellanrum? Öppnar man inte reklambladen, där man mottar reformen
              med öppna händer från byggbranschen? Också från byggbranschen
              tar man emot det med öppna händer. I dessa tider framför allt
              när vi ser en kris inom byggnadsindustrin är detta ytterligt välkommet.
            </seg>
            <seg n="9b2ec66a">
              Det är en skillnad i synsätt. Man kan både sänka skatterna och
              göra välfärdssatsningar. Regeringen gör ingenting, anklagar oppositionen,
              när man gör den största enskilda satsningen i en lågkonjunktur.
              Det är inte mina egna ord. Det är inte regeringens ord. Det är
              ord från oberoende experter. Det är från EU som man uttalar det.
            </seg>
            <seg n="8ef1c575">
              Det handlar om utbildning och arbetsmarknadsåtgärder samtidigt
              som man har gjort skattesänkningarna. Det går att förena att man
              inte tynger folk under skatter och att satsa på välfärd.
            </seg>
            <seg n="b48623b6">
              Det är en skillnad i synsätt. Det är en skillnad i utgångspunkt.
              Man anklagar oss från oppositionen för att vi bara riktar oss
              till dem med höga inkomster. Men backa då tillbaka till tolv år
              av socialdemokratiskt styre med bistånd av Vänstern och Miljöpartiet!
              Sveriges låginkomsttagare var världens högst beskattade, men man
              skapade särregler för specialister och höginkomsttagare.
            </seg>
            <seg n="79f7492e">
              Man hade en förmögenhetsskatt som Vänstern vill införa. Det vill
              Socialdemokraterna också göra. Förmögenhetsskatten innebar att
              ungefär 500 miljarder investerades på andra håll än i Sverige.
              Det var egentligen bara en schematisk skatt. Den kunde de med
              riktigt höga inkomster undkomma.
            </seg>
            <seg n="9b98b12c">
              Vad vill egentligen oppositionen? Vad har man egentligen för
              budskap till läraren och sjuksköterskan som nu kan åka på semester
              och investera i sin bostad? Med den politik som man lägger fram
              vill man höja skatterna. Man vill höja skatterna med 1 000 kronor
              i månaden, 12 000 kronor om året. Det är beskedet till svenska
              folket. Jag tycker inte att det är ett frihetsbesked. Det är en
              skillnad i synsätt.
            </seg>
          </u>
          <note n="9e1a11dd">
            Jag yrkar bifall till förslaget i finansutskottets betänkande
            nr 20.
          </note>
          <note type="speaker" n="c902f169">
            Anf. 122 LARS JOHANSSON (s) replik:
          </note>
          <u who="lars_johansson_1e1d92" xml:id="i-da99ad3573f4cfd8-1" n="a0457db6">
            <seg n="6a69f103">
              Fru talman! Det är helt uppenbart att Annicka Engblom fortfarande
              tycker att den viktigaste frågan är att sänka skatterna. Även
              om vi är i en ekonomisk kris, där budgetunderskottet skenar och
              bnp kraftigt sjunker, är det fortfarande skattesänkningar som
              är den viktigaste frågan för Annicka Engblom.
            </seg>
            <seg n="b7a0e620">
              Jag tycker att det återigen visar på att ni inget har lärt av
              det som har skett. Vi är i en situation där allt fler människor
              blir arbetslösa. Vi är i en situation där vårdpersonal i kommuner
              och landsting riskerar uppsägningar eller blir uppsagda, där man
              höjer kommunal- och landstingsskatten därför att staten på grund
              av de skattesänkningar som Annicka Engblom har varit med och beslutat
              om inte har möjlighet att kompensera kommuner och landsting i
              den utsträckning som den ekonomiska krisen kräver.
            </seg>
            <seg n="7809bd0d">
              Man blir alltså både arbetslös och får högre skatt. Det är ju
              det som sker nu, och ni står för den politiken. Det kan man inte
              komma runt genom att påstå att oppositionen inte har något alternativ.
              Visst har vi det! Vi har hela tiden redovisat våra alternativ,
              och vi kommer att göra det väldigt tydligt inför nästa års val
              också. Men under den här perioden fram tills nu och, förmodar
              jag, även under det kommande året är de borgerliga partierna inte
              ett dugg intresserade av att diskutera skatter med oss. Det finns
              inga utredningar som går igenom vad det här får för konsekvenser,
              utan det är vad ni snickrar ihop på er egen kammare som vi nu
              börjar se effekterna av på område efter område, vilket jag redovisade
              inledningsvis.
            </seg>
            <seg n="b2fa17ce">
              Ni som värnar så oerhört mycket om reformen med hushållsnära
              tjänster titta på vad den får för effekter! Det är i Danderyd
              man har hushållsnära tjänster. Det är inte i Botkyrka. Vad beror
              det på, Annicka Engblom?
            </seg>
          </u>
          <note type="speaker" n="cc09bb22">
            Anf. 123 ANNICKA ENGBLOM (m) replik:
          </note>
          <u who="annicka_engblom_49b7f0" xml:id="i-2dd6cca7d527adfc-1" n="5ec20426">
            <seg n="427f493f">
              Herr talman! Det är lite intressant att höra Lars Johansson stå
              här och tala om att det är vi som står för högre skatter ute bland
              folket. Det är ju Socialdemokraterna, Vänsterpartiet och Miljöpartiet
              som föreslår detta i och med att man på olika sätt och i olika
              delar vill avskaffa jobbavdraget.
            </seg>
            <seg n="1b211d97">
              Det är också väldigt otydligt i vilka delar oppositionen egentligen
              tänker leverera skattehöjningar. Är det skattehöjning 1 av ena
              delen av jobbavdraget, eller är det skattehöjning 1 och 2 om man
              tar bort två delar? Är det jobbskatteavdrag 1, 2 och 3, om Vänstern
              får råda?
            </seg>
            <seg n="70580ce5">
              Om olyckan skulle vara framme vid nästa val och finansministern
              skulle heta Lars Ohly, då pratar vi om skattehöjningar. Då pratar
              vi verkligen om skattehöjningar för låg- och medelinkomsttagare
              dem ni säger er företräda. Det handlar i så fall om sammanlagt
              runt 1 000 kronor i månaden och till och med mer.
            </seg>
            <seg n="071f1123">
              Då talar vi om införande av fastighetsskatt igen. Då talar vi
              om införande av förmögenhetsskatt. Allt detta sammantaget skulle
              jag vilja kalla skattehöjningar.
            </seg>
            <seg n="e5855642">
              Vad är det för besked vi har att vänta? Vi har tre olika budgetförslag
              från de tre oppositionspartierna. Förvirringen är fullkomlig.
            </seg>
            <seg n="985fac8d">
              Lars Johansson tar också upp effekterna av avdraget för hushållsnära
              tjänster. Det är inte så svårt att se de effekterna. Jag träffar
              många företagare inom denna bransch som upplever en boom. Jag
              träffar deras medarbetare, många gånger tidigare lågavlönade eller
              långtidsarbetslösa kvinnor, som nu har fått ett jobb, en framtid
              och en fast tjänst. De ser bara en ökning inom detta.
            </seg>
            <seg n="a41efd93">
              Jag ser effekterna, och de är positiva, Lars Johansson!
            </seg>
          </u>
          <note type="speaker" n="ea5d121e">
            Anf. 124 LARS JOHANSSON (s) replik:
          </note>
          <u who="lars_johansson_1e1d92" xml:id="i-da99ad3573f4cfd8-2" n="a0457db6">
            <seg n="46120e9d">
              Herr talman! Det är glädjande att några kan få jobb med hushållsnära
              tjänster, men det intressanta är ju hur många som blir utan jobb
              i den offentliga sektorn. Om ni hade använt de pengarna till att
              förstärka till exempel den offentliga sektorn hade vi fått ännu
              fler arbeten än vad vi får genom hushållsnära tjänster.
            </seg>
            <seg n="e84650fa">
              Annicka Engblom har inte svarat på frågan om varför man gör avdrag
              för hushållsnära tjänster i Danderyd men inte i Botkyrka och varför
              ni tycker att det är så viktigt med denna stora inkomstskillnad
              som nu blir allt tydligare i samhället. Inkomstklyftorna ökar.
              Det finns flera rapporter som tyder på det, och de kommer att
              öka ytterligare. Det är det som är effekten av den politik ni
              företräder.
            </seg>
            <seg n="75fd3801">
              Dessutom leder politiken också till att fler människor hamnar
              i så kallat utanförskap, det ni påstod att ni skulle bekämpa under
              den här mandatperioden. Det har ju blivit tvärtom. Det är fler
              människor som är arbetslösa. Arbetslösheten stiger i Sverige,
              bland ungdomar mer än i andra länder i Europa. A-kassan har försämrats
              därför att ni har tagit bort den statliga finansiering som vi
              hade tidigare när det gäller a-kassan.
            </seg>
            <seg n="6fe85f58">
              På område efter område har ni gjort skattesänkningar för att
              ni ska kunna försämra välfärden. Det är så ni har resonerat, och
              det är så ni fortsätter att resonera. Det är därför ni hela tiden
              talar om skattesänkningar men utan att tala om vad det får för
              konsekvenser för vår gemensamma sektor.
            </seg>
            <seg n="9321d557">
              Vi tycker självklart att det är viktigt att värna om ett skattesystem
              som finansierar den gemensamma välfärden. Vi tror inte på den
              politik ni företräder om att vi ska ha en mindre offentlig sektor
              och sämre trygghetssystem, men det är det ni förordar. Det är
              därför ni vill genomföra skattesänkningar.
            </seg>
            <seg n="76e1b5e0">
              Det kunde vara intressant att någon gång få höra från moderater
              att ni också kunde erkänna att den politik som ni företräder leder
              till ökade ekonomiska klyftor.
            </seg>
          </u>
          <note type="speaker" n="28b0ba66">
            Anf. 125 ANNICKA ENGBLOM (m) replik:
          </note>
          <u who="annicka_engblom_49b7f0" xml:id="i-2dd6cca7d527adfc-2" n="5ec20426">
            <seg n="84967f05">
              Herr talman! Nu försöker Lars Johansson att slå blå dunster i
              ögonen på dem som lyssnar på den här debatten. Han påstår att
              vi skulle ha den annorlunda och avvikande uppfattningen att vår
              välfärd inte ska vara gemensamt skattefinansierad. Men där avviker
              våra åsikter inte på något som helst sätt från oppositionens.
            </seg>
            <seg n="246ccb4b">
              Det som skiljer oss från varandra är att vi inte tror att det
              bara är offentliga inrättningar som kan leverera kvalitet inom
              vården, skolan och omsorgen. Vi ser med egna ögon att kvalitet
              lika gärna kan levereras av privata leverantörer som av offentliga.
              Men det ska vara gemensamt skattefinansierat, och det ska helst
              också vara individrelaterat så att man kan flytta med sig den
              delen var man än söker sig i Sverige eller utomlands.
            </seg>
            <seg n="7ba69677">
              Lars Johansson tar upp att man bara köper hushållsnära tjänster
              i Danderyd och inte i Botkyrka. Vi förflyttar oss ännu längre
              ut på landet, ned till lilla Rödeby norr om Karlskrona, där jag
              råkar bo. Där ökar andelen användare av hushållsnära tjänster.
              Där har flera företag öppnat inom den här branschen. Även på landsbygden
              ser man alltså den här ökningen.
            </seg>
            <seg n="3b656e0e">
              Jag vet inte var Lars Johansson hämtar sina statistiska uppgifter,
              men de verkar i alla fall inte vara med verkligheten överensstämmande.
            </seg>
            <seg n="93dd1774">
              Arbetslösheten är ett bekymmer. Den huvudvärken delar vi självklart
              allihop. Trots detta är i alla fall arbetslösheten lägre nu än
              vad den var före krisen. Den är lägre nu trots lågkonjunkturen
              än vad den var 2006 när vi tog över.
            </seg>
            <seg n="8028fe34">
              Vad gäller ungdomsarbetslösheten hänger frågan fortfarande i
              luften: Vad har Socialdemokraterna för besked i detta när man
              tänker höja arbetsgivaravgifterna för ungdomar? Det sänker inte
              ungdomsarbetslösheten.
            </seg>
          </u>
          <note type="speaker" n="c745c1ea">
            Anf. 126 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-2bd6ba3fb9c04c3d-1" n="f446ee93">
            <seg n="ee1b7fcf">
              Herr talman! Jag kan försäkra Annicka Engblom om att det rödgröna
              laget kommer att föra en bra och god ekonomisk politik.
            </seg>
            <seg n="9b8e3529">
              Annicka Engblom hade synpunkter på vem som skulle bli finansminister
              i den kommande rödgröna regeringen. Jag skulle vilja kontra med
              att säga att det kanske är tur att Göran Hägglund, Kristdemokraternas
              ledare, inte är finansminister i den här regeringen, för i partiledardebatten
              i dag sade han att under den tidigare lågkonjunkturen på 90-talet
              lärde han sig att plus och minus måste gå ihop. Men vad var det
              den borgerliga regeringen lämnade efter sig? Ett stort budgetunderskott
              på över 200 miljarder kronor som vi i många år fick jobba för
              att komma till rätta med. Det var en kommentar till Annicka Engbloms
              utfall mot Lars Ohly.
            </seg>
            <seg n="378f6eac">
              Jag ställde två frågor i mitt anförande. Den ena gällde det brev
              som ni nya moderater har skickat. Där skriver ni att ni har sänkt
              skatterna för låg- och medelinkomsttagare. Är det så, eller är
              det tryckfel i brevet?
            </seg>
          </u>
          <note type="speaker" n="c2aa5992">
            Anf. 127 ANNICKA ENGBLOM (m) replik:
          </note>
          <u who="annicka_engblom_49b7f0" xml:id="i-2dd6cca7d527adfc-3" n="5ec20426">
            <seg n="136d3c28">
              Herr talman! Jag var beredd på en andra fråga eftersom den aviserades,
              men vi har ett replikskifte till.
            </seg>
            <seg n="aa32910f">
              Vad ska jag säga? Ja, vi har sänkt skatten för låg- och medelinkomsttagare
              med runt 1 000 kronor i månaden. Det är det enkla svaret på detta.
            </seg>
            <seg n="9d4bce13">
              Jag vet inte vad Marie Engström egentligen förväntar sig för
              något annat svar än det. Det var en enkel fråga, och det är ett
              enkelt svar.
            </seg>
          </u>
          <note type="speaker" n="d9a2a9dc">
            Anf. 128 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-2bd6ba3fb9c04c3d-2" n="f446ee93">
            <seg n="6277cb7d">
              Herr talman! Då kommer nästa fråga som kanske är lite svårare
              och som jag kanske borde ha ställt. Varför skriver ni ingenting
              om höginkomsttagarna i brevet?
            </seg>
          </u>
          <note type="speaker" n="05bde29d">
            Anf. 129 ANNICKA ENGBLOM (m) replik:
          </note>
          <u who="annicka_engblom_49b7f0" xml:id="i-2dd6cca7d527adfc-4" n="5ec20426">
            <seg n="56b19dd1">
              Herr talman! Höginkomsttagare har också fått sänkt skatt. Vi
              sänker skattetrycket över alla gränser. Den riktade skattepolitiken
              har inriktat sig på låg- och medelinkomsttagare. Det är för att
              den här gruppen var hårdast beskattad i hela världen under den
              socialdemokratiska regeringsperioden med bistånd av Miljöpartiet
              och Vänsterpartiet. De satt hårdast åt, och de hade de minsta
              marginalerna. Därför har också regeringens skattepolitik inriktat
              sig på de grupperna. Om man är hårt beskattad är man icke rörelsefri.
            </seg>
            <seg n="e6e5be48">
              Vi ser nu färska siffror på konsumtionsmönstret, vad pengarna
              används till. Man använder dem för att investera i sig själv,
              i bostäder, resor och saker som man inte hade råd med tidigare.
              Det här är en frihetsfråga. Det var precis det jag tog upp i mitt
              anförande. Den frihetsfrågan står vi för. Den inriktningen kommer
              vi att fortsätta med.
            </seg>
            <seg n="6c3c52ad">
              Därmed är det också sagt att detta ska göras med försiktighet
              och i takt med att finanserna tillåter det. Vi, till skillnad
              från oppositionspartierna, ser till att våra skattesänkningar
              är finansierade.
            </seg>
          </u>
          <note type="speaker" n="6ff74ee8">
            Anf. 130 HELENA LEANDER (mp) replik:
          </note>
          <u who="helena_leander_1a8ec1" xml:id="i-4b32914aae135b0d-1" n="2c20feb4">
            <seg n="249bdf25">
              Herr talman! Jag uppskattar verkligen det frihetspatos som lyser
              igenom Annicka Engbloms anförande, men jag uppskattar inte när
              man tar sig friheter med sanningen. Annicka Engblom försöker antyda
              att oppositionspartierna lättvindigt ville slösa bort pengar i
              högkonjunkturer och sedan stå här på bar backe när lågkonjunkturer
              kommer.
            </seg>
            <seg n="aaa650bd">
              Så är det faktiskt inte. Jag kan bara tala för mitt eget parti.
              Vi har under de goda åren i högkonjunkturer faktiskt konsekvent
              haft ett högre sparande i våra budgetförslag, alltså ett starkare
              saldo än vad regeringen har föreslagit. Med den politiken är det
              fullt konsekvent att vi nu i sämre tider är beredda att satsa
              mer.
            </seg>
            <seg n="6fa43297">
              Annicka Engblom säger också, precis som hon i tidigare replikskiften
              har tagit upp, att det har varit en mängd skattesänkningar för
              låg- och medelinkomsttagare. Ja, det har det varit, men de största
              skattesänkningarna har gått till höginkomsttagare. Det har vi
              slagits i huvudet med i procentsatser i rapporter från riksdagens
              utredningstjänst. Vi kan bara konstatera att den som tjänar lite
              får en lägre skattesänkning i kronor räknat än den som tjänar
              mycket.
            </seg>
            <seg n="20a75a45">
              Annicka Engblom försöker också framställa det som att vi inte
              har försökt att göra någonting åt skattetrycket för låginkomsttagare
              under tidigare regeringsperiod. Det är inte sant. Inom ramen för
              den gröna skatteväxlingen sänkte vi skatterna för låg- och medelinkomsttagare
              och för höginkomsttagare genom ett sänkt grundavdrag, i princip
              lika i kronor, kanske till och med lite mer, för låginkomsttagare.
              Visst gjorde vi små försök. Vi hade faktiskt också en begränsningsregel
              på fastighetsskatten. De pensionärer som Annicka Engblom pratade
              om, med låga inkomster men högt värderade hus, behövde inte heller
              betala mer än 4 procent av sin inkomst i fastighetsskatt. Vi försökte
              faktiskt att utforma skatterna så att de skulle utgöra en bra
              fördelningspolitik och inte slå orimligt hårt mot låg- och medelinkomsttagare.
            </seg>
            <seg n="fb153ab1">
              Annicka Engblom vill gärna tro att det går att kombinera sänkta
              skatter och förbättrad välfärd. Om det vore så är jag glad. Säg
              det till dina kolleger i kommunerna, som nu tvingas välja mellan
              att antingen skära ned välfärden eller att höja skatterna.
            </seg>
          </u>
          <note type="speaker" n="42f5eaf8">
            Anf. 131 ANNICKA ENGBLOM (m) replik:
          </note>
          <u who="annicka_engblom_49b7f0" xml:id="i-2dd6cca7d527adfc-5" n="5ec20426">
            <seg n="cda3b588">
              Herr talman! Siffror kan vara hårda. Siffror kan också dölja
              vad som är verkligheten. Jag kan inte blunda för de historier
              som kom mig till del och säkert också dem som har suttit i beslutande
              ställning till del tidigare från pensionärer som var tvungna att
              flytta från hem och hus därför att de inte hade tillräckligt med
              pengar, tillräckliga pensioner, för att betala den höga fastighetsskatten.
              De råkade bo på ett fint ställe, ofta vid vattnet eller med en
              vacker utsikt.
            </seg>
            <seg n="fd980acb">
              Dessa människor fanns, och de var många. Dessa människor är glada
              i dag för det första för att de får bo kvar och för det andra
              för det ekonomiska utrymme som har uppstått eftersom de inte behöver
              betala de höga fastighetsskatterna längre utan kan investera i
              det egna boendet. Vi ser det. Det är en 20-procentig ökning av
              investeringarna i den egna bostaden.
            </seg>
            <seg n="7adc8aab">
              Det är fråga om stora byggprojekt. För inte så länge sedan gjordes
              en undersökning av vad svensken ska göra under sommaren. För det
              första tänker man semestra. Man lägger mer pengar på sin egen
              semester. Det är ett andningshål i vardagen, som annars kan vara
              hektisk. För det andra vill man rusta upp sitt eget hus. Det ger
              arbetstillfällen, och pengarna stannar i Sverige. Det ger skatteintäkter.
            </seg>
            <seg n="9439bbfe">
              De pensionärer jag pratade om tidigare fanns. De ringde mig,
              och de skrev brev. De var förtvivlade. Den tidigare regeringens
              försök att bygga bort problemet var tydligen inte tillräckligt
              vasst. Problemen fanns fortfarande kvar, men nu finns de inte
              längre.
            </seg>
          </u>
          <note type="speaker" n="90bb1a9e">
            Anf. 132 HELENA LEANDER (mp) replik:
          </note>
          <u who="helena_leander_1a8ec1" xml:id="i-4b32914aae135b0d-2" n="2c20feb4">
            <seg n="08c503cc">
              Herr talman! Mina partikamrater tillsammans med Socialdemokraterna
              och Vänsterpartiet införde en begränsningsregel just för att dessa
              människor fanns jag var själv inte med då. Det som är så underligt
              är att om er fastighetsreformering verkligen hade löst problemet,
              varför var ni själva tvungna att införa precis samma begränsningsregel
              för pensionärer som vi införde? Ni införde den bara för pensionärer.
              Någonstans var det kanske just begränsningsregeln som var effektiv
              och kanske inte hela er fastighetsskattereform. Om det var pensionärerna
              man ömmade för, de med låga inkomster, varför antog man inte begränsningsregeln
              direkt i stället för att genomföra en stor skattesänkning för
              dem som hade både dyra hus och höga inkomster? De människorna
              fanns minsann också.
            </seg>
          </u>
          <note type="speaker" n="3b23b816">
            Anf. 133 ANNICKA ENGBLOM (m) replik:
          </note>
          <u who="annicka_engblom_49b7f0" xml:id="i-76d3b3ca96947d88-0" n="5ec20426" next="i-96385fc907c718a1-0">
            <seg n="5eb11ab5">
              Herr talman! Låt mig avsluta fastighetsdiskussionen. När vi pratar
              om den ansträngda situationen i landsting och kommuner kan vi
              konstatera att fastighetsavgiften kommer kommunerna till del i
              och med att värdena på husen också ökar. Det här är faktiskt en
              inkomst till kommunerna som man tidigare inte har haft tillgång
              till.
            </seg>
            <seg n="e89818bd">
              Sedan vill jag byta spår, herr talman. Det var en sak jag reagerade
              över i Lars Johanssons inlägg och som Helena Leander inte kan
              svara på.
            </seg>
          </u>
          <note n="8036452d">
            (HELENA LEANDER (mp): Så varför tar du upp det?)
          </note>
          <u who="annicka_engblom_49b7f0" xml:id="i-96385fc907c718a1-0" n="5ec20426" prev="i-76d3b3ca96947d88-0">
            <seg n="d78ddfc8">
              Men i fråga om att styra beteenden är Miljöpartiet och alliansen
              egentligen överens. Med hjälp av miljöskatter kan man styra människors
              beteende till något positivt. Jag önskar i så fall att ni pratar
              ihop er lite grann eftersom Lars Johansson inte gärna vill göra
              så, vilket är märkligt eftersom Socialdemokraterna i många år
              har ägnat sig åt att styra människors beteende med hjälp av skatteinstrumentet.
            </seg>
            <seg n="6a62710b">
              Också alliansregeringen tycker att man ska göra så med hjälp
              av miljöskatter. Javisst, vi för gärna diskussioner med Miljöpartiet
              om detta. Här står vi nära varandra. Här står kanske Miljöpartiet
              och Socialdemokraterna lite längre ifrån varandra.
            </seg>
            <seg n="b7dccc68">
              Skatteincitament för att få en bra miljöpolitik är bra. Låt oss
              tala om detta.
            </seg>
          </u>
          <note type="speaker" n="07b46ede">
            Anf. 134 JÖRGEN JOHANSSON (c):
          </note>
          <u who="ylva_johansson_611fd6" xml:id="i-a221d360836aa7e5-0" n="438a2e43">
            <seg n="7317d9b7">
              Herr talman! Under året har vi haft ett flertal debatter som
              hanterat skattefrågorna. Just skatter har en styrande inverkan
              på människor och samhället i övrigt, och därför är skatterna en
              strategisk fråga. Målet för alliansregeringen i den globala finanskris
              vi befinner oss i är att skapa bättre förutsättningar för tillväxt,
              sysselsättning och välfärd. Det är inte konstigt att motsättningarna
              mellan majoritet och opposition har varit stora under resans gång
              kring de åtgärdsprogram som fordras och har genomförts. Det är
              en naturlig del av vårt politiska system.
            </seg>
            <seg n="58facd61">
              Herr talman! Alliansregeringen har sänkt skatten för låg- och
              medelinkomsttagare, och oppositionen är däremot. Alliansregeringen
              har avskaffat förmögenhetsskatten, och oppositionen är däremot.
              Alliansregeringen har på område efter område lagt grunden för
              att stimulera arbetslinjen så att fler kan få jobb, och oppositionen
              har knappast jublat över de åtgärder som har vidtagits.
            </seg>
            <seg n="2d7d2e03">
              I dag kan vi konstatera att trots den globala finanskrisen är
              det 104 000 fler människor i sysselsättning än det var vid samma
              tidpunkt för tre år sedan, då i högkonjunktur, nu i lågkonjunktur,
              då med en socialdemokratisk regering, nu med en alliansregering.
            </seg>
            <seg n="900a8c9c">
              Tveklöst är det så att prioriteringen av arbetslinjen från regeringen
              har bidragit till att dämpa effekterna av den globala finanskrisen.
              Trots det gäller det att vara försiktig och verkligen analysera
              hur vi går vidare. I det arbetet kan vi konstatera att det väsentliga
              är att välfärdskedjan fungerar så att vi kan ge medborgarna det
              välstånd som de efterfrågar. Satsningar på företag som ger jobb,
              som i sin tur ger lön, som i sin tur ger skatt och som i sin tur
              ger välfärd är en basal insikt i det här arbetet som alla bör
              ha. Tyvärr konstaterar jag att alla inte har den insikten.
            </seg>
            <seg n="aa808489">
              Herr talman! De här frågorna har vi diskuterat mycket under året,
              och i stället för att fortsätta den debatten skulle jag vilja
              rikta några direkta frågor till oppositionen i en fråga som vi
              i skatteutskottet inte har diskuterat här i kammaren. Det är utskottets
              remissvar till näringsutskottet i energifrågor där uttagsskatten
              för vindkraft var en framträdande fråga.
            </seg>
            <seg n="0e7ab5e4">
              I den frågan framhålls i oppositionens reservation dels att man
              vill att regeringen ska klargöra uttagsskattens tillämpning, dels
              att hela oppositionen ställer upp på Miljöpartiets inställning
              om slopande av uttagsskatten. Det här aktualiserar tveklöst en
              del principiella frågor utifrån ett skatteperspektiv.
            </seg>
            <seg n="292983c3">
              I sakfrågan, om att vi ska stödja enskilda initiativ bland annat
              i form av vindkraftskooperativ och satsningar på den förnybara
              energin, är vi överens, så den frågan kanske vi kan lägga åt sidan
              i det här skedet.
            </seg>
            <seg n="28fbeaeb">
              Herr talman! Uttagsskatten är inte någon ny skatt. Det är en
              skatt som har funnits länge, men den har knappast tillämpats fullt
              ut av skattemyndigheterna efter de intentioner och de beslut som
              vi har fattat i denna kammare.
            </seg>
            <seg n="f019866d">
              Den grundläggande skillnaden mellan kooperativ och aktiebolag
              är att kooperativ är enkelbeskattade medan aktiebolag är dubbelbeskattade.
              Hur kooperativen utformar skatten är upp till kooperativen, men
              det som är tydligt är att beskattning ska ske en gång av den vinst
              eller den naturaförmån som finns inom kooperativet.
            </seg>
            <seg n="c534a725">
              Uttagsskatten i sig är alltså frivillig det gäller att betona
              det. Kooperativet kan välja mellan att betala uttagsskatt i kooperativet
              eller att överlåta till den enskilde andelsägaren att betala reavinstbeskattning
              på det överskott som man blir tilldelad. Innan denna skatt beräknas
              tar man bort en del, som man gör i all kooperativ verksamhet det
              må vara inom Konsum, inom Södra Skogsägarna eller inom vindkraftskooperativ.
              Det är ett avdrag i form av ett uttag som är helt skattefritt.
              Det har alltid varit så på den kooperativa delen.
            </seg>
            <seg n="73616c43">
              Om man då jämför det ekonomiska utfallet i förhållande till gällande
              bankränta mellan de här beskattningsmetoderna inom kooperativen
              och även jämför med ett vindkraftsföretag som bedrivs i aktiebolagsform
              blir utfallet följande.
            </seg>
            <seg n="c02ab976">
              Kooperativ som har valt att ta ut skatten via uttagsskatt har
              drygt dubbelt så hög avkastning som bankräntan den ränta som gällde
              i fredags och som var en låst avkastning under ett år.
            </seg>
            <seg n="ccdb7295">
              Kooperativ som har valt att den enskilde betalar reavinstskatt
              har knappt dubbelt så hög avkastning som bankräntan.
            </seg>
            <seg n="7292ea9a">
              Ett aktiebolag som enbart håller på med vindkraft har en halv
              gång så hög avkastning som bankräntan, i och med att man har en
              dubbelbeskattning.
            </seg>
            <seg n="d0458d6b">
              Avkastningen i ett kooperativ med uttagsskatt är alltså cirka
              fyra gånger så hög som avkastningen från ett aktiebolag för den
              enskilde. Det här bör man ha klart för sig när man för diskussionen.
              Tveklöst är det så att vindkraftskooperativ stimuleras skattetekniskt.
              Sedan kan man diskutera om man ska gå vidare, men det är en annan
              fråga. Men utifrån det skattemässiga perspektivet är uttagsbeskattningen
              gynnsam för kooperativen.
            </seg>
            <seg n="ac5cd9e2">
              Oppositionens reservation framkallar några principiella frågeställningar.
            </seg>
            <seg n="32d5f8dd">
              Likhet och enkelhet i beskattningen är eftersträvansvärt. Om
              nu uttagsskatten slopas, är det då oppositionens avsikt att kooperativen
              ska använda reavinstbeskattningsmetoden, eller har man tänkt sig
              att det ska vara nollbeskattning inom ett vindkraftskooperativ?
              I och med att den övriga oppositionen bestående av socialdemokrater
              och vänsterpartister har ställt upp på Miljöpartiets reservation
              uppfattar jag att det är nollbeskattning som gäller.
            </seg>
            <seg n="425eb54d">
              Om då ingen skatt tas ut från vindkraftskooperativen, hur ska
              då skatten vara på de vindkraftsaktiebolag som finns och som enbart
              håller på med vindkraft? Ska reavinstbeskattningen på aktieutdelningar
              slopas? Ska bolagsskatten i de här bolagen slopas?
            </seg>
            <seg n="ec269ac3">
              Frågorna är relevanta, och jag är övertygad om att om nollbeskattningsalternativet
              väljs har förmodligen EU synpunkter på en sådan inriktning utifrån
              regelverket för statsstöd. Jag ser fram emot ett klargörande från
              oppositionen på det här området.
            </seg>
            <seg n="5ce17c20">
              Samtidigt vill jag betona att samhället givetvis ska stötta de
              initiativ och de satsningar som görs inom vindkraftsområdet, men
              stödet bör utformas på ett långsiktigt hållbart sätt, inte utifrån
              några populistiska synpunkter.
            </seg>
            <seg n="704ce6ff">
              Herr talman! Vårt välfärdssamhälle kräver en gemensam finansiering,
              och därför är skatter befogade. De ska tas ut efter bärkraft och
              utifrån de behov som finns i samhället, varken mer eller mindre.
              Med det synsättet gäller det att nå upp till begreppet rättvisa,
              och därför är oppositionens svar på den här frågan intressant.
            </seg>
          </u>
          <note type="speaker" n="4e4b7fe3">
            Anf. 135 LARS JOHANSSON (s) replik:
          </note>
          <u who="lars_johansson_1e1d92" xml:id="i-da99ad3573f4cfd8-3" n="a0457db6">
            <seg n="2725a447">
              Herr talman! Jörgen Johansson använde väldigt mycket tid till
              att diskutera vindkraftskooperativens skatteförhållanden, och
              jag tänker inte gå in särskilt mycket i den diskussionen. Jag
              vet nämligen att vår diskussion har byggt på att det är viktigt
              att stimulera fram nya vindkraftverk i Sverige och att vindkraftskooperativen
              är en väldigt bra form för detta, för att få en bra förankring
              av vindkraftverk runt om i Sverige. Då tror vi att det kan vara
              klokt att i det sammanhanget inte ta ut en skatt på det överskott
              som kan uppstå i de olika kooperativen. Men den frågan vill vi
              att man ska utreda vidare. Det var mitt svar på den frågan.
            </seg>
            <seg n="733e2947">
              Jag vill passa på, när jag ändå fick ordet, att korrigera Annicka
              Engblom i det tidigare inlägget. Hon sade att jag pratade om att
              man inte ska kunna påverka folks beteende när det gäller miljöskatter.
              Jag pekade på att den borgerliga regeringens politik handlar om
              att införa skatteavdrag på olika områden för att på det viset
              påverka folks konsumtion, till exempel inom hushållsnära tjänster.
              När vi talar om miljöavgifter och miljöskatter handlar det om
              att påverka folks beteende i den meningen att vi måste komma till
              rätta med våra stora koldioxidutsläpp etcetera. Där gjorde vi
              under den socialdemokratiska regeringsperioden flera skatteomläggningar
              med den inriktningen. Jag kan återkomma till det senare.
            </seg>
            <seg n="ba23b0d5">
              Jag skulle vilja ställa en fråga till Jörgen Johansson. Ni pratar
              fortfarande om att sänka skatterna, och jag kan för mitt liv inte
              förstå hur ni kan göra det med den information ni har om den ekonomiska
              krisen. Fortfarande går Centern ut och talar om sänkta arbetsgivaravgifter.
              Moderaterna vill sänka bolagsskatterna. Folkpartiet vill sänka
              inkomstskatten för höginkomsttagare. Regeringen går fram och säger
              att man ska kunna differentiera momsen ytterligare. Det blir alltså
              mindre pengar till staten.
            </seg>
          </u>
          <note type="speaker" n="b69b7b67">
            Anf. 136 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-a221d360836aa7e5-1" n="438a2e43">
            <seg n="29c071b4">
              Herr talman! Vad gäller skattesänkningar och så vidare är det
              ganska naturligt den typen av diskussion ger sig själv att det
              statsfinansiella läget avgör när man har möjlighet att göra förändringar
              i skatteskalorna.
            </seg>
            <seg n="a8f666bf">
              Jag delar uppfattningen att miljöskatter har en styrande effekt
              och ska användas som sådan för att ändra beteenden.
            </seg>
            <seg n="f638fd36">
              Beträffande vindkraftskooperativen är det intressant att Lars
              Johansson inte vill föra diskussionen trots att han deltagit i
              ett antal interpellationsdebatter i just den här frågan. I och
              med att man för en diskussion om att uttagsskatten ska tas bort,
              för det är ändock det som står i den socialdemokratiska reservationen
              i skatteutskottets betänkande, säger man ju att det här är en
              form som ska favoriseras, att det ska vara nollbeskattning. Då
              måste jag tveklöst ställa frågan: Är det det röda lagets avsikt
              att ta bort reavinstbeskattningen på utdelning från aktier? Är
              det det röda lagets avsikt att slopa bolagsskatten? Det är ju
              en relevant fråga, eftersom man vill göra det just för den här
              företagsformen. Om jag driver exakt samma verksamhet i en annan
              associationsform ska jag ju inte missgynnas. Vi pratar i så fall
              om hundramiljarderssänkningar.
            </seg>
            <seg n="733583ea">
              Det vore intressant att få ett rakt svar, för jag tycker att
              det är så orimligt att föra diskussionen på det sätt som ni gör.
              Om jag går och köper el utan att vara med i ett kooperativ eller
              ett aktiebolag får jag betala i storleksordningen 92 öre. Är jag
              med i ett kooperativ, som har uttagsbeskattning, får jag betala
              ett pris som ligger 2627 procent lägre. Men vad ni säger är att
              man ska gå ned ytterligare 9 procent, för det är vad som kvarstår
              i uttagsskattedelen. Det är inte rätt väg om man nu på ett sansat
              sätt vill stötta vindkraften. Det är att slå blå dunster i ögonen
              på dem som är intresserade av att driva den här utvecklingen.
            </seg>
          </u>
          <note type="speaker" n="a3f91386">
            Anf. 137 LARS JOHANSSON (s) replik:
          </note>
          <u who="lars_johansson_1e1d92" xml:id="i-da99ad3573f4cfd8-4" n="a0457db6">
            <seg n="fccc32f9">
              Herr talman! Nu tror jag nog att Jörgen Johansson våldsamt överdriver
              den här frågeställningen som sådan. Det handlar om att ge möjligheter
              för vindkraftskooperativen att fullfölja sitt arbete. När man
              går in som andelsägare i ett vindkraftverk är det en särskild
              situation som uppstår att man får den el som vindkraften genererar.
              Att man dessutom ska betala en särskild skatt på den är det som
              vi reagerar mot. Det handlar inte alls om att det ska få följdverkningar
              på aktieutdelningar inom andra företagsformer, utan här talar
              vi om vindkraftverken.
            </seg>
            <seg n="e150562f">
              Jag fick inget svar på frågan om alla de löften som ni sprider
              omkring er nu om skattesänkningar. Det är inte bara någonting
              som jag har tagit ur luften. Jag har noterat att ni på centerstämman
              ville sänka arbetsgivaravgiften. Vad kostar det? Jag fick inget
              svar på det. Vad kostar det att införa differentierade momssatser?
              Jag fick inget svar på det. Jag fick heller inget svar på vad
              Moderaternas sänkta bolagsskatt innebär och inte heller vad det
              får för ekonomiska konsekvenser om man, som Folkpartiet vill,
              tar bort den så kallade värnskatten.
            </seg>
            <seg n="9a5b0aa7">
              Ni fortsätter precis som om det vore högkonjunktur och sprider
              skattesänkarlöften omkring er hela tiden från de borgerliga partiernas
              sida. Det finns ingen trovärdighet i detta. Det är bättre att
              ni säger rakt ut att det inte blir något med det här, att de stämmobeslut
              som ni har fattat inte gäller. Det kommer inte att finnas ett
              uns av möjligheter att sänka några skatter över huvud taget under
              de kommande åren som den ekonomiska situationen ser ut i Sverige
              i dag, utan det kommer snarast att handla om att ta ansvar för
              den ekonomiska situationen och därmed se till att vi kan värna
              välfärden. Kanske tvingas vi också att höja ett antal skatter
              för att klara ekonomin för välfärden här i Sverige. Det är det
              som är den bistra sanningen, och den smiter ni undan.
            </seg>
          </u>
          <note type="speaker" n="3b2e5d42">
            Anf. 138 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-a221d360836aa7e5-2" n="438a2e43">
            <seg n="f1133164">
              Herr talman! Vad är det för skillnad ur ekonomisk synvinkel,
              Lars Johansson, om jag satsar 6 700 kronor, som en andel kostar
              i exempelvis O2 Vindel, eller om jag satsar 6 700 kronor på aktier
              i ett vindkraftskooperativ eller sätter in 6 700 kronor på banken?
              Alla tre formerna ger en avkastning, en avkastning som ska beskattas
              i det välfärdssamhälle som vi lever i. Om då en av de här formerna
              ska vara helt skattefri bör det från ett företagsperspektiv och
              ett konkurrensneutralitetsperspektiv också påverka de andra delarna.
              Därför kvarstår min fråga: Ska reavinstbeskattningen på utdelning
              av aktier försvinna? Jag har inte fått svar på den frågan.
            </seg>
            <seg n="80696e85">
              Beträffande stämmobeslut och inriktningar vad gäller skattesänkningar
              är det ganska naturligt att en stämma har en viljeinriktning för
              hur man ska gå vidare för att stimulera arbete. Från vår sida
              vill vi sänka arbetsgivaravgiften. Och Lars Johansson vet lika
              väl som jag att det kostar dryga 7 miljarder per procent, men
              det är utifrån syftet att stimulera arbete. I den frågan kan vi
              konstatera att Socialdemokraterna misslyckades under den förra
              mandatperioden.
            </seg>
          </u>
          <note type="speaker" n="9d8fa21b">
            Anf. 139 HELENA LEANDER (mp) replik:
          </note>
          <u who="helena_leander_1a8ec1" xml:id="i-4b32914aae135b0d-3" n="2c20feb4">
            <seg n="c358670d">
              Herr talman! Jag hade inte räknat med en detaljerad fördjupning
              i frågan om uttagsskatt, som inte alls ligger inom ramen för detta
              betänkande, så jag har inte med mig alla tabeller och fina grejer
              som jag annars skulle ha kunnat rabbla upp. Men det kanske är
              lika så gott för åhörarna, för det blir sällan särskilt roligt
              att lyssna till. Dessutom finns alla tabellerna och räkneexemplen
              i vår motion, så jag är övertygad om att Jörgen Johansson har
              läst och begrundat dessa.
            </seg>
            <seg n="55d0bbfa">
              I stället för att hänvisa till tabellerna kan vi ta det lite
              pedagogiskt och fråga oss varför vi har en uttagsbeskattning.
              Jo, det är för att företag inte ska kunna ta ut vinster på ett
              annat sätt än just som vinst och på så sätt undgå beskattning.
              Och det är, precis som Jörgen Johansson säger, ingenting nytt.
              Vi har haft uttagsbeskattningen ett bra tag, även om jag kanske
              inte var med i dess begynnelse vad vet jag?
            </seg>
            <seg n="42792894">
              Det som däremot är nytt är att Skatteverket i ett ställningstagande
              i höstas någon gång kom fram till att vindkraftskooperativ ska
              betala uttagsskatt för mellanskillnaden mellan den kostnad som
              man får betala för sin el om man är medlem i ett vindkraftskooperativ
              och marknadspriset för el. Det är den saken som vi vänder oss
              emot.
            </seg>
            <seg n="0660fb7a">
              Vad är poängen med att vara med i ett kooperativ? Jo, det är
              att man betalar en kapitalinsats, helt enkelt för en del av vindkraftverket,
              och i gengäld får köpa billigare el, på samma sätt som den som
              till exempel köper en bostadsrätt betalar en kapitalinsats för
              den och i gengäld får en lägre hyra än den som bor i hyresrätt.
              Det är ingen som har kommit på idén att de som bor i bostadsrätter
              ska uttagsbeskattas för mellanskillnaden mellan hyran för en hyresrätt
              och den avgift till föreningen som man betalar om man bor i en
              bostadsrätt, utan det är lite grann konceptet att man betalar
              en insats och sedan får ett lägre pris.
            </seg>
            <seg n="7d262722">
              Det är bara just den grejen som vi vill återställa till hur det
              var innan Skatteverket kom med det nya ställningstagandet. Vi
              har aldrig haft några idéer om att man ska ta bort alla skatter
              på vindkraftverk, utan där tror vi att det kan finnas andra styrmedel
              som man kan diskutera. Men just uttagsskatten har skapat en oro
              i vindkraftskooperativen. Det är väldigt olyckligt då vi ser att
              de har varit bra.
            </seg>
          </u>
          <note type="speaker" n="b85e57ed">
            Anf. 140 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-a221d360836aa7e5-3" n="438a2e43">
            <seg n="7ab77292">
              Herr talman! Har uttagsskatten skapat oro hävdar jag återigen
              att uttagsskatten är en frivillig skatt. Man behöver inte använda
              den metoden. Man kan använda den andra modellen.
            </seg>
            <seg n="5cc3e3b8">
              Vad gäller Skatteverkets inriktning i den här frågan är det bara
              att konstatera att de lokala skattemyndigheterna runt om i landet
              har gjort olika tolkningar. Det som den här debatten har mynnat
              ut i är en ensriktad syn på den här frågan. Men besluten här i
              kammaren har varit tydliga: När man har en naturaförmån av det
              här slaget ska man betala skatt för den favör man har minus den
              avdragsdel som finns i systemet. Det är att jämställa med utdelning
              från en bankbok, från aktier eller vad som helst. Därav är frågan
              berättigad.
            </seg>
            <seg n="ce733532">
              När det sedan gäller jämförelsen med bostadsrättsföreningar vill
              jag säga att för äkta bostadsrättsföreningar har vi en särlagstiftning.
              För de oäkta bostadsrättsföreningarna, som kanske är mer jämförbara
              med vindkraftskooperativen, har vi uttagsbeskattning. Det är alltså
              ingen skillnad.
            </seg>
            <seg n="f328ffac">
              Det förs dessutom en diskussion om att man inom lantbruken har
              möjlighet att använda ved för att elda med i sin panna i det egna
              hemmet utan att ta upp den delen till beskattning. Vad man då
              diskuterar är kanske någon promille av ett företags omsättning.
              Vad vi här diskuterar är att hundra procent av omsättningen ska
              vara nollbeskattad.
            </seg>
          </u>
          <note type="speaker" n="a5a5f808">
            Anf. 141 HELENA LEANDER (mp) replik:
          </note>
          <u who="helena_leander_1a8ec1" xml:id="i-4b32914aae135b0d-4" n="2c20feb4">
            <seg n="c931100e">
              Herr talman! Uttagsbeskattningen är frivillig, säger Jörgen Johansson.
              Och det är klart att det inte är någon som tvingar dig att köpa
              elen från vindkraftskooperativet när du väl har gått med. Man
              kan ju gå med där och sedan köpa el någon annanstans, men då tappar
              man ju lite av poängen. I det ljuset är det inte längre en frivillig
              skatt, utan det blir någon form av straffbeskattning på dem som
              redan har betalat en insats för att vara med i vindkraftskooperativet
              och som därutöver får betala en uttagsskatt på mellanskillnaden
              mellan marknadspriset för el och det pris de betalar för den kooperativa
              elen.
            </seg>
            <seg n="3c12f552">
              Jag tycker att det är synd att man har kommit fram till det ställningstagandet
              från Skatteverket, för detta slår undan benen för en positiv utveckling
              för vindkraftskooperativ. Vi ser att vindkraftskooperativ kan
              öka legitimiteten för vindkraftverk när människor kan vara delaktiga
              i vindkraftverken själva.
            </seg>
            <seg n="ae1e836f">
              Varför ägnar du, Jörgen Johansson, hela ditt anförande åt att
              motverka vindkraft? Jag trodde att Centerpartiet gillade vindkraft.
            </seg>
          </u>
          <note type="speaker" n="e131660e">
            Anf. 142 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-a221d360836aa7e5-4" n="438a2e43">
            <seg n="66e10e20">
              Herr talman! I måndags hade vi en diskussion här i kammaren.
              Jag fick då inget svar från de inblandade parterna i det principiella
              ställningstagandet mellan de olika associationsformerna. Därför
              tog jag upp frågan med skattefolket här och nu för att ni kanske
              är mer principiellt insatta. Jag ville höra er inställning i frågan.
              Det är dock uppenbart att ni inte har djuplodat frågan utan har
              agerat mer utifrån ett känslomässigt perspektiv.
            </seg>
            <seg n="a87f05dd">
              Jag förstår känslorna i detta sammanhang eftersom även jag vill
              stimulera vindkraftskooperativen. Men låt oss göra det på ett
              sätt som är hållbart och som passar in i regelsystemet. Det gör
              inte det förslag som ni har lagt fram.
            </seg>
          </u>
          <note type="speaker" n="ef93ce22">
            Anf. 143 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-2bd6ba3fb9c04c3d-3" n="f446ee93">
            <seg n="76e12aee">
              Herr talman! Jörgen Johansson talar om känslomässiga motiv. Det
              är mycket möjligt att det är känslomässigt för en och annan, men
              frågan om vindkraftskooperativ är en fråga som upprör många människor.
              Det är kanske en viktig känsla för oss politiker att ta till oss.
            </seg>
            <seg n="5fc55c50">
              Jörgen Johansson sade i sitt anförande att ett av problemen är
              att det kan vara olika tolkningar vid olika skattemyndigheter.
              Bara det kanske är en signal till oss politiker att ta upp frågan
              och ta den på allvar.
            </seg>
            <seg n="8b49ad41">
              Det är viktigt att vi har en uttagsbeskattning. Har man möjlighet
              att ur någon typ av rörelse ta ut varor och tjänster ska det naturligtvis
              beskattas. Något annat gäller inte.
            </seg>
            <seg n="31faefa0">
              Frågan om vindkraftskooperativen har dock blivit lite speciell.
              Här handlar det om att sätta ett speciellt pris på elen. Då har
              man använt ett marknadspris. Meningen med vindkraftskooperativet,
              meningen med föreningen, var att både få fram el till ett bra
              pris och att den ska produceras på ett miljömässigt riktigt sätt.
            </seg>
            <seg n="938420bb">
              Vi från den rödgröna oppositionen har i en gemensam reservation
              menat att detta behöver ses över. Det tycker jag är rimligt mot
              bakgrund av att det tolkas på olika sätt och att det har rört
              upp känslor. Vi kanske är inne på ett område som vi inte har varit
              inne på tidigare.
            </seg>
          </u>
          <note type="speaker" n="41cfcbf4">
            Anf. 144 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-a221d360836aa7e5-5" n="438a2e43">
            <seg n="397c0852">
              Herr talman! Jag tror att Marie Engström och jag är tämligen
              överens om principfrågan som jag ställde. Det verkar som det.
            </seg>
            <seg n="4c19ddd7">
              Uttagsbeskattningen upprör många. Det är inte den enklaste matematiken
              när man börjar borra i frågan. Det är ingen allmogefråga. Det
              hade kanske varit enklare om man hade kört den raka vägen och
              haft en reavinstbeskattning på det utfall som kooperativet hade.
              Det ger dock en högre skatt än vad uttagsbeskattningen ger. Därför
              har man valt uttagsbeskattningen.
            </seg>
            <seg n="efcdc149">
              Vi har alla en pedagogisk uppgift i att se till att sakfrågan
              och så vidare går fram till dem som gör dessa satsningar.
            </seg>
            <seg n="34b677ce">
              När man gör en jämförelse har en vanlig köpare ett inköpspris
              i storleksordningen 91,8 öre medan kooperativet med uttagsskatt
              ligger på 67,5 öre. Det är alltså ett väsentligt bättre pris än
              om jag går och köper elen själv på marknaden. Man kan alltid diskutera
              hur man bestämmer marknadspriset, men där har vi ett vedertaget
              sätt via elbörsen Nordpol. Jag vet inte hur man annars skulle
              göra denna beräkning.
            </seg>
            <seg n="744a921b">
              Tittar man på avkastningen och jämför de två olika system som
              kooperativen har att välja mellan är det ett rimligt och mycket
              bra utfall för att göra dessa satsningar.
            </seg>
          </u>
          <note type="speaker" n="d9f50264">
            Anf. 145 MARIE ENGSTRÖM (v) replik:
          </note>
          <u who="marie_engstrom_e6a38f" xml:id="i-2bd6ba3fb9c04c3d-4" n="f446ee93">
            <seg n="a5393258">
              Herr talman! Betänkandet handlar om skatteutgifter. Vi kommer
              ned på en väldigt detaljerad nivå när det gäller uttagsbeskattning
              av vindkraftskooperativ.
            </seg>
            <seg n="7dc1adc9">
              Vindkraften har väl gynnats på andra sätt genom stöd och så vidare
              över statsbudgeten. Att föra en diskussion om på vilket sätt vi
              ska gynna vindkraft i vindkraftskooperativ eller framställa el
              genom vindkraft är väl bra. Ibland låter det på Jörgen Johansson
              som att det inte vore det.
            </seg>
            <seg n="14b73f42">
              Nu tycker jag att Jörgen Johansson ska svara på några frågor
              som jag ställer. Det var ändå jag som begärde replik på Jörgen
              Johansson. Jag tycker att jag har ställt upp och försökt svara
              på Jörgen Johanssons frågor.
            </seg>
            <seg n="c1352b88">
              Mina frågor gäller alliansens skattehöjningar. Ni talar mycket
              om era skattesänkningar, men jag skulle vilja tala om era skattehöjningar.
              På två områden höjs skatten i dag i alliansens Sverige. De människor
              som går ut i arbetslöshet och går från jobb till a-kassa får en
              skattehöjning. Hur många de är vet jag inte exakt, men de blir
              tyvärr fler och fler.
            </seg>
            <seg n="0076d9d6">
              Det handlar också om skattehöjningar i kommunsektorn. Alla kommuner
              har inte tagit sina budgetar än, men vi vet redan att det finns
              kommuner som kommer att höja sina skatter.
            </seg>
            <seg n="05ab2a49">
              Vad är Jörgen Johanssons kommentar till att ni genomför så stora
              skattesänkningar så att ni i princip tvingar kommunsektorn att
              genomföra skattehöjningar för att man via statsbudgeten inte längre
              kan kompenseras för den försämrade ekonomi man har fått på grund
              av lågkonjunkturen. Och vad vill Jörgen Johansson säga till alla
              dem som går ut i arbetslöshet och får en högre inkomstbeskattning?
            </seg>
          </u>
          <note type="speaker" n="fa911d96">
            Anf. 146 JÖRGEN JOHANSSON (c) replik:
          </note>
          <u who="ylva_johansson_611fd6" xml:id="i-a0a7682aff57d59f-0" n="438a2e43" next="i-adf89c79c1a1835b-0">
            <seg n="64abd669">
              Herr talman! Jag vet att många kommuner har det svårt. Samtidigt
              befinner vi oss i en global finanskris. Vissa experter säger att
              det är en depression. Naturligtvis kommer detta att påverka alla.
              Även om vi hade haft resurserna är frågan om det hade varit rätt
              att ge kommunerna mer pengar än vi redan har gjort. Vi har gett
              kommunerna rätt rejält med pengar. Nu gäller det att följa utvecklingen.
              Samtidigt kan aldrig kommun- och landstingspolitiker krypa undan
              ansvaret för sin verksamhet.
            </seg>
            <seg n="b7d8fcd6">
              Det finns möjligheter att analysera vidare hur man kan effektivisera.
              Läser man exempelvis Sveriges Kommuner och Landstings resumé över
              situationen säger man att effektiviseringarna måste gå vidare
              inom kommun- och landstingssektorn.
            </seg>
            <seg n="0f34998a">
              Samtidigt vet jag av egen erfarenhet att detta inte är lätt.
              Jag ska själv i väg på en fullmäktigedebatt om budgeten i kväll
              där man diskuterar skattehöjningen. I det fallet är det dock mycket
              tydligt att man väljer den enkla vägen. Jag tycker att man ska
              ställa krav på de kommun- och landstingspolitiker vi har; det
              är ingen som har sagt att det ska vara enkelt att vara politiker.
              Här gäller det att ta ansvar och analysera de vägar som finns.
            </seg>
            <seg n="517b5403">
              Beträffande vindkraften tog jag upp frågan eftersom vi hela dagen
              har diskuterat saker som vi har diskuterat ett antal gånger förut.
              Det har varit repris på repris på repris. Jag tänkte att vi kunde
              ta upp någon fråga som vi inte har diskuterat och att vi i och
              med att vi var oense i utskottet kunde föra upp frågan på bordet
              så att vi i alla fall fick diskutera den politiskt. Det har vi
              faktiskt inte gjort. Det var därför jag lyfte upp frågan. Något
              nytillskott i debatten tyckte jag att vi behövde.
            </seg>
            <seg n="d9372040">
              När det gäller vindkraftskooperativen är både jag och mitt parti
              stora förkämpar för den kooperativa lösningen och även för vindkraften,
              och vi gör allt för att stötta den. Det måste dock ske inom rimliga
              gränser och på ett sätt som inte förstör uppbyggda system.
            </seg>
          </u>
          <note n="fe01d231">
            Anf. 147 GUNNAR ANDRÉN (fp):
          </note>
          <u who="ylva_johansson_611fd6" xml:id="i-adf89c79c1a1835b-0" n="438a2e43" prev="i-a0a7682aff57d59f-0">
            <seg n="8eec07cb">
              Herr talman! På kammarens bord ligger nu den spännande frågan
              om redovisning av skatteutgifter för 2009 som vi diskuterar just
              nu. Jag har fått fyra minuter på mig. Jag hoppas att jag klarar
              mig inom den ramen.
            </seg>
            <seg n="35604d54">
              Eftersom detta är skatteutskottets sista debatt före sommaren
              önskar jag utskottets ledamöter, herr talmannen, övriga ledamöter
              och skatteutskottets personal en trevlig och skön sommar. Skatteutskottet
              har haft väldigt många sammanträden och behandlat många ärenden
              under det gångna året.
            </seg>
            <seg n="ecdf2004">
              Eftersom jag ser att förre utbildnings- och högskoleministern
              Jan-Erik Wikström finns i salen vill jag säga att Sverige har
              fått en ny efterträdare till Jan-Erik Wikström, nämligen Tobias
              Krantz som blev utnämnd alldeles nyss.
            </seg>
            <seg n="6eeb1b08">
              Herr talman! Vad har hänt på skatteområdet och skatteutgiftsområdet
              under de här tre åren?
            </seg>
            <seg n="c4d54e53">
              En sak som vi från majoritetssidan har efterlyst väldigt länge
              och som har utlovats väldigt länge är en rättvis skattepolitik.
              Hur jag än har läst i alla betänkanden har jag inte kunnat finna
              vad rättvis skattepolitik är. Därför har vi ett intressant fjärde
              år av denna mandatperiod att se fram emot då vi ska få se vad
              en rättvis skattepolitik är. Jag är alldeles övertygad om att
              vi kommer att få se det. Det embryo som vi har sett i olika former
              under de här åren ska vägas samman. Det är en stor uppgift som
              förestår.
            </seg>
            <seg n="f0a6132a">
              Marie Engström sade tidigare i dag att oerhört mycket har hänt
              på skatteområdet. Jag tycker att det är riktigt. Det har hänt
              väldigt mycket.
            </seg>
            <seg n="60bbb72e">
              Det kontrasterar mot den andra åsikten som vädrades här tidigare
              i dag, nämligen att ingenting har hänt och att regeringen är passiv.
            </seg>
            <seg n="6f6cca05">
              Båda de sakerna kan inte vara sanna. Det är helt omöjligt. Man
              kan inte ha en passiv regering som gör en massa saker.
            </seg>
            <seg n="4643a287">
              Man kan, som Marie Engström och flera andra, tycka att det har
              gjorts fel saker. Det är en annan sak.
            </seg>
            <seg n="79c7f0a7">
              Oppositionens grundläggande ståndpunkt i skattefrågan är att
              vi har sänkt skatterna för mycket, å andra sidan vill oppositionen
              att vi ska stimulera ekonomin mer. Jag har en fråga som jag några
              gånger tidigare har ställt till skatteutskottets värderade vice
              ordförande.
            </seg>
            <seg n="b8f8dbe9">
              Det är ju fråga om 85 miljarder den här mandatperioden. Hur många
              extra jobb hade det blivit på Volvo i Göteborg om vi inte hade
              sänkt skatterna med 85 miljarder? Hur många fler bilar hade vi
              sålt om vi hade haft 85 miljarder högre skatt?
            </seg>
            <seg n="69d0f2ba">
              Det är ju fysiska människor som har fått den skattesänkningen.
            </seg>
            <seg n="e3eb0856">
              Lars Johansson har fått den här frågan många gånger, men han
              har inte lyckats besvara den vid ett enda tillfälle.
            </seg>
            <seg n="28bcf452">
              Hur många fler Volvobilar skulle man ha sålt om skatten hade
              varit 85 miljarder högre?
            </seg>
            <seg n="babf0c66">
              Vi har gjort många andra saker som RUT och ROT och jobbskatteavdraget.
              En sak som vi har gjort väldigt bra tillsammans är att vi har
              sett till att få bort många möjligheter att undkomma skatt. Vi
              hade det uppe vid det senaste skatteutskottsmötet och det förelåg
              stor enighet.
            </seg>
            <seg n="d09c96e4">
              Herr talman! Eftersom jag inte vill förlänga denna debatt mer
              avslutar jag med att önska herr talmannen en trevlig sommar.
            </seg>
            <seg n="3a816964">
              Herr talman! Ett grundläggande synsätt i alliansens och Kristdemokraternas
              skattepolitik är försiktighet och ödmjukhet när det gäller att
              beskatta medborgarnas inkomster samt insikten att skatter därför
              inte har något egenvärde.
            </seg>
            <seg n="1d6e2b50">
              Tar ut skatt gör staten, kommunerna och landstingen i huvudsak
              för att finansiera vår gemensamma välfärd och det samhälleliga
              gemensamma goda samt för att utjämna ekonomiska skillnader i samhället.
            </seg>
            <seg n="e9a94951">
              Vi får aldrig glömma att den offentliga sektorn inte själv kan
              skapa de resurser som krävs för att vi ska ha ett så fullgott
              liv och samhälle som möjligt.
            </seg>
            <seg n="47b9573f">
              Det är i företag som konkurrerar på en fri och öppen marknad
              som de offentliga resurserna skapas. Det privata näringslivet
              och det enskilda entreprenörskapet har alltid varit, är och kommer
              att vara grunden för vår välfärd och sysselsättning.
            </seg>
            <seg n="e5e0c950">
              Alliansens och Kristdemokraternas skattepolitik syftar till att
              så långt som möjligt minimera de störningar och snedvridningar
              som uppstår i ekonomin och företagandet i syfte att kunna finansiera
              vår gemensamma välfärd. Därför måste skattereglerna vara lättförståeliga,
              väl motiverade och inte minst transparenta, det vill säga genomskinliga.
            </seg>
            <seg n="9625c312">
              Herr talman! Denna dag har det önskats glad midsommar och glad
              sommar. Jag ska lägga in detta mitt i talet för att se om någon
              är vaken i denna kammare där vi har besök av ett före detta statsråd.
              Jag vill önska herr talmannen, samtliga talmanskolleger, kammarkansliet
              och inte minst våra synnerligen kunniga tjänstemän på skatteutskottet,
              som likt en jojo har flyttat sig mellan två lokaler det här riksmötet,
              en riktigt glad midsommar och god sommarvila.
            </seg>
            <seg n="eaa80c07">
              Jag återgår nu till mitt huvudanförande, och hoppas att detta
              avbrott inte blev alltför brutalt.
            </seg>
            <seg n="2fd4de0a">
              Herr talman! Precis som regeringen varje år redovisar det stöd
              som ges till företag via statsbudgetens utgiftssida faller det
              sig naturligt att även statens indirekta stöd ska redovisas. Det
              har i princip samma funktion som ett direkt stöd. Det är av lika
              stor vikt att visa hur enhetligheten eller i vissa fall, måste
              vi tillstå, bristen på enhetlighet i vårt skattesystem ser ut.
            </seg>
            <seg n="e4b27e2e">
              Det är viktigt, inte minst ur öppenhets- och demokratisynpunkt,
              att medborgarna får veta vad deras skattepengar används till.
              När man betalar vill man veta vad pengarna används till.
            </seg>
            <seg n="63c5e0a6">
              Att regeringen i detta fall får stöd av både Riksrevisionen och
              det finanspolitiska rådet är värdefullt och positivt. Det ska
              ses som ytterligare ett steg i riktning mot att öka transparensen
              i vårt ofta alltför snåriga skattesystem.
            </seg>
            <seg n="37193fbd">
              Herr talman! Varje politisk idétradition och identitet den kristdemokratiska,
              den liberala, den konservativa, den socialistiska, den gröna ekologistiska
              eller den centerpartistiskt decentralistiska har centrala grundpelare
              för sin ideologi.
            </seg>
            <seg n="dc71e499">
              De fungerar som rättesnören som vi partiföreträdare efter bästa
              förmåga försöker hålla oss till när vi bygger vår politik. Utan
              dessa principer eller rättesnören skulle varje parti i denna riksdag
              bli som vilket annat parti som helst. Varje parti söker sin själ,
              sina rötter och sin identitet och försöker finna svar på frågan:
              Varför finns vi till?
            </seg>
            <seg n="fd2ec237">
              På samma sätt måste ett skattesystem som det svenska bygga på
              ett antal principer som ska följas för att inte urholka sin egen
              trovärdighet. Det är bland annat principen om enhetlig beskattning.
            </seg>
            <seg n="d2180db2">
              Olika inkomster inom ett och samma skatteslag ska som princip
              beskattas med samma skattesats. Jag vet dock det är en annan av
              Kristdemokraternas principer att ingen människa och inget system
              är fullkomligt. Det är inte annorlunda med ett skattesystem. Det
              har principer, men det efterlevs inte alltid ibland till och med
              rätt sällan.
            </seg>
            <seg n="25db214f">
              Av folkhälsoskäl och miljöskäl används punktskatter på alkohol,
              tobak och miljöfarliga bränslen i syfte att minska konsumtion
              och utsläpp. Olika momssatser används för att gynna viss konsumtion
              exempelvis kultur.
            </seg>
            <seg n="4036e6ae">
              Det är dock viktigt att ha ett rättesnöre i form av att optimera
              beskattningen; notera optimera, inte maximera beskattningen. Det
              är skillnad på att optimera beskattning och att maximera den.
            </seg>
            <seg n="ba0ebc01">
              Om avvikelse i form av lägre skatteuttag leder till fler i sysselsättning
              och därmed ökade statsinkomster blir det slutgiltiga målet gott
              och ändamålsenligt.
            </seg>
            <seg n="9d6c30bb">
              Vi får som lagstiftare och företrädare för skatteutskottet inte
              vara paragrafryttare utan får i viss mån vara pragmatiker. Och,
              herr talman, man får laga efter läge.
            </seg>
            <seg n="1d6ed35c">
              Herr talman! I oppositionens motion ifrågasätts våra skattesänkningar
              som har gjort det mer lönsamt att arbeta och lockat tillbaka miljardbelopp
              från utlandet och skatteparadis därstädes genom slopandet av förmögenhetsskatten.
              Vidare ifrågasätts att miljontals villaägare har fått sänkt fastighetsskatt.
            </seg>
            <seg n="8ca51fee">
              Vi gläds över att det dock inte finns en enda invändning mot
              att regeringen faktiskt öppet och tydligt redovisar vilka delar
              av ekonomin, både vad gäller hushåll och företag, som indirekt
              får stöd.
            </seg>
            <seg n="796e0820">
              Herr talman! Det är bra och värdefullt för medborgarna att skattesystemet
              blir mer öppet. Men det är också bra för oss lagstiftare i och
              med att redovisningen gör det lättare att identifiera regelavvikelser
              inom olika beskattningsområden och avvikelser i förhållande till
              de principer som styrde skattereformen 1990.
            </seg>
            <seg n="8a40b060">
              Inget politiskt parti, ej heller Kristdemokraterna, är utan skuld
              för att skattereformen från 1990 har frångåtts. Den utan skuld
              må träda fram, men ingen kan göra det.
            </seg>
            <seg n="afb27e99">
              Jag kan dessutom klart se ett behov av att man i framtiden ser
              över skattesystemet på nytt från grunden för att vi i den mån
              som vi har avvikit alltför mycket ska återgå till de fyra grundpelare
              som den ursprungliga skattereformen baserades på, nämligen för
              det första lägre skattesatser, för det andra bredare skattebaser,
              för det tredje en mer neutral och likformig beskattning och för
              det fjärde enklare regler.
            </seg>
            <seg n="570246c9">
              Herr talman! Dock är detta ett ämne över vår syndakatalog gentemot
              fyra grundpelare som vi kanske får ägna oss åt i en annan debatt.
            </seg>
            <seg n="2105d7f3">
              Jag vill önska också kammarens ledamöter, och inte bara tjänstemän
              och talmän, en glad sommar.
            </seg>
          </u>
          <note n="cf9712a5">
            Anf. 148 LENNART SACRÉDEUS (kd):
          </note>
          <note n="23fbb77e">
            Herr talman! Jag instämmer i och yrkar bifall till förslaget
            i skatteutskottets betänkande nr 33.
          </note>
          <note n="90f5a02d">
            Överläggningen var härmed avslutad.
          </note>
          <note n="cfd1c3a3">
            10 § Vårtilläggsbudget för 2009
          </note>
          <note n="7c8d382d">
            Föredrogs
          </note>
          <note type="speaker" n="eeb88e14">
            Anf. 149 HANS HOFF (s):
          </note>
          <u who="hans_hoff_aff0b8" xml:id="i-62f512a9c733a34b-0" n="5728d8a7">
            <seg n="58191be7">
              Herr talman! Nästa år beräknar regeringen att en halv miljon
              människor i vårt land kommer att vara arbetslösa. Då har vi återigen
              massarbetslöshet i Sverige.
            </seg>
            <seg n="70179083">
              Regeringen bedömer också att utanförskapet som var borgerlighetens
              viktigaste valfråga kommer att ha ökat med 300 000 människor under
              den borgerliga regeringsperioden. Regeringen beräknar att utbetalningarna
              av socialbidrag kommer att öka med 5 000 miljoner kronor.
            </seg>
            <seg n="30a33f06">
              Regeringens jobbpolitik har satts på prov i en lågkonjunktur.
              Det visar sig inte vara en jobbpolitik som de borgerliga stod
              för. Det visade sig vara en socialbidragspolitik.
            </seg>
            <seg n="af71f534">
              För att hitta ett större misslyckande än den nuvarande borgerliga
              regeringens politik för att möta en lågkonjunktur får man gå tillbaka
              till den tidigare borgerliga regeringsperioden 19911994. Då gick
              60 000 företag i konkurs, en halv miljon människor blev arbetslösa,
              och de offentliga finanserna kördes i botten.
            </seg>
            <seg n="c64d88be">
              Jag tror tyvärr att det finns goda förutsättningar för att resultatet
              av den nuvarande borgerliga regeringsperioden kan bli än värre.
              Detta om något är ett kapitalt misslyckande, ett misslyckande
              som de arbetslösa, och inte minst de arbetslösa ungdomarna, kommer
              att få betala ett enormt högt pris för. Detta beror i huvudsak
              på den otroliga passivitet som regeringen visar för att möta lågkonjunkturen.
              Det är en passivitet som innebär att ungdomsarbetslösheten nu
              exploderar i Sverige. Redan nu är Sverige ett av de länder i Europa
              som har högst ungdomsarbetslöshet. Den totala arbetslösheten ökar
              snabbare i Sverige än i övriga Europa.
            </seg>
            <seg n="51ebfcfb">
              Regeringen säger sig satsa stort för att möta lågkonjunkturen.
              Men det mesta av regeringens satsningar är ökade utbetalningar
              av a-kassa till alla de människor som nu blir arbetslösa. Man
              kan fråga sig hur ökade utbetalningar av a-kassa kan skapa nya
              jobb.
            </seg>
            <seg n="3d765ec1">
              För ett år sedan när vi debatterade tilläggsbudget 1 för 2008
              såg vi socialdemokrater att en lågkonjunktur närmade sig, bland
              annat mot bakgrund av att tillväxten hade halverats från 4 till
              2 procent. Vi såg detta och hade konkreta politiska förslag för
              att möta lågkonjunkturen. Hösten 2008 gjorde finansoron att den
              redan nedåtgående konjunkturen försämrades radikalt. Vi socialdemokrater
              har lagt omfattande förslag här i riksdagen för att möta jobbkrisen.
              Allt har avslagits av en borgerlig riksdag samtidigt som regeringens
              egen politik för att möta lågkonjunkturen och jobbkrisen är ett
              misslyckande. Arbetslösheten exploderar nu medan regeringen passivt
              kommenterar och tittar på.
            </seg>
            <seg n="54426372">
              När den socialdemokratiska regeringen lämnade över Sverige till
              den borgerliga regeringen 2006 skapades tusentals nya jobb varje
              månad, statsskulden betalades av med hundratals miljoner kronor
              varje vecka, och nyföretagandet låg på topp.
            </seg>
            <seg n="8f8bc77c">
              I dag är det precis tvärtom. Nu går hundratals människor ut i
              arbetslöshet varje dag. Regeringen lånar varje dag flera hundra
              miljoner kronor, och konkurserna bland landets småföretagare ökar.
            </seg>
            <seg n="68253ba2">
              Herr talman! Hade allting varit perfekt om vi hade haft en rödgrön
              regering? Nej, självklart inte. Sverige hade drabbats av såväl
              finanskris som lågkonjunktur, och arbetslösheten hade ökat även
              om vi hade haft en rödgrön regering. Men tiotusentals människor
              som i dag är arbetslösa hade med vår politik haft jobb eller utbildning.
              De som blir arbetslösa en kortare eller längre tid hade haft en
              bättre arbetslöshetsförsäkring. Människor som är sjuka hade inte
              ställts på bar backe. Satsningar på att mildra konjunkturnedgången
              och investeringar för framtiden hade genomförts. Med en rödgrön
              regering hade Sverige inte varit så illa ute som vi är nu.
            </seg>
            <seg n="1cd1f56d">
              Herr talman! Regeringen monterar ned den svenska välfärden. Nya
              regler, omorganisation, uppsägningar och för lite pengar i Försäkringskassan
              har gjort att människor inte får den ersättning som de har rätt
              till. Jag har träffat en del av dem. Jag hoppas att också ni andra
              har gjort det.
            </seg>
            <seg n="d65ee72d">
              Vad säger man till en ensamstående kvinna, som har skadat sig
              på jobbet, som inte har fått sin sjukersättning på tre månader?
              Vad säger man till dem som inte längre kan låna av släkten? Hyra
              och andra räkningar ska betalas, och människor måste ha mat.
            </seg>
            <seg n="2e9d4cb1">
              Det vore intressant att höra från borgerliga politiker vad deras
              råd är till alla som har detta som sin vardag.
            </seg>
            <seg n="55067a85">
              Det skulle också vara intressant att höra hur en person som är
              sjuk, och där både läkare och psykologer har intygat att personen
              i fråga inte kan jobba, och som har förbrukat sina sjukersättningsdagar
              ska klara sig. Hur ska denna person klara av att betala sin hyra
              och mat? I år drabbas flera tusen av detta, och nästa år handlar
              det om ca 40 000 människor som mister sin sjukersättning.
            </seg>
            <seg n="22bc5c23">
              Det är också ett stort antal människor som nu mister sina jobb
              och får en a-kassa som är 4050 procent av den tidigare lönen.
              Det är ingen lätt situation för många människor som hamnar i den
              situationen.
            </seg>
            <seg n="05a38482">
              Herr talman! Nästan varje dag möts vi av nya varsel i välfärden.
              Samtidigt sker det också många uppsägningar utan varsel när kommuner
              och landsting gör sig av med vikarier, visstidsanställda och timanställda.
            </seg>
            <seg n="6b842ed8">
              Konjunkturinstitutet och Finanspolitiska rådet har levererat
              rapporter som pekar på det akuta behovet av ytterligare pengar
              från regeringen till kommunsektorn för att på det viset förhindra
              stora uppsägningar.
            </seg>
            <seg n="d26bf524">
              Enligt Konjunkturinstitutet leder regeringens politik till att
              så många som upp till 15 000 anställda i sjukvården, skolan och
              äldreomsorgen riskerar att sägas upp.
            </seg>
            <seg n="8f615741">
              1 000 lärare är redan varslade, och ett par tusen anställda inom
              äldreomsorgen sägs nu upp. Jag tror att det är få som anser att
              vi har för många lärare och för små klasser i skolan.
            </seg>
            <seg n="83604445">
              När det gäller de gamla går diskussionen het i samhället om att
              det inte finns tillräckligt många anställda i äldreomsorgen så
              att en gammal människa ens kan få komma ut lite grann i den friska
              luften.
            </seg>
            <seg n="8dbb17cc">
              Jag har inte hört någon politiker säga att det i äldreomsorgen
              finns för mycket personal, snarare tvärtom, åtminstone när tv-kameran
              är på.
            </seg>
            <seg n="1393d8ef">
              I brist på ytterligare satsningar i år från regeringen sägs nu
              personal upp i skolan och i äldreomsorgen.
            </seg>
            <seg n="6871bf45">
              I sjukvården är det på samma sätt. Karolinska Universitetssjukhuset
              varslade 600 i januari. Ungefär lika många ska bort på Sahlgrenska
              Universitetssjukhuset i Göteborg. Sundsvalls sjukhus ska spara
              235 miljoner kronor i år och nästa år. Var sjätte anställd ska
              bort. I Region Skåne ska 1 000 jobb bort. Landstinget i Norrbotten
              ska spara 700 miljoner kronor på tre år. I Västerbotten måste
              landstinget spara 200 miljoner kronor per år 2010 och 2011. 1
              000 anställda kan komma att sägas upp.
            </seg>
            <seg n="5fa07990">
              Herr talman! När jag på fredagens morgon läste Hallands Nyheter
              blev jag oerhört illa berörd. En grupp läkare på Varbergs sjukhus
              beskrev hur vården ser ut på den avdelning där de i dag jobbar.
              De vågar inte gå ut med sina namn eftersom de är rädda för repressalier.
              Men när människor dör därför att de inte får sjukvård är det droppen
              som fått bägaren att rinna över för dessa läkare.
            </seg>
            <seg n="93c45db5">
              En 90-årig kvinna väntar i tio timmar på sjukhusets akutmottagning
              utan att få någon vård. Hon dör av grav blodbrist. Det kändes
              hemskt. Vi mådde jättedåligt allihop. Så säger en av läkarna.
            </seg>
            <seg n="63951b70">
              En annan kvinna med en allvarlig infektion i kroppen låg en hel
              natt innan hon ens fick en ordentlig undersökning.
            </seg>
            <seg n="7fed35c3">
              Patienter med hjärtbesvär läggs in på gynekologiska avdelningar
              där personalen har helt andra kompetenser än för hjärtsjukdomar.
              Vissa patienter glöms helt bort. Patientsäkerheten är inte värd
              namnet, säger läkarna som beskriver situationen i sjukvården som
              ett kaos.
            </seg>
            <seg n="59ab9932">
              Detta är enligt vår mening helt oacceptabelt!
            </seg>
            <seg n="e54e08f8">
              Herr talman! Vi har en jobbkris och går nu mot massarbetslöshet.
              Inte minst ungdomar kommer att drabbas oerhört hårt.
            </seg>
            <seg n="ab642646">
              Vi har också en trygghetskris. Tusentals människor mister sin
              sjukersättning trots att de är sjuka. Många arbetslösa ska klara
              sig på en ersättning som motsvarar ungefär hälften av vad de tidigare
              haft i lön.
            </seg>
            <seg n="51428629">
              Vidare har vi en välfärdskris. Sjukvården, skolan och kvaliteten
              i äldreomsorgen riskerar att radikalt försämras.
            </seg>
            <seg n="f4a5b6cc">
              Vi har en regering som är ansvarig för denna situation. Det är
              inte lågkonjunkturen som har försämrat tryggheten. Det hade regeringen
              gjort redan innan konjunkturnedgången kom. Det är regeringens
              ansvar att mer pengar inte tillförs sjukvården, skolan och äldreomsorgen.
              Det är regeringens ansvar att lågkonjunkturen inte möts med aktiva
              åtgärder för fler jobb och utbildning.
            </seg>
            <seg n="9af6ac3a">
              Herr talman! Det värsta är att det värsta ligger framför oss.
              Regeringens oförmåga att hantera lågkonjunkturen kommer att skada
              enskilda människor och också vårt samhälle.
            </seg>
            <seg n="46797813">
              En politik för att möta de utmaningar som vi står inför saknas
              i regeringens tilläggsbudget.
            </seg>
            <seg n="7a35a080">
              Herr talman! Mot bakgrund av det till riksdagen anförda yrkar
              jag bifall till våra reservationer.
            </seg>
          </u>
          <note type="speaker" n="03234f78">
            Anf. 150 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-690d302c10f724d5-3" n="b9e84e39">
            <seg n="cdb98144">
              Herr talman! Jag ska fatta mig väldigt kort. Otroligt mycket
              mer skulle behöva göras redan detta år. Det gäller till exempel
              att göra stora satsningar på en grön omställning i Sverige, att
              satsa stort på utbildning, att vidta konkreta åtgärder för att
              möta en skenande ungdomsarbetslöshet och att kunna ge kommunerna
              pengar för att undvika nedskärningar i dag inom vård och skola.
            </seg>
            <seg n="4a5a4063">
              Vi är kritiska till regeringens tricksande med utgiftstaket och
              med att i december i år tillskjuta pengar till kommunerna pengar
              som är tänkta för år 2010.
            </seg>
            <seg n="914f2176">
              Men vi har tidigare i dag haft en lång diskussion om den ekonomiska
              politiken som väldigt mycket går in också i det som gäller år
              2009. Därför tänker jag vid detta tillfälle nöja mig med att tillönska
              riksdagens tjänstemän och ledamöter en väldigt trevlig sommar.
            </seg>
          </u>
          <note n="d1c074d8">
            Jag yrkar bifall till reservation 6.
          </note>
          <note type="speaker" n="e5e1ac6f">
            Anf. 151 ROGER TIEFENSEE (c):
          </note>
          <u who="roger_tiefensee_509485" xml:id="i-34df3470d097230e-1" n="edb40d6e">
            <seg n="3b28cd65">
              Herr talman! Vi har just haft en lång debatt om vårbudgeten så
              jag har inte för avsikt att nu göra ett stort omtag.
            </seg>
            <seg n="d0a5bf36">
              Redan i januari hade vi en stor tilläggsbudget med insatser för
              att redan då möta den ökade arbetslösheten till följd av konjunkturen
              och till följd av finanskrisen. Då handlade det om att göra ROT-insatser.
              Nu handlar det om att möta de ökade behoven i fråga om a-kassan
              det gäller då aktiva åtgärder. I den här tilläggsbudgeten handlar
              det om 10 miljarder till arbetslöshetsersättning och aktivitetsstöd.
              Dessutom har vi en utbetalning, ett extra konjunkturstöd till
              kommuner och landsting, på 7 miljarder.
            </seg>
            <seg n="5f57eaa5">
              Totalt handlar den här tilläggsbudgeten om 24 miljarder i ökade
              anslag. Det är mer än det brukar vara i en tilläggsbudget. Men
              så här kan vi göra tack vare att vi tidigare har varit försiktiga
              och har bra marginaler när det gäller utgiftstak och annat.
            </seg>
            <seg n="0a97f856">
              De medel som betalas ut till kommunerna, herr talman, tänkte
              jag lite grann resonera om. Dessa medel betalas ut i december
              och är avsedda för verksamheten 2010.
            </seg>
            <seg n="3bf18aa1">
              När vi resonerat med Sveriges Kommuner och Landsting har de sagt
              till oss att 2010 är det riktigt trånga året. Redan för 2009 alltså
              i budgeten för innevarande år har vi tillfört kommuner och landsting
              i storleksordningen 10 miljarder i form av kömiljarden och sänkta
              arbetsgivaravgifter som i sig innebar 3 miljarder. Redan i höstens
              budget tillfördes alltså kommuner och landsting ökade resurser.
            </seg>
            <seg n="7677089f">
              Nu aviserar vi konjunkturstödet för 2010. Detta betalas ut i
              december 2009. Dessutom ger vi i vårbudgeten, som vi tidigare
              diskuterat, besked om ett tillskott på ytterligare 10 miljarder
              för 2011/12.
            </seg>
            <seg n="14ad5f48">
              När det gäller oppositionen har Mikaela Valtersson nämnt om detta
              står det också i deras reservationer att man är kritisk till att
              vi i förskott betalar ut pengar till kommuner och landsting. Man
              kallar detta för budgettricksande.
            </seg>
            <seg n="b77bd67c">
              Ja, det stöd till kommuner och landsting som är avsett för 2010
              betalas ut 2009. Anledningen är att det under budgettaket för
              2009 finns ett större utrymme. Eftersom det är en så osäker situation
              vill vi behålla goda marginaler till utgiftstaket under år 2010.
            </seg>
            <seg n="5632efab">
              Skillnaden jämfört med tidigare socialdemokratiska regeringar
              är att vi betalar ut i förskott, medan de hade ovanan att skjuta
              på betalningar och betala ut i efterskott. Landets jordbrukare
              exempelvis lät man notoriskt vänta på de ersättningar som skulle
              komma i december men som kom efter årsskiftet.
            </seg>
            <seg n="c2c822e6">
              Jag överlåter på åhörarna, på dem som lyssnar på denna debatt,
              att avgöra vad som är det bästa sättet. Jag ser ju hellre att
              man betalar ut i förskott än att en räkning betalas för sent.
            </seg>
          </u>
          <note n="9df95ac4">
            Med det sagda yrkar jag bifall till utskottets förslag i betänkandet
            och avslag på reservationerna.
          </note>
          <note type="speaker" n="ede82e2c">
            Anf. 152 MARIE ENGSTRÖM (v):
          </note>
          <u who="marie_engstrom_e6a38f" xml:id="i-2bd6ba3fb9c04c3d-5" n="f446ee93">
            <seg n="b2e74b6a">
              Herr talman! Som tidigare sagts har vi under förmiddagen och
              eftermiddagen här haft en budgetdebatt. Ulla Andersson har för
              Vänsterpartiets del redan deltagit i diskussionen och framfört
              de viktiga punkter som vi vill framhålla. Det handlar då om att
              stoppa uppsägningar i kommunerna och om att vi vill tidigarelägga
              infrastrukturprojekt. Vi vill också ha ett tidsbegränsat ROT-avdrag
              som även omfattar flerfamiljshus, alltså inte bara det som alliansen
              nu sjösätter. Vidare tycker vi att det är viktigt att investera
              i utbildning och praktik samt att det behövs ett brett ungdomslyft.
              De frågorna har varit centrala för oss.
            </seg>
            <seg n="7a02bd48">
              Vi har här också haft några timmars skattediskussioner och konstaterat
              att alliansen har sänkt skatter med ca 85 miljarder kronor. Det
              är nu så illa att många kommuner och landsting kommer att få fatta
              beslut om skattehöjningar. Trots att man kommer att höja skatter
              riskerar många människor att mista jobbet. Vi tycker att det är
              en cynisk politik från alliansens sida.
            </seg>
          </u>
          <note n="bdf7affc">
            Med dessa ord, herr talman, yrkar jag bifall till Vänsterpartiets
            reservation 5.
          </note>
          <note n="90f5a02d">
            Överläggningen var härmed avslutad.
          </note>
          <note n="16246b4b">
            11 § Årsredovisning för staten 2008
          </note>
          <note n="7c8d382d">
            Föredrogs
          </note>
          <note n="609554f6">
            Förste vice talmannen konstaterade att ingen talare var anmäld.
          </note>
          <note n="1b2d6e73">
            12 § Grönboken om översyn av Bryssel I-förordningen
          </note>
          <note n="7c8d382d">
            Föredrogs
          </note>
          <note n="609554f6">
            Förste vice talmannen konstaterade att ingen talare var anmäld.
          </note>
          <note n="3bd6d0ea">
            13 § Influensa A (H1N1) av den typ som upptäcktes och började
            spridas bland människor i Mexiko under första halvåret 2009
          </note>
          <note n="7c8d382d">
            Föredrogs
          </note>
          <note type="speaker" n="5cb7b589">
            Anf. 153 KENNETH JOHANSSON (c):
          </note>
          <u who="kenneth_johansson_2e0139" xml:id="i-05445f76031b0002-0" n="fd83d2f3" next="i-6829dfd6c41bf706-0"/>
          <note n="6ada1975">
            Herr talman! Socialutskottet har haft att ta ställning till regeringens
            proposition 2008/09:212 Influensa A (H1N1) av den typ som upptäcktes
            och började spridas bland människor i Mexiko under första halvåret
            2009 . Socialutskottet har erhållit information i ärendet av statsrådet
            Maria Larsson den 29 april i år och vid ett gemensamt social-
            och försvarsutskottssammanträde den 7 maj. Då informerade Myndigheten
            för samhällsskydd och beredskap, Socialstyrelsen samt Smittskyddsinstitutet
            om beredskapsläget med mera.
          </note>
          <note n="c22b8c2b">
            Nu föreslår ett enigt socialutskott att riksdagen godkänner regeringens
            föreskrifter i förordningen 2009:380 om att bestämmelserna i smittskyddslagen
            om allmänfarliga sjukdomar ska tillämpas på influensa A, H1N1,
            av den typ som började spridas bland människor i Mexiko i april
            2009, från och med den 15 maj 2009. Vidare tillstyrker utskottet
            att influensa A av den typ som upptäcktes och började spridas
            bland människor i Mexiko under första halvåret 2009 anges som
            en allmänfarlig sjukdom i bil. 1 till smittskyddslagen (2004:168).
            Lagändringen föreslås träda i kraft den 1 augusti 2009.
          </note>
          <note n="5c435ef5">
            Jag yrkar bifall till förslaget i socialutskottets betänkande.
          </note>
          <u who="kenneth_johansson_2e0139" xml:id="i-6829dfd6c41bf706-0" n="fd83d2f3" prev="i-05445f76031b0002-0">
            <seg n="07138a0d">
              För kännedom vill jag också nämna att det efter att vårt justeringssammanträde
              ägde rum har meddelats att WHO nu klassar den nya influensan som
              fas 6 på pandemiskalan. Anledningen är att influensan fortsätter
              att sprida sig i flera delar av världen. Spridningen i Sverige
              är begränsad, och myndigheterna fortsätter förbereda sig för en
              eventuell, mer omfattande spridning.
            </seg>
            <seg n="032befff">
              Ärade ledamöter! Det har varit en intensiv riksdagsvår, som på
              många sätt präglats av den ekonomiska krisen, det nyss genomförda
              EU-parlamentsvalet och det kommande svenska ordförandeskapet.
              En ledamot har under våren lämnat riksdagen, och fem står i begrepp
              att göra det. Av dessa ska tre fortsätta sin politiska gärning
              som ledamöter av Europaparlamentet. En ska bli oppositionsledare
              i sin hemkommun. Den femte är i färd med att avveckla sin ministerportfölj.
            </seg>
            <seg n="034c651a">
              Folkpartiets Lars Leijonborg kom in i riksdagen första gången
              för 30 år sedan, i oktober 1979. Den gången blev det en kort sejour
              som ersättare i tolv dagar. Andra försöket gick bättre. Det var
              1982, då Lars var inne som ersättare under fem månader. Tredje
              gången gillt blev det vid valet 1985, då den så kallade Westerbergeffekten
              dock inte min gav Lars en något oväntad egen riksdagsplats.
            </seg>
            <seg n="1c195472">
              Utbildning, integration och internationella frågor har varit
              Lars Leijonborgs hjärtefrågor genom åren som ledamot, partiledare
              och statsråd. Men från början ville han inte syssla med utbildningsfrågor.
              När han som nyvald ledamot fick frågan om vilket utskott han ville
              sitta i lär han ha svarat: Vad som helst utom utbildningsutskottet
              vilket förstås gjorde att han hamnade just där. I det känner vi
              nog igen oss lite till mans.
            </seg>
            <seg n="4cafa9c6">
              Utbildningsutskottet blev hans hemvist fram till maktskiftet
              1991, då han bytte till finansutskottet och som gruppledare för
              Folkpartiet fick regeringen Bildts uppdrag att med Socialdemokraterna
              undersöka förutsättningarna för ett antal grundlagsändringar,
              ett arbete som 1994 mynnade ut i bland annat fyraåriga mandatperioder,
              personval, ökad självständighet för Riksbanken och grundlagsfäst
              närings- och yrkesfrihet.
            </seg>
            <seg n="0618bcd9">
              Att lägga grunden för kompromisser och sy ihop lösningar för
              framtiden är möjligen en underskattad sida hos Lars Leijonborg.
              Som gruppledare och ledamot av talmanskonferensen från 19911997
              fick han god övning, något som han senare som partiledare kunde
              använda i det gemensamma borgerliga bygget av Allians för Sverige.
            </seg>
            <seg n="192ea8ff">
              Under de tio åren som partiledare fick Lars se sitt parti både
              växa och krympa. Som Leijonkungen kom han till riksdagen efter
              det framgångsrika valet 2002, och 2006 gav det framgångsrika alliansbygget
              honom en plats som statsråd. När han nu lämnar regering och ledamotskap
              i riksdagen gör han det med en färsk forskningsproposition i ryggen,
              enligt honom själv det största han åstadkommit som politiker.
            </seg>
            <seg n="18e88345">
              Kristdemokraternas Alf Svensson kom första gången in i riksdagen
              vid valet 1985, efter att i tolv år som partiledare ha jobbat
              hårt för att Kristdemokraterna skulle få sitt första riksdagsmandat.
              Som partiledare, statsråd och långvarig riksdagsledamot har Alf
              en meritlista som redan är ovanligt framgångsrik, och när vi nu
              kan lägga till rollen som Europaparlamentariker blir Alf unik
              i svensk politik.
            </seg>
            <seg n="c824223c">
              Alf har från många håll lovordats för att han fört upp frågor
              om etik och människovärde på den politiska agendan. Hjärtefrågan
              har alltid varit familjepolitiken, ett område där han ständigt
              varit redo till debatt ofta med betydande framgång. Detta inte
              bara genom sin övertygelse, utan också genom sin erkänt stora
              skicklighet på det retoriska området, en skicklighet som varit
              en tillgång för hela riksdagens anseende som central debattarena.
            </seg>
            <seg n="e306b13d">
              När Alf kom in i riksdagen som ensam kristdemokrat fick han själv
              göra jobbet för en hel riksdagsgrupp, och vi vet vad det innebär.
              Han skrev motioner, reservationer, ställde frågor och framförde
              sina yrkanden ofta med resultatet av en ensam lysande lampa bakom
              talmannen. Fördelen den gången var väl att han slapp kompromissa
              i partigruppen, något som Alf själv en gång uttryckte med ett
              citat från Bernhard Tarschys: Detta är min mening och jag delar
              den.
            </seg>
            <seg n="5286da90">
              Med årens gång har Alf som partiledare, statsråd och ledamot
              lyckats bygga en stabil kristdemokratisk partigrupp i kammaren,
              och själv har han alltmer kommit att framstå som en människorättsförkämpe
              i bred bemärkelse. Inte minst manifesterade han detta när han
              senast fyllde jämnt, då han samlade in gåvor till stiftelsen Stars
              for life, som arbetar internationellt med autistiska barn.
            </seg>
            <seg n="17e401fe">
              När han nu drar vidare till Bryssel kan han göra det med känslan
              av ett välförrättat värv, och vi ser fram mot att följa hans fortsatta
              politiska karriär.
            </seg>
            <seg n="ba5a3230">
              Pär Nuder hade en central roll i den socialdemokratiska regering
              som hade att hantera den ekonomiska krisen på 1990-talet och dess
              efterverkningar. Han har också varit aktiv i frågor om diskriminering
              och mänskliga rättigheter och var en av dem som låg bakom initiativet
              att ta fram boken Om detta må ni berätta en bok om Förintelsen
              . Han var också aktiv i frågan om bildandet av Forum för levande
              historia.
            </seg>
            <seg n="66b875c3">
              Pär Nuders stora fritidsintresse är matlagning, och många är
              de utskottsgrupper som har fått njuta av hans kokkonst. En kokbok
              är alltid ett säkert kort som present till honom, och hemma i
              villan lär han ha samtliga årgångar av tidningen Allt om mat.
            </seg>
            <seg n="160aeeec">
              Moderaternas Jeppe Johnsson kom in i riksdagen vid valet 1994.
              Jeppe Johnsson, med bakgrund som adjunkt i matematik och kemi,
              har varit verksam som ledamot i justitieutskottet och i miljö-
              och jordbruksutskottet. Han har alltid tagit parti för landsbygdens
              folk och med gott humör drivit frågor om villkoren för småföretag
              liksom regionala frågor som utbyggnaden av E 22 och villkoren
              för minknäringen. Störst tyngdpunkt har han lagt på villkoren
              för fisket. Kanske delvis utifrån att han är boende på det idylliska
              fiskeläget Hörvik i Blekinge.
            </seg>
            <seg n="450f30ae">
              Jeppe Johnsson ska nu ägna sig åt politiken på hemmaplan, som
              gruppledare och ledare för oppositionen i Sölvesborg. Och kanske
              får han lite lättare att ägna sig åt favoritnöjet utförsåkning
              när han inte längre måste anpassa sig till den plenifria veckan
              i slutet av februari.
            </seg>
            <seg n="b738e5ea">
              Under sina tio år som statsråd deltog hon ofta i riksdagens debatter
              och frågestunder. Som konsumentminister lade hon fram den första
              propositionen om en konsumentpolitik som var utformad utifrån
              att Sverige blivit medlem av EU.
            </seg>
            <seg n="81c22538">
              Som kyrkominister genomförde hon relationsförändringen mellan
              staten och Svenska kyrkan som särskilt uppmärksammades av riksdagen.
              De vassa debatterna här i kammaren har oftast handlat om kulturens
              villkor och koncentrationen av medieägande men också om allt från
              klassmönster i barns läsande till behovet av en skönhetsparagraf
              i plan- och bygglagen.
            </seg>
            <seg n="c598b746">
              Maritas breda erfarenhet från olika roller i politiken kommer
              att vara till nytta för både henne själv och övriga parlamentariker
              när hon nu tar plats i EU-parlamentet i Bryssel.
            </seg>
            <seg n="0d5bb9b7">
              Folkpartiets Cecilia Wikström kom in vid valet 2002. Hon har
              hela sin ledamotstid varit verksam i kulturutskottet, denna valperiod
              som vice ordförande. För Cecilia står bildningsfrågorna i fokus,
              och hon har värnat om allas tillgång till vårt kulturella och
              litterära arv. Genom förslaget om en litterär kanon väckte hon
              en intensiv debatt om litteraturens ställning som gjorde henne
              känd i en bredare krets.
            </seg>
            <seg n="ad7f5295">
              Mänskliga rättigheter och yttrandefrihet är viktiga frågor för
              Cecilia, där hon bland annat drivit frågor om skydd för förföljda
              minoriteter och hotade författare.
            </seg>
            <seg n="f8458e23">
              Hon har varit ordförande för riksdagens SRHR-grupp som ska uttydas
              sexuell och reproduktiv hälsa och rättigheter som driver frågor
              om hiv/aids-prevention och preventivmedel.
            </seg>
            <seg n="f8f59763">
              Cecilia är en färgstark ledamot som på många sätt bidragit till
              en god stämning i riksdagsarbetet. Som präst har hon också varit
              något av Folkpartiets själasörjare hon har vigt ledamöter, döpt
              deras barn och begravt anhöriga. Nu får hon ta dessa färdigheter
              med sig i sin nya roll som Europaparlamentariker.
            </seg>
            <seg n="34c3c451">
              Ärade ledamöter! Det har som sagt varit en intensiv riksdagsvår.
              Här i kammaren har vi rört oss från ett med Finland gemensamt
              högtidlighållande av Märkesåret 1809 fram till det nyss avklarade
              Europaparlamentsvalet. Den ekonomiska krisen har på många sätt
              påverkat vårt arbete, liksom det kommande ordförandeskapet i EU.
            </seg>
            <seg n="d8c41741">
              Och ännu är vi långt ifrån färdiga. Vi fortsätter i morgon med
              interpellationsdebatter, så även nästa vecka. På tisdagen är det
              arbetsplenum, och därefter statsministerns återrapportering från
              Europeiska rådet.
            </seg>
            <seg n="133f71d7">
              På tisdagen är det också dags för statsministern att här i kammaren
              redogöra för det svenska ordförandeskapets prioriteringar.
            </seg>
            <seg n="632b315f">
              För riksdagens del innebär ordförandeskapet ansvar för en lång
              rad möten, vilka under en längre tid har förberetts av olika arbetsgrupper.
            </seg>
            <seg n="732796b2">
              Vi planerar för åtta interparlamentariska möten. Det första är
              ordförandekonferensen för Cosac som hålls den 5 och 6 juli. Det
              största är Cosac-konferensen med över 300 deltagare som hålls
              den 46 oktober.
            </seg>
            <seg n="baed2214">
              Förutom EU-nämndens Cosacmöten är det ordförandena i riksdagens
              finansutskott, justitieutskott, utrikesutskott, försvarsutskott
              och miljö- och jordbruksutskott som bjuder in till möten under
              hösten. En konferens på temat jämställdhet i parlament kommer
              också att ordnas med arbetsmarknadsutskottets ordförande som värd.
            </seg>
            <seg n="3221477b">
              Riksdagen kommer också att ha ansvar för ett par andra möten
              tillsammans med Europaparlamentet. Ett så kallat Joint Parliamentary
              Meeting som ska ta upp det stora Helsingforssprogrammet planeras
              i Bryssel den 910 november. Det blir ett bredare parlamentariskt
              meningsutbyte inför antagandet av det så kallade Helsingforssprogrammet
              i Europeiska rådet i december.
            </seg>
            <seg n="d4acff59">
              Som ni hör handlar ordförandeskapet mycket om att arrangera möten
              och om att skapa bästa möjliga förutsättningar för medlemsländerna
              att träffas. Men ordförandeskapsrollen är viktig även för icke-medlemsländer.
              Det visas inte minst genom att riksdagen under våren har haft
              mer än dubbelt så många inkommande utländska besök jämfört med
              ett normalt år.
            </seg>
            <seg n="f2ab0ec4">
              Utöver ordförandeskapet har vi i höst också värdskapet för Nordiska
              rådets parlamentariska församling under den plenifria veckan i
              slutet av oktober. Även Awepa med flera organisationer passar
              på att ha sina kongresser i Sverige under denna tid i samverkan
              med riksdagen.
            </seg>
            <seg n="d6b66133">
              Ärade ledamöter! Miljöfrågorna är och har varit viktiga under
              våren, både i debatterna i kammaren och i riksdagens egen inre
              verksamhet. Förvaltningens arbete med miljöcertifieringen har
              förts i hamn, och därmed är riksdagen troligtvis det första parlament
              i världen som är miljöcertifierat. Arbetet går nu vidare, där
              återkommande miljörevisioner ska visa hur väl vi lyckas.
            </seg>
            <seg n="9b1fe445">
              Samtidigt med riksdagsförvaltningen blev Centerpartiets kansli
              det första av partikanslierna att miljöcertifieras. Nu väntar
              vi med spänning på vilket kansli som kommer härnäst!
            </seg>
            <seg n="281dfef2">
              Även jämställdhetsfrågorna har återkommande debatterats här i
              kammaren. Vi berömmer oss då och då för att ha ett av världens
              mest jämställda parlament. Jag har själv ett vykort som jag brukar
              ge till utländska besökare med bild på kammarens kvinnliga ledamöter
              tillsammans med mig, vill jag tillägga.
            </seg>
            <seg n="1ef7bc11">
              Men hur ser villkoren i praktiken ut för jämställdheten i politiken?
              Under den snart stundande Almedalsveckan, där jag räknar med att
              återse större delen av kammarens ledamöter på Gotland, kommer
              riksdagen för första gången att anordna ett eget seminarium, under
              rubriken Finns det något After Work i politiken? Då samtalar bland
              andra den tidigare ledamoten och statsrådet Ulrica Messing och
              Centerpartiets gruppledare Roger Tiefensee om ifall det går att
              både vara en bra småbarnsförälder och en bra politiker.
            </seg>
            <seg n="ca0671ee">
              Ärade ledamöter! Ni vet alla vid det här laget att god tillgång
              till gott kaffe ligger mig varmt om hjärtat. Inför julavslutningen
              kunde jag berätta om de nya kaffemuggar som var på gång in i kammarfoajén,
              då de gamla hade vandrat i väg.
            </seg>
            <seg n="4d281b0d">
              Jag hyste då förhoppningen att de nya muggarnas speciella märkning
              skulle rädda dem kvar här i foajén. Men efter att ha följt upp
              detta kan jag nu rapportera att för ett par veckor sedan hade
              127 av dem hittat nya hem på annat håll. Vi räknar dock med att
              hålla ut med förrådet åtminstone den här mandatperioden.
            </seg>
            <seg n="01e64a34">
              Då det i dag är sista dagen som kammaren i sin helhet är samlad
              vill jag tacka ledamöterna för det gångna året. Trots periodvis
              stor arbetsbelastning och den ekonomiska krisens krav på snabba
              beslut tycker jag att stämningen i kammaren har varit god, även
              om debatten stundtals har hettat till. Så ska det också vara.
            </seg>
            <seg n="db5e7364">
              Ett särskilt tack går till gruppledarna, som har visat stor arbetskapacitet,
              tålamod och inte minst kompromissförmåga, vilket också gäller
              övriga ledamöter i riksdagsstyrelsen.
            </seg>
            <seg n="0f431943">
              Slutligen vill jag uttrycka min och ledamöternas stora uppskattning
              för det hängivna arbete som läggs ned av all personal i riksdagens
              förvaltning med dess direktör i spetsen. Tack för ert engagerade
              arbete för att riksdagen ska fungera på bästa sätt och för era
              ansträngningar att underlätta för oss ledamöter i det dagliga
              arbetet!
            </seg>
            <seg n="22073dcf">
              Som ni alla vet återupptar vi arbetet i morgon och på måndag
              i nästa vecka. De flesta av oss fortsätter sedan till Almedalen.
              Det lär bli en mycket intensiv sommar. Jag hoppas verkligen att
              ni får tid med någon semester utan att behöva prata politik oavbrutet.
            </seg>
            <seg n="d069abdd">
              Öppnandet av det sista riksdagsåret på denna mandatperiod äger
              rum den 15 september. Trevlig sommar!
            </seg>
          </u>
          <note n="90f5a02d">
            Överläggningen var härmed avslutad.
          </note>
          <note n="035bc46c">
            14 § Yrkesmässiga gränsöverskridande vägtransporter av eurokontanter
            mellan medlemsstaterna i euroområdet
          </note>
          <note n="7c8d382d">
            Föredrogs
          </note>
          <note n="609554f6">
            Förste vice talmannen konstaterade att ingen talare var anmäld.
          </note>
          <note n="ab063477">
            15 § Beslut om ärenden som slutdebatterats vid dagens sammanträde
          </note>
          <note n="e86372d3">
            Punkt 1
          </note>
          <note n="8d3b55eb">
            Punkt 2
          </note>
          <note n="dd004853">
            Punkt 3
          </note>
          <note n="1fa66684">
            Punkt 11
          </note>
          <note n="2af1f9ec">
            Punkt 18
          </note>
          <note n="04454916">
            Övriga punkter
          </note>
          <note n="283b60f4">
            16 § Anmälan om frågor för skriftliga svar
          </note>
          <note n="762597fd">
            Anmäldes att följande frågor för skriftliga svar framställts
          </note>
          <note n="9dd08a55">
            den 17 juni
          </note>
          <note n="34dbf822">
            Per Åsling
          </note>
          <note n="873b8d65">
            Krister Örnfjäder
          </note>
          <note n="25bb2a61">
            Allan Widman
          </note>
          <note n="98cf3e8f">
            Liselott Hagberg
          </note>
          <note n="7229f08e">
            Per Bolund
          </note>
          <note n="1b533605">
            Torbjörn Björlund
          </note>
          <note n="bb01fc3b">
            Louise Malmström
          </note>
          <note n="cc41f48c">
            Frågorna redovisas i bilaga som fogats till riksdagens snabbprotokoll
            tisdagen den 23 juni.
          </note>
          <note n="c90f154f">
            17 § Avslutning
          </note>
          <note n="f3467c0e">
            Anf. 154 TALMANNEN:
          </note>
          <note n="db1a0c2e">
            Socialdemokraternas Pär Nuder kom in i riksdagen vid valet 1994,
            för att genast fortsätta till Statsrådsberedningen, först som
            politiskt sakkunnig, och sedan som statssekreterare. Från 2002
            blev Pär Nuder samordningsminister och sedan finansminister fram
            till valet 2006. Vid återkomsten till riksdagen var han verksam
            i finansutskottet, och han lämnade riksdagen i mars i år.
          </note>
          <note n="f890e6c5">
            Socialdemokraternas Marita Ulvskog kom in i riksdagen vid valet
            1998. Vid det tillfället var hon kulturminister, en post som hon
            hade fram till 2004 då hon blev Socialdemokraternas partisekreterare
            och därmed återtog sin plats här i kammaren.
          </note>
          <note n="9cf37ff4">
            På riksdagens vägnar vill jag tacka Lars Leijonborg, Alf Svensson,
            Pär Nuder, Jeppe Johnsson, Marita Ulvskog och Cecilia Wikström
            för deras mångåriga insatser i riksdagen.
          </note>
          <note n="e5735b18">
            På torsdag i nästa vecka kommer Europaparlamentets talman och
            gruppledarna i Europaparlamentet med medarbetare för överläggningar
            med såväl sina motparter i riksdagen som regeringen.
          </note>
          <note n="ebb1cbc0">
            Ordförandehalvåret invigs formellt på Skansen onsdagen den 1
            juli på kvällen.
          </note>
          <note n="9f12daf9">
            Onsdagen den 8 juli kommer ett förstärkt talmanstrojkamöte att
            hållas i riksdagen med representanter från Frankrike, Tjeckien,
            Spanien, Belgien och Europaparlamentet.
          </note>
          <note n="91911120">
            Alla möten äger rum i riksdagen utom utrikesutskottets som hålls
            i Visby.
          </note>
          <note n="1a73b16a">
            Interpellationer har första inlämningsdag den 30 juli med första
            svar den 13 augusti.
          </note>
          <note type="speaker" n="a5985e86">
            Anf. 155 MARGARETA ISRAELSSON (s):
          </note>
          <u who="margareta_israelsson_d52b73" xml:id="i-2ae061f68870fcd8-0" n="bb7892d4">
            <seg n="6798ac3f">
              Herr talman! Besök i denna talarstol innebär oftast visst förarbete.
              Att presentera ett anförande kräver fakta, analys och eftertanke.
              Det är en skapande process.
            </seg>
            <seg n="617db7e3">
              Under detta riksmöte har vi ägnat mycket tid åt att debattera
              fildelning. Jag tänkte mig av just den anledningen använda något
              som har skapats av en annan hjärna. Jag har valt en av mina favoritkåsörer,
              Hasse Z. Han var formuleringarnas mästare med kåserier som jag
              gärna läser om och om igen. Speciellt för er kommer här Tätning
              av en båt :
            </seg>
            <seg n="6fcea783">
              Aplund ägde en segelbåt. Han hade köpt den av en man som visste
              vad han gjorde för 50 kronor, med segel och allt. Jag bor bredvid
              Aplund, och Aplund bad mig hjälpa till att rigga båten. Vi riggade
              båten, det vill säga vi satte två segel med olika namn samt en
              mast i mitten och satte alltihop i sjön. En erfaren sjöman skulle
              först ha satt båten i sjön och sedan riggat på den, men det har
              alltid legat något originellt över Aplund.
            </seg>
            <seg n="96d66c3b">
              Då båten kom i sjön sjönk den. Den sjönk inte sakta som en gråsten
              utan fort som en ansjovisburk med hål i botten. Vi blevo rätt
              överraskade, och Aplund bad till Gud om en revolver och 22 kronor
              för att fara till Västervik och träffa mannen som sålt båten för
              50 kronor och som visste vad han gjorde.
            </seg>
            <seg n="83948aa5">
              Vi togo därpå en grogg och övertalade en på platsen bosatt yngling
              att dra upp båten på land. Vi reste därpå in till staden, skötte
              affärer, gingo på Cirkus och Kristallsalongen och träffade personer.
            </seg>
            <seg n="b2da37c7">
              Efter en vecka återvände vi till landet för att täta båten. Vi
              hade med oss mönja, bomull, cement, två liter konjak, spik och
              plåt. Vi tätade båten. Vi stoppade först bomull i alla hål, sedan
              mönja, sedan cement, sedan beck, sedan tjära och sedan plåt. Därpå
              sattes alltsammans i sjön. Därpå sjönk alltsammans.
            </seg>
            <seg n="dc4df414">
              Vi gingo upp och togo en grogg och tillsade ynglingen som var
              bosatt på platsen att dra upp båten varpå vi ånyo reste till staden,
              gingo på Cirkus och Kristallsalongen och träffade personer.
            </seg>
            <seg n="2971ed94">
              Efter en vecka återvände vi till landet i sällskap med en främmande
              herre med krage och manschetter. Båten stod uppdragen på land
              med segel och allt. Den främmande mannen i krage och manschetter
              köpte den genast för 200 kronor kontant. Aplund frågade honom
              om han kunde segla, varpå han sade: Äh, man är väl ingen tjäder
              heller.
            </seg>
            <seg n="c9971b4c">
              Vi satte båten i sjön med den främmande mannen. Han seglade ut.
              Då han kommit 50 meter från land sjönk alltsammans, både båten
              och seglena och den främmande mannen i krage och manschetter.
              Vi stodo en stund och sågo efter att den var riktigt sjunken,
              varpå vi gingo upp och togo en grogg och tillsade ynglingen som
              var bosatt på platsen att denna kväll behövde han ej dra upp båten.
            </seg>
            <seg n="bc646073">
              Det var en ganska härlig afton, men myggen besvärade oss mycket.
              Myggorna ha i år varit ganska svåra. De ha icke på många år varit
              så svåra, men vi hoppas att det ska bli bättre.
            </seg>
            <seg n="98fc5518">
              I alla händelser har jag telefonerat till staden efter en kortlek.
              Det är inte bra att Aplund går och bär så mycket pengar på sig.
            </seg>
            <seg n="eca1a9f4">
              Inte vet jag om herr talman ska ge sig ut i båt i sommar eller
              hur det är med myggorna på alla platser i vårt avlånga land. Ett
              vet jag dock: Vi vill alla ut härifrån för att träffa våra anhöriga
              och njuta av sommaren innan det är dags att återvända hit.
            </seg>
            <seg n="b9816f32">
              Till dess säger jag bara till talmannen, de vice talmännen, till
              riksdagsdirektören, till kammar-, utskotts- och partikanslierna
              samt all övrig personal här i riksdagen: Farväl, farväl, vi komma
              väl snart igen.
            </seg>
            <seg n="900ef390">
              Från oss alla, till er alla: En riktig skön sommar!
            </seg>
          </u>
          <note n="9b09f630">
            18 § Kammaren åtskildes kl. 17.02.
          </note>
          <note n="c9ac5e89">
            Förhandlingarna leddes
          </note>
          <note n="29d216de">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
