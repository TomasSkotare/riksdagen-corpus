<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--2</head>
          <docDate when="2008-09-16">2008-09-16</docDate>
        </div>
      </front>
      <body>
        <div>
          <note n="ee80edd9">
            ﻿
          </note>
          <note n="7a94969a">
            Riksdagens protokoll
          </note>
          <note n="97c6f68e">
            2008/09:2
          </note>
          <note type="date" n="900e7ec0">
            Tisdagen den 16 september
          </note>
          <note n="eabe53a0">
            Kl. 14:00 - 14:48
          </note>
          <note n="ebd8cfde">
            1 § Öppnande av riksmötet
          </note>
          <note n="033f0dab">
            Program för öppnandet har fogats som bilaga till detta protokoll.
          </note>
          <note n="310d9545">
            Anf. 1 TALMANNEN:
          </note>
          <note n="16ecdf21">
            Jag hemställer att Ers Majestät förklarar riksmötet öppnat.
          </note>
          <note n="87cd9736">
            Anf. 2 HANS MAJESTÄT KONUNGEN:
          </note>
          <note n="0d72aac4">
            Herr talman! Ärade riksdagsledamöter! Vi har i dag samlats för
            riksmötets öppnande. Som svenska folkets valda ombud har ni att
            värna om goda villkor för människors välfärd, säkerhet och trygghet.
            Det ni beslutar påverkar villkoren för medborgarna nu och i framtiden,
            och det är en grannlaga uppgift.
          </note>
          <note n="72896a65">
            Villkoren för att lösa den uppgiften förändras från tid till
            annan, och vi har nyligen upplevt hur motstridiga intressen mellan
            stater och etniska grupper plötsligt utvidgats till väpnad konflikt.
            Vi har fått erfara hur våldsdåd i vad som framstår som svensk
            vardagsmiljö och idyll väckt nya frågor om hur trygghet skapas
            och försvaras.
          </note>
          <note n="89d17bf8">
            Även i vårt land, en stabil rättsstat som gynnats av fred i snart
            200 år, påminns vi om hur bräcklig vår värld är. Vi har alla ett
            ansvar att hålla dialogen levande mellan nationers ledare och
            att verka för ökad kunskap och ömsesidig respekt över de gränser
            som skapats av skilda kulturer, religioner och historisk bakgrund.
          </note>
          <note n="94664ea7">
            Herr talman! Klimatfrågan är en av de största utmaningar som
            världen står inför. Hotet mot vårt klimat måste mötas på global
            nivå. Det är en förutsättning för att vi ska kunna leva tillsammans
            under fredliga förhållanden. Ert ansvarsområde är vidsträckt.
            En lång rad frågor rör nationens och medborgarnas säkerhet. Utbildning,
            arbete, vård och omsorg fyller er arbetsdag och er strävan att
            skapa ett bra samhälle för Sveriges invånare.
          </note>
          <note n="ab634e12">
            Herr talman! I dag inleds FN:s generalförsamling. Det ger anledning
            att erinra om vår del av ansvaret för FN:s millenniemål. Vissa
            framsteg har gjorts när det gäller att minska fattigdomen och
            barnadödligheten. Ur det måste vi hämta erfarenhet och inspiration,
            om det ska bli möjligt att bland annat halvera antalet fattiga
            och hungrande fram till 2015. Med stor iver och i gränslöst samarbete
            måste vi sträva vidare mot visionen om en friare och tryggare
            värld.
          </note>
          <note n="ef5d76ef">
            Herr talman! Ibland är det det lilla mötet mellan människor som
            förändrar livet. Möten som dessa ger oss ork, lust och inspiration
            att fortsätta verka för goda värden och en ljus framtid. Det gläder
            mig när unga människor och unga ledare vill ta ansvar i föreningar,
            förvaltningar och näringsliv. Vi måste uppmärksamma och lyfta
            fram dem som vill arbeta för en positiv framtid med hopp och engagemang.
          </note>
          <note n="6b630968">
            Ni som företräder Sverige och svenska medborgares intressen i
            en föränderlig omvärld har en krävande och inspirerande uppgift.
            Jag vill tillönska er kraft, mod och visdom i detta ert viktiga
            värv.
          </note>
          <note n="2188acc4">
            Med dessa ord förklarar jag 2008/09 års riksmöte öppnat.
          </note>
          <note n="7cb78e26">
            2 § Regeringsförklaring
          </note>
          <note type="speaker" n="054c6238">
            Anf. 3 Statsminister FREDRIK REINFELDT (m):
          </note>
          <note n="7f1171a2">
            Eders Majestäter, Eders Kungliga Högheter, herr talman, ledamöter
            av Sveriges riksdag!
          </note>
          <u who="fredrik_reinfeldt_aed80d" xml:id="i-a0d6d86a74ff497c-0" n="1fc7b12d" prev="i-c3ee6e93da8e425e-0">
            <seg n="5f57c825">
              Berättelsen om Sverige skiftar. Den skiftar från människa till
              människa. Den skiftar i stad och land. Den skiftar beroende på
              var i livet vi befinner oss, vilken familjesituation vi har och
              vad vi jobbar med. Den är inte lika för mannen på äldreboendet
              i Jönköping, för tjejen som jobbar som svetsare i Kiruna, för
              eleverna i Landskrona eller för företagarna i Skara.
            </seg>
            <seg n="0d7058fe">
              Om en del i politiken handlar om att se och möta de skiftande
              berättelserna hos människor i vår tid. Då handlar den andra om
              att ge svaren. Svaren på hur vårt Sverige kan bli bättre. Svaren
              på hur upplevda problem ska lösas.
            </seg>
            <seg n="0ddff012">
              Det kräver i sin tur förmågan att sätta in politiken i ett sammanhang.
              Ett sammanhang som handlar om att söka människors förtroende med
              en idé. En idé om vad man vill göra, hur man vill göra det och
              med vilka man ska göra det.
            </seg>
            <seg n="692852ae">
              Svenska folket har gett Moderata samlingspartiet, Centerpartiet,
              Folkpartiet liberalerna och Kristdemokraterna förtroendet att
              bära regeringsansvar. Vi försöker förvalta detta förtroende väl.
              Vi gör det med människan som utgångspunkt och med värderingar
              som grund. Med ödmjukhet inför det förtroende vi bär.
            </seg>
            <seg n="cda9194e">
              Vår idé för Sverige är att fler i vårt land ska känna att här
              finns en plats för just dem. Att här tas människans potential
              till vara. Att här ges alla möjlighet att utvecklas utifrån sina
              egna förutsättningar.
            </seg>
            <seg n="4ef3698d">
              Vi tror på människans inneboende kraft och vilja att ta ansvar.
              Vi vill att fler människor ska kunna stå på egna ben och känna
              glädjen i att försörja sig genom eget arbete. Att fler ska känna
              att de kan göra en insats och få lön för mödan.
            </seg>
            <seg n="94d28577">
              Vi vill att våra barn ska berikas med kunskaper, bli väl behandlade
              och utvecklas till ansvarstagande ungdomar i vår svenska skola.
              Vi vill att våra äldre ska känna trygghet i omsorgen och att sjukvården
              ska fungera bra. Vi vill få på plats ett rättsväsende som förmår
              stå upp mot våld, brott och droger.
            </seg>
            <seg n="8641c685">
              I regeringsförklaringen för två år sedan presenterade regeringen
              politikens inriktning och vad den såg som sina uppgifter för hela
              mandatperioden. Det gäller fortsatt.
            </seg>
            <seg n="08585f48">
              Att återupprätta arbetslinjen och bekämpa utanförskapet var Allians
              för Sveriges viktigaste löfte till väljarna i valet 2006. Vi vann
              svenska folkets stöd för att göra det mer lönsamt att arbeta,
              för att få fler att vilja anställa och för att fler företag skulle
              startas, stanna och växa i Sverige. På så vis ville vi lägga en
              grund för att fler människor skulle ges möjlighet till eget arbete
              och egen lön, men också för att förbättra den svenska välfärden.
            </seg>
            <seg n="58abc192">
              Vi kommer aldrig att acceptera att människor ställs utanför arbetsgemenskapen,
              utan möjlighet till delaktighet och eget ansvar. Få klyftor är
              så djupa som klyftan mellan den som har ett arbete och den som
              ställs utanför. Först när människor känner att de kan göra en
              insats för sig själva och andra kan vi få ett inkluderande samhälle
              präglat av trygghet, gemenskap, tolerans och öppenhet.
            </seg>
            <seg n="576e7c62">
              Det handlar om identitet och samhörighet. Det handlar om behovet
              av starka gemenskaper i form av familj och vänner, men också i
              arbetslivet. Människors växtkraft handlar både om ökad makt över
              sitt eget liv och att orka se till andra än oss själva. Den som
              inte känner sig sedd orkar inte heller bidra.
            </seg>
            <seg n="b70f7208">
              Under lång tid tilläts utanförskapet i Sverige att växa. Människor
              flyttades runt mellan åtgärder och ersättningssystem utan stöd
              eller drivkrafter för att få ett jobb. Den utvecklingen klöv Sverige.
              Den urholkade såväl människors självkänsla som deras framtidstro.
            </seg>
            <seg n="276a7871">
              Steg för steg återupprättar vi nu arbetets värde för landets
              lärare, metallarbetare, sjuksköterskor och alla andra som arbetar.
              Steg för steg lägger vi med våra reformer grund för att fler människor
              kan gå från utanförskap till eget arbete.
            </seg>
            <seg n="8f6c395c">
              Två år har gått. Vi kan glädjande konstatera flera trendbrott
              i kampen mot utanförskapet. Antalet människor som är arbetslösa,
              sjukskrivna eller i arbetsmarknadspolitiska åtgärder har minskat
              kraftigt. Rekordmånga människor har getts möjlighet till arbete.
              I delar av landet som tidigare mest sett nedläggningar har jobb
              kommit tillbaka. Vi kan till det foga att vi under 2007 såg hur
              den långvariga ökningen av personer med sjuk- och aktivitetsersättning
              bröts för första gången på tre decennier.
            </seg>
            <seg n="e4497eae">
              Arbete stärker Sverige. Varje människas arbetsinsats ger oss
              möjlighet att satsa på trygghet i välfärden. Varje arbetad timma
              ger lön för mödan åt var och en, men också resurser till kunskap
              i skolan, omsorg i sjukvården och en bättre förskola. Varje arbetad
              timma ger bättre pensioner åt Sveriges pensionärer.
            </seg>
            <seg n="407e7280">
              Det hänger samman, arbete och välfärd. Arbete ger skatteintäkter.
              Skatteintäkter behövs för att trygga välfärden. Vi har inlett
              arbetet med att återupprätta arbetslinjen. Nu går vi vidare.
            </seg>
            <seg n="2c493cf2">
              En god ekonomisk utveckling utgör grunden. Det skapar bättre
              möjligheter för enskilda och familjer att bestämma över sin egen
              vardag. Ordning och reda i de offentliga finanserna förblir därför
              en hörnsten i regeringens politik. Med en ansvarsfull politik
              bygger vi en stabil grund för framtiden.
            </seg>
            <seg n="073c9c7e">
              Sverige är en liten och öppen ekonomi som genom ett stort handelsberoende
              snabbt påverkas av vad som händer i vår omvärld. Detta ser vi
              inte minst nu då stora delar av världen brottas med växande ekonomiska
              problem.
            </seg>
            <seg n="b535a8a5">
              De mörka moln som hängt över världsekonomin har tätnat under
              sommaren till följd av tilltagande oro på de internationella finansmarknaderna.
              Samtidigt har inflationen stigit, främst på grund av kraftig global
              prisuppgång på bland annat livsmedel och energi.
            </seg>
            <seg n="8ebd7fb6">
              Vi har i Sverige lärt oss vikten av tydliga mål och regler för
              finans- och budgetpolitiken. Den strama budgetprocessen, överskottsmålet
              för de offentliga finanserna, utgiftstaket och det kommunala balanskravet
              skapar trovärdighet för svensk ekonomisk politik. Det är ett ramverk
              som vi sätter stort värde i.
            </seg>
            <seg n="5b25fb12">
              En ansvarsfull ekonomisk politik och starka offentliga finanser
              ger oss styrka att möta den världsekonomiska oron. Tillsammans
              med en politik för fler i arbete och ökat företagande gör det
              oss mindre utsatta i den rådande konjunkturavmattningen. När det
              blåser i vår omvärld kan Sverige bättre än tidigare stå emot vindbyarna.
            </seg>
            <seg n="04f1b539">
              Sverige har i offentliga överskott vad länder i vår omvärld har
              i underskott. Målet om 1 procents överskott överträffas de kommande
              åren. Statsskulden betalas av i snabb takt. Vi skjuter inte längre
              över den svenska skuldbördan på våra barn och barnbarn, utan ser
              till att göra rätt för oss. Samtidigt står vi väl rustade att
              förstärka jobb- och tillväxtpolitiken.
            </seg>
            <seg n="ae168b8d">
              Starka offentliga finanser utgör grunden för detta. Tillsammans
              med höga ambitioner för jobben och behov av att möta konjunkturavmattningen
              gör det att regeringen i höst föreslår tre reformpaket:
            </seg>
            <seg n="cc56c697">
              Ett reformpaket för jobb och företagande.
            </seg>
            <seg n="94c4ef9e">
              Ett reformpaket för att rusta Sverige för framtiden.
            </seg>
            <seg n="c8e3d8d1">
              Ett reformpaket för att förstärka välfärden.
            </seg>
            <seg n="925dea1e">
              I regeringens jobbpaket fortsätter vi att uppvärdera arbetets
              värde och gör det mer attraktivt att vara företagare.
            </seg>
            <seg n="a140a85f">
              Det ska löna sig att arbeta. Det är viktigt att de som arbetar
              känner att arbetet ger något tillbaka i plånboken. För att stärka
              arbetslinjen och bekämpa utanförskapet kommer regeringen att föreslå
              ett tredje steg i jobbskatteavdraget och ett sänkt uttag av den
              statliga inkomstskatten.
            </seg>
            <seg n="f50d15ed">
              Från den 1 januari nästa år sänks skatten ytterligare för alla
              som arbetar. Det är mest betydelsefullt för dem som tjänar minst.
              Totalt omfattar förslaget 15 miljarder kronor. Det blir ännu ett
              steg på vägen för att förbättra värdet av arbete. Det ger alla
              dem som varje dag går till jobbet och bidrar till vårt lands välstånd
              mer kvar av lönen och ger ett större utrymme att forma den egna
              vardagen med.
            </seg>
            <seg n="aea9484e">
              Regeringen kommer också att sänka arbetsgivaravgifterna och bolagsskatten.
              Därtill minskas den administrativa bördan för företagen genom
              ett antal viktiga regelförenklingar. Genom detta förstärker vi
              drivkrafterna till investeringar och nyanställningar. Fler företagare
              får möjlighet att erbjuda jobb åt alla som vill göra en insats.
            </seg>
            <seg n="24e44196">
              Ökade drivkrafter för arbete. Bättre villkor för Sveriges företagare.
              Till det läggs också andra långsiktiga reformer för svensk ekonomi
              och arbetsmarknad. Därför förstärker regeringen som utlovat arbetet
              inom konkurrensområdet. Vi presenterar en strategi för entreprenörskap
              i skolan och genomför en särskild satsning på entreprenörsutbildning
              inom högskolan. Sist, men inte minst, fortsätter reformarbetet
              för att unga och utrikes födda lättare ska kunna få jobb.
            </seg>
            <seg n="cc5c02e7">
              I regeringens framtidspaket gör vi viktiga investeringar i Sveriges
              framtida växtkraft.
            </seg>
            <seg n="7798e265">
              Alla barn har rätt till en trygg och utvecklande uppväxt. Därför
              gör regeringen en omfattande satsning på höjd kvalitet i förskolan.
              Vi utvidgar den allmänna förskolan till att omfatta även treåringar,
              och vi inför en barnomsorgspeng och en utvecklad läroplan och
              fortbildning för förskollärare och barnskötare.
            </seg>
            <seg n="5c3905c2">
              Tillsammans med våra familjepolitiska reformer i form av jämställdhetsbonusen
              och vårdnadsbidraget innebär detta att vi bejakar mångfald, jämställdhet
              och valfrihet. Vi bejakar att familjer är olika och har olika
              behov.
            </seg>
            <seg n="28451805">
              Få saker är så viktiga för framtiden som en skola som ger alla
              möjlighet att utvecklas utifrån sina egna förutsättningar. Därför
              fortsätter regeringen förbättringarna av den svenska skolan genom
              att reformera gymnasieskolan och presentera ett nytt betygssystem.
              Utöver detta utvidgar vi lärlingsutbildningen. Vi förlänger Lärarlyftet
              och förstärker yrkesutbildningen, både genom att inrätta yrkeshögskola
              och satsa på yrkesutbildning inom vuxenutbildningen.
            </seg>
            <seg n="74e34d8d">
              Goda villkor för forskning öppnar för innovationer, bidrar till
              tillväxt och hjälper till att fördjupa kunskapen om vår värld.
              Det betonar vikten av satsningar som fokuserar på forskning av
              hög kvalitet som är innovativ och internationellt konkurrenskraftig.
              Vi vill lyfta Sverige som forskningsnation och förstärker därför
              forsknings- och innovationspolitiken. Satsningen blir den enskilt
              största någonsin och kommer särskilt att fokusera på områden som
              medicin, teknik och klimat.
            </seg>
            <seg n="49acce3c">
              En viktig förutsättning för att bibehålla och stärka Sveriges
              konkurrenskraft är goda villkor för att knyta samman människor
              och företag. Vi vill att fler ska kunna se fram emot att komma
              i tid till jobbet eller hämtningen på dagis. Vi vill att färre
              ska riskera skadas av olyckor på dåliga vägar. Vi vill att företagare
              lättare ska kunna transportera sina varor.
            </seg>
            <seg n="d94aa91a">
              Därför kommer regeringen att göra en omfattande satsning för
              bättre infrastruktur, bland annat genom en särskild närtidssatsning
              som möjliggör för investeringar i vägar och järnväg i hela landet.
            </seg>
            <seg n="1e23400d">
              Även betydande investeringar i klimat och energi sker i framtidspaketet.
              Vi ska ta vår del av ansvaret för de globala klimatförändringarna
              och göra Sverige framgångsrikt i en global klimateffektiv ekonomi
              detta samtidigt som vi tryggar vår energiförsörjning och ökar
              vår andel av förnybar energi. Vi möter klimathotet med en politik
              där tillväxt och hållbar utveckling går hand i hand och med en
              vilja att visa ledarskap, men också med en insikt om att enbart
              nationella insatser är ett otillräckligt svar på ett globalt problem.
            </seg>
            <seg n="7da5cf7d">
              Tack vare regeringens jobblinje kan vi nu också presentera ett
              välfärdspaket.
            </seg>
            <seg n="d3a5ac4e">
              Fler i arbete har gett oss resurser att låta våra reformer komma
              fler till del. Fler i arbete ger oss möjlighet att förnya och
              förbättra våra välfärdsverksamheter. Fler i arbete öppnar för
              att vi kan ge stöd till de människor som kanske bäst behöver välfärden
              till stöd.
            </seg>
            <seg n="fab7e984">
              Det finns pensionärer i Sverige som har det gott ställt, och
              det finns pensionärer som tvingas leva under mycket knappa förhållanden.
              Till stöd för de äldre som har de knappaste resurserna aviserade
              regeringen i våras en särskild skattelättnad. Vi kommer nu med
              ett förslag som är både bredare och större än utlovat, med störst
              förbättringar för dem som behöver det bäst och med sänkt skatt
              för de allra flesta av Sveriges pensionärer.
            </seg>
            <seg n="5f5e0f7a">
              Under många år har insatser för människor som drabbats av psykisk
              ohälsa brustit. Många människor har inte fått den psykiatriska
              vård och det stöd som de har varit i behov av. Det är ett underbetyg
              för ett modernt välfärdsland.
            </seg>
            <seg n="bc45e810">
              Regeringen har gjort insatser för att stärka psykiatrin. Nu går
              vi vidare och föreslår ytterligare satsningar för att förbättra
              situationen för de människor som drabbas av psykisk sjukdom och
              ohälsa.
            </seg>
            <seg n="569b879a">
              Vår satsning fokuserar särskilt på att förstärka den psykiatriska
              vården och omsorgen inom ett antal områden: barn- och ungdomspsykiatrin,
              meningsfull sysselsättning för personer med psykisk funktionsnedsättning,
              utbildning och kompetens för personal inom vård- och stödverksamheter
              samt kvalitetsutveckling.
            </seg>
            <seg n="0fa2ae52">
              Vid sidan av detta fortsätter regeringens reformarbete för att
              flytta makten till patienten, för höjd kvalitet och ökad mångfald
              inom vår solidariskt finansierade vård och omsorg.
            </seg>
            <seg n="eec11b85">
              Varje människa i Sverige ska ha rätt till en bra vård som ges
              i tid och möter just hennes behov. För att sjukvården tydligare
              ska kunna ta sin utgångspunkt i patienten satsar regeringen resurser
              för att kapa vårdköerna med en särskild kömiljard. Därtill förlängs
              satsningen med den så kallade sjukvårdsmiljarden. På så vis kan
              hälso- och sjukvården bättre se behoven hos de människor som lever
              i sjukskrivning och ge dem stöd för att kunna komma tillbaka.
            </seg>
            <seg n="40f3a9a1">
              Fler steg tas nu också i arbetet med att säkerställa att äldre
              i behov av omsorg får ett värdigt bemötande.
            </seg>
            <seg n="a3f6da76">
              Sammantaget innebär regeringens reformer att kommuner och landsting
              tillförs sammanlagt 6 miljarder kronor för välfärdsförbättringar
              nästa år. Det är en satsning som tydligt möjliggör reformer för
              ökad trygghet i välfärdens kärnverksamheter.
            </seg>
            <seg n="febba187">
              Regeringen fortsätter också arbetet för en bättre brottsbekämpning.
              Det handlar om en upprustning av hela rättskedjan från polis och
              åklagare till domstolar och kriminalvård. Det handlar om att stå
              upp för rättsstatens principer och om att aldrig se mellan fingrarna
              när människor medvetet skadar andra människor, utan slå vakt om
              ett samhälle där alla är lika inför lagen och där svensk lag gäller
              lika för alla i hela landet.
            </seg>
            <seg n="c4d5cde7">
              Sverige ska vara ett öppet land där människor som tillhör skilda
              kulturer och religioner ska kunna leva sida vid sida. Det ska
              vara ett land där vi bejakar det positiva i det vi kallar globaliseringen,
              men också står starka i att bekämpa dess avarter i form av internationell
              brottslighet, människohandel och terrorism. Ett starkt Sverige
              bygger vi med utgångspunkt i människors vardag, men också med
              en tydlig vilja och förmåga att se bortom våra egna gränser.
            </seg>
            <seg n="9318aa03">
              Rysslands angrepp på Georgien belyser ytterligare vikten av en
              väl genomtänkt utrikes-, försvars- och säkerhetspolitik. Utvecklingen
              i södra Kaukasus illustrerar vikten av att slå vakt om folkrätten
              och betona att dess regler gäller lika för alla. Händelserna vi
              nu har bevittnat är en attack på den internationella rättsordningen.
            </seg>
            <seg n="fa3d401c">
              Sverige står helt och fullt bakom Europeiska unionens stöd för
              Georgiens territoriella integritet och kraven på att Ryssland
              lever upp till sexpunktsplanen för fred i området. Georgienkrisen
              har också ökat behovet av en förstärkt EU-politik gentemot Europeiska
              unionens östra grannar, i synnerhet Ukraina.
            </seg>
            <seg n="9a628e4c">
              Vårt lands säkerhet och yttre trygghet bygger på gemenskap och
              samverkan med andra länder. Det råder bred enighet i Sveriges
              riksdag om att vårt land inte kommer att förhålla sig passivt
              om en katastrof eller ett angrepp skulle drabba ett annat medlemsland
              i Europeiska unionen eller ett annat nordiskt land. I detta ligger
              också en förväntan om att dessa länder agerar på samma sätt om
              Sverige drabbas.
            </seg>
            <seg n="a980a788">
              De svenska internationella insatserna för fred åtnjuter brett
              stöd. Sverige kommer att fortsätta att förstärka sin förmåga att
              medverka i freds- och stabilitetsoperationer i olika delar av
              världen. Samarbetet i Norden för stabilitet och säkerhet i vårt
              närområde förstärks.
            </seg>
            <seg n="f7269e05">
              Afghanistan förtjänar särskild uppmärksamhet. Utvecklingen där
              ger anledning till fortsatt oro. Sveriges engagemang är brett
              och långsiktigt.
            </seg>
            <seg n="e63985bd">
              Sverige är en stark förespråkare för frihandel, vilket innebär
              att varje ansträngning att föra Doharundan till ett framgångsrikt
              slut kan räkna med vårt stöd.
            </seg>
            <seg n="c49a45df">
              Regeringen fortsätter sitt arbete för att bekämpa fattigdom och
              främja demokrati och respekt för de mänskliga rättigheterna. Utvecklingspolitikens
              förnyelse fullföljs. Sverige ska vara en klar och tydlig röst
              för frihet och demokrati. I linje med detta kommer regeringen
              att presentera förslag om ökat stöd för de krafter i världen som
              verkar mot förtryck och för demokratins utbredning.
            </seg>
            <seg n="cd7651de">
              Klimatförändringarna påverkar världens fattiga människor hårdast.
              Mot den bakgrunden gör regeringen en särskild klimatsatsning i
              biståndet för att på ett effektivt sätt bidra till ett långsiktigt
              arbete mot klimatförändringar och deras effekter i världens fattiga
              länder.
            </seg>
            <seg n="2207b2c1">
              Fast förankrade i insikten om att klimatfrågan är en avgörande
              utmaning för vår jord är det vårt ansvar att vidta åtgärder här
              hemma, men också visa på det ledarskap som krävs för att nå en
              bred och långsiktig internationell samsyn i klimatfrågan.
            </seg>
            <seg n="1d4397a9">
              Om ett år kommer Sverige att vara ordförande i EU. Ett omfattande
              arbete bedrivs för att förbereda ordförandeskapet. Sverige ska
              som ordförandeland ta ett särskilt ansvar i arbetet som syftar
              till att få en internationell klimatöverenskommelse på plats i
              Köpenhamn 2009. Andra viktiga inslag inför Sveriges ordförandeskap
              är ett förstärkt Östersjösamarbete inom EU och en fortsatt utvidgning
              av unionen.
            </seg>
            <seg n="716f3c1d">
              Herr talman! Vi tar ansvar för jobben och svensk ekonomi. Vi
              tar ansvar för Sverige. Det ger oss styrka att stå emot när ekonomisk
              oro tar form i vår omvärld. Det lägger grund för att vi kan göra
              viktiga investeringar i Sveriges långsiktiga växtkraft, i utbildning,
              forskning och infrastruktur, men också satsa på höjd kvalitet
              i välfärden.
            </seg>
            <seg n="515e9bf6">
              Det politiska uppdraget förändras över tid. Det skiftar med samhällets
              utveckling, liksom människors farhågor och förhoppningar. Värderingar,
              principer och idéer äger alltid sin egen tyngd, men måste utgå
              från samtidens utmaningar för att få verklig genomslagskraft.
            </seg>
            <seg n="8ed36143">
              Sverige är ett land där värden som frihet, ansvar, gemenskap,
              trygghet och rättvisa står djupt rotade. Dessa värden är sprungna
              ur vår historia och formade av våra erfarenheter och möten människor
              emellan. Vi ser dem som viktiga för att vi ska kunna leva ett
              gott liv men också för att känna att vi kan göra andra rättvisa.
            </seg>
            <seg n="6cb725d1">
              Vi slår vakt om vår frihet som nation, vår demokrati, vår rätt
              till personligt självbestämmande och våra möjligheter att utvecklas
              som människor.
            </seg>
            <seg n="ebf37062">
              Vi vill kunna ta ansvar för våra liv, våra medmänniskor, vår
              natur och vår omvärld.
            </seg>
            <seg n="a116d2b4">
              Vi vill att våra söner och döttrar ska få samma möjligheter och
              samma livschanser, samma möjligheter att välja jobb, försörja
              sig själva och känna trygghet i vardagen.
            </seg>
            <seg n="e779e038">
              Vi vill kunna känna oss säkra till liv och egendom men också
              se en välfungerande välfärd till stöd då vi behöver den.
            </seg>
            <seg n="7911dff3">
              Vårt rättvisepatos manifesteras i att vi vill att hederlighet
              och arbete ska löna sig men också i en omtanke om våra medmänniskor
              och om dem som har det svårt.
            </seg>
            <seg n="bee5b1bf">
              I allt detta fångas mycket av det vi vill ska känneteckna Sverige,
              värden som stått sig över tiden, som lägger grund för att vi ska
              kunna känna stolthet över var vi är och vad vi har åstadkommit
              men också nyfikenhet på vad framtiden har att erbjuda.
            </seg>
            <seg n="4363243b">
              Vi möjliggör för människor att gå från utanförskap till arbete
              och för företag att växa. Vi gör upp med den utveckling som låste
              in människor i fattigdomsfällor utan möjlighet att påverka sin
              egen situation.
            </seg>
            <seg n="710682b4">
              Med en politik för arbete och ansvar för Sveriges ekonomi, starkt
              förankrad i värderingar som håller över tid, har vi möjliggjort
              satsningar för jobben, välfärden och framtiden. Så fortsätter
              vi vårt arbete för ett friare, tryggare och mänskligare Sverige.
            </seg>
            <seg n="e168759f">
              Musik under samlingen
            </seg>
            <seg n="afe35d51">
              Lord Willobies welcome home
            </seg>
            <seg n="4d5374f0">
              Ur Fredmans Epistlar
            </seg>
            <seg n="a90b89d8">
              Trapphallen:
            </seg>
          </u>
          <note n="6f82e84a">
            3 § Ceremonin avslutades kl. 14.48.
          </note>
          <note n="aee1b646">
            Bilaga
          </note>
          <note n="73e370c8">
            Kungssången
          </note>
          <note n="4b12c6ce">
            Good Song
          </note>
          <note n="dbaa2dac">
            Royal Fanfare
          </note>
          <note n="32f393d6">
            Its De-Lovely
          </note>
          <note n="22bfffbf">
            Nationalsången
          </note>
          <note n="74521f1c">
            Grande Marche
          </note>
          <note n="25e615a3">
            Riksplan:
          </note>
          <note n="d32e7337">
            Plenisalen:
          </note>
        </div>
      </body>
    </text>
  </TEI>
</teiCorpus>
