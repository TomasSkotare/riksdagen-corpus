<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--78</head>
          <docDate when="2008-02-26">2008-02-26</docDate>
        </div>
      </front>
      <body>
        <div>
          <note n="001b2299">
            ﻿
          </note>
          <note n="d6bf1a3e">
            Riksdagens protokoll
          </note>
          <note n="0a92ade7">
            2008/09:78
          </note>
          <note type="date" n="59e82e30">
            Torsdagen den 26 februari
          </note>
          <note n="0604fd6c">
            Kl. 12:00 - 17:43
          </note>
          <note n="55c85a84">
            1 § Justering av protokoll
          </note>
          <note n="1182dc5f">
            Justerades protokollet för den 20 februari.
          </note>
          <note n="7c09d0e0">
            2 § Meddelande om EU-debatt
          </note>
          <note n="033f180f">
            Andre vice talmannen meddelade att torsdagen den 12 mars kl.
            12.00 skulle en debatt om aktuella frågor i EU-samarbetet anordnas.
          </note>
          <note n="70f1ed2c">
            Meddelandet hade delats ut till riksdagens ledamöter.
          </note>
          <note n="897f1bf7">
            3 § Anmälan om fördröjda svar på interpellationer
          </note>
          <note n="198cff16">
            Till riksdagen hade inkommit följande skrivelser:
          </note>
          <note n="0cd8bf1b">
            Interpellation 2008/09:341
          </note>
          <note n="a569a19c">
            Interpellation 2008/09:341 Gränshinder för funktionshindrades
            arbete
          </note>
          <note n="a7a3fd1d">
            Interpellationen kommer att besvaras tisdagen den 10 mars 2009.
          </note>
          <note n="699bfa7c">
            Skälet till dröjsmålet är tidigare inbokat engagemang samt resa.
          </note>
          <note n="5809ccf2">
            Inga Eriksson Fogh
          </note>
          <note n="5a4634ac">
            Interpellation 2008/09:351
          </note>
          <note n="6ca0306a">
            Interpellation 2008/09:351 Tvångsisolering av barn och ungdomar
            på särskilda ungdomshem
          </note>
          <note n="35d18ecc">
            Interpellationen kommer att besvaras av statsrådet Maria Larsson
            tisdagen den 17 mars 2009.
          </note>
          <note n="b8d490df">
            Skälet till dröjsmålet är redan inbokade engagemang.
          </note>
          <note n="97008727">
            Marianne Jenryd
          </note>
          <note n="53a223ef">
            4 § Anmälan om inkomna faktapromemorior om förslag från Europeiska
            kommissionen
          </note>
          <note n="7ca20004">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note n="08c670fc">
            KOM(2009)39
          </note>
          <note n="8ad8285e">
            KOM(2008)668
          </note>
          <note n="bc30fdf3">
            KOM(2008)664 KOM(2008)665
          </note>
          <note n="79e92d8e">
            5 § Hänvisning av ärenden till utskott
          </note>
          <note n="efb913ba">
            Föredrogs och hänvisades
          </note>
          <note n="5fb692bc">
            6 § Livsmedelskontroll förenklad beredning
          </note>
          <note n="30a0c112">
            Föredrogs
          </note>
          <note n="fede7c48">
            Andre vice talmannen konstaterade att ingen talare var anmäld.
          </note>
          <note n="4cd03d9f">
            7 § Skogspolitik förenklad beredning
          </note>
          <note n="30a0c112">
            Föredrogs
          </note>
          <note n="fede7c48">
            Andre vice talmannen konstaterade att ingen talare var anmäld.
          </note>
          <note n="10026f31">
            8 § Kemikaliekontroll
          </note>
          <note n="30a0c112">
            Föredrogs
          </note>
          <note type="speaker" n="875e9211">
            Anf. 1 CARINA OHLSSON (s):
          </note>
          <u who="carina_ohlsson_543de9" xml:id="i-7acd7be517c54855-0" n="c64db6b1">
            <seg n="32e290c7">
              Fru talman! Förbjudna gifter i frukt och grönt, frukt och grönsaker
              från Sydeuropa besprutas med olagliga bekämpningsmedel som smugglas
              från Kina av ukrainsk maffia. Ja, det har vi denna vecka kunnat
              läsa i en stor dagstidning. Det beskrivs att man i vissa spanska
              jordbruksdistrikt kan se ändlösa rader av växthus där tomater
              och salladshuvuden odlas, avsedda bland annat för svenska matbutiker.
              Här kämpar miljöpolisen sedan flera år mot en snabbt växande användning
              av otillåtna bekämpningsmedel. Den spanska polisen misstänker
              att det är fel på 810 procent av allt som sprutas på grödorna.
            </seg>
            <seg n="83f5d5c7">
              Industrin varnar för att EU:s skärpta regleringar, som motiveras
              av omsorg om miljö och hälsa, urholkas av att tillräckliga resurser
              inte anslagits för att förhindra regelbrott. Det är alltså inte
              reglerna som det är fel på, utan man måste se till att dessa efterföljs.
              Följden kan bli att hundratals förbjudna medel finns kvar i stor
              skala på den svarta marknaden.
            </seg>
            <seg n="45bde939">
              Branschorganisationen Svenskt Växtskydd yttrar sig i samma artikel
              och menar att det svenska jordbruket hittills klarat sig bra från
              illegal import. Ändå efterlyser man en hårdare myndighetskontroll
              i Sverige.
            </seg>
            <seg n="535fa26b">
              I veckan har vi också kunnat läsa en artikel om att 10 000 kemikalier
              hamnar i avloppet. Vi kan också läsa om att det i avloppsvatten
              finns många ämnen som orsakar hormonella störningar hos fiskar.
              Sådana ämnen är exempelvis rester av läkemedel, p-piller, bekämpningsmedel
              och industriprodukter. De här ämnena orsakar både feminiserande
              och maskuliniserande effekter bland annat hos fiskar.
            </seg>
            <seg n="0584ddf2">
              På senare tid har det också kommit larmrapporter om skadliga
              livsmedelstillsatser och om gifter i tyger, vin, vindruvor, solskyddsmedel,
              barnoveraller, barnstövlar med mera. De senare kommer naturligtvis
              att användas av barn eftersom de är avsedda för barn. Det är extra
              allvarligt eftersom barn dels är känsligare än vuxna, dels har
              en lång levnadstid. Om vi inte gör något åt det här problemet
              kommer barnen under sin levnadstid att samla på sig mycket gifter
              i sina kroppar.
            </seg>
            <seg n="09ed9dfe">
              Naturligtvis tänker jag extra mycket på detta eftersom jag nyligen
              blivit farmor. Kan jag som konsument och farmor när jag ska köpa
              till exempel leksaker eller barnkläder vara säker på att det inte
              finns förbjudna ämnen och inte heller gifter i de här varorna?
              En bättre märkning behövs verkligen.
            </seg>
            <seg n="66654922">
              Fru talman! Nu debatterar vi betänkandet Kemikaliekontroll där
              några av de frågor och frågeställningar tas upp som jag redan
              har belyst kemikalier i varor och också livsmedelstillsatser,
              exempelvis sötningsmedel som sprider sig i miljön.
            </seg>
            <seg n="608c1e7c">
              Jag yrkar bifall till reservation 1 som handlar om ett av de
              problem som jag tagit upp, nämligen problemet med livsmedelstillsatser,
              i det här fallet sukralos som är ett syntetiskt sötningsmedel.
            </seg>
            <seg n="a83a8318">
              En kartläggning som IVL gjort på uppdrag av Naturvårdsverket
              visar att i princip all sukralos som kommer till reningsverken
              når miljön. Uppskattningsvis kan så mycket som 67 ton från våra
              reningsverk varje år hamna i avloppen alltså utan rening i reningsverket.
              I miljön i våra sjöar och vattendrag går nedbrytningen av sötningsmedel
              mycket långsamt.
            </seg>
            <seg n="9887e8f1">
              Osäkerheten är stor när det gäller bedömningen av den här typen
              av ämnen och vad som händer med vattenmiljön när halterna ökar.
              Ett svårnedbrytbart ämne som sukralos ska inte spridas i naturen.
              Vi tycker att regeringen bör ta initiativ till att försiktighetsprincipen
              tillämpas när det gäller användning av den här typen av svårnedbrytbara
              ämnen.
            </seg>
            <seg n="1778d569">
              För snart ett år sedan kom Miljömålsrådets utvärdering av Sveriges
              miljömål, Miljömålen nu är det bråttom! Miljömålsrådet föreslår
              tillägg som rör frågor som vi har tagit upp i reservationerna,
              till exempel när det gäller exponering via föda.
            </seg>
            <seg n="50bfd8a4">
              Vi kan läsa om att det är mycket svårt att nå miljökvalitetsmålet
              Giftfri miljö, även om ytterligare åtgärder sätts in. Tyvärr kan
              vi inte se några förslag eller ytterligare åtgärder från regeringen.
              I stället ser det ut att vara tvärtom. Regeringen väljer att utreda
              form och struktur beträffande miljömålen detta i stället för att
              föreslå konkreta åtgärder. Det är till och med så illa att regeringen
              förra året beslutade att tillåta ett tidigare förbjudet flamskyddsmedel,
              nämligen det bromerade flamskyddsmedlet dekabromdifenyleter ett
              miljögift som har varit förbjudet i Sverige och som bland annat
              hittats i pilgrimsfalkars ägg.
            </seg>
            <seg n="57901f89">
              Bromerade flamskyddsmedel började i början av 1980-talet dyka
              upp i miljöprover. Sedan har halterna ökat. De här ämnena har
              också hittats i bröstmjölk och i människors blod. På tal om barn
              vill jag säga att dessa naturligtvis är extra utsatta.
            </seg>
            <seg n="004037ec">
              Sedan tidigare är de så kallade lågbromerade flamskyddsmedlen
              penta- och oktabromdifenyleter förbjudna i både EU och Sverige.
              Det högbromerade flamskyddsmedlet dekabromdifenyleter är dock
              inom vissa områden tillåtet i EU. Det har varit förbjudet i Sverige
              men är det alltså inte längre.
            </seg>
            <seg n="726d5585">
              Fru talman! Vi socialdemokrater i miljö- och jordbruksutskottet
              har ett särskilt yttrande i betänkandet. Där markerar vi den betydelse
              som vi anser att kemikaliefrågan har inom svensk miljöpolitik.
            </seg>
            <seg n="ec9937e0">
              Som ni säkert redan hört mig säga anser vi socialdemokrater att
              den nuvarande regeringen inte lägger de resurser på och inte ägnar
              det intresse åt detta som spridningen av kemikalier i våra kläder,
              möbler, bostäder och livsmedel motiverar.
            </seg>
            <seg n="e6ec902a">
              EU:s samordnade kemikalielagstiftning betyder att Sverige har
              små möjligheter att gå före med egna förbud mot enskilda kemikalier.
              Men samtidigt ger den också möjligheter till en gemensam lagstiftning,
              så regeringen har en ypperlig chans att ihärdigt driva på för
              skarpare lagar inom hela EU.
            </seg>
            <seg n="654021c0">
              De ca 30 000 olika kemikalier som i dag finns spridda på den
              europeiska marknaden innebär naturligtvis en gigantisk uppgift.
              I ca 95 procent av fallen saknas ordentliga kunskaper om miljö-
              och hälsoeffekter.
            </seg>
            <seg n="46e0788a">
              Den tillsyn av den svenska kemikaliemarknaden som Kemikalieinspektionen
              utövar är därför oerhört viktig, och vi tycker att den behöver
              stärkas. Det är därför märkligt att de i stället får minskade
              resurser till detta arbete. Hur ska det kunna anses garantera
              en fullgod tillsyn samtidigt som de nationella arbetsuppgifterna
              och kraven på internationellt samarbete ökar i samband med genomförandet
              av den nya kemikalielagstiftningen Reach? För övrigt tycker vi
              att själva genomförandet går alldeles för långsamt.
            </seg>
            <seg n="f6366b1b">
              Vi kan läsa i betänkandet att miljöminister Andreas Carlgren
              ser mycket allvarligt på den diffusa spridningen av giftiga ämnen
              från varor. Ja, om det är vi som ni förstår överens, och det har
              vi tagit upp också. Men det räcker inte med utredningar, man till
              och med backar med vissa förslag. Tyvärr är vår slutsats att regeringen
              tycks ointresserad av kemikaliefrågan. Men kommer det konkreta
              förslag ska vi naturligtvis omvärdera vår bedömning. Än så länge
              tycker vi att dessa har lyst med sin frånvaro, men vi kanske får
              reda på saker och ting under debatten. Det är ingenting vi mer
              önskar, och vi ser fram emot att få höra om konkreta förslag.
            </seg>
          </u>
          <note type="speaker" n="ad1b17e9">
            Anf. 2 GUNVOR G ERICSON (mp):
          </note>
          <u who="unknown" xml:id="i-c913c95620be4fa4-0" n="a59d4d3a">
            <seg n="b25b59e2">
              Fru talman! Vi ska i dag diskutera kemikaliekontroll. Som vi
              hörde Carina Ohlsson säga här tidigare är giftfri miljö ett av
              de mål som vi har varit eniga om här i riksdagen tidigare, men
              det är också ett av de mål som Miljömålsrådet pekar på är svårt,
              eller näst intill omöjligt, att nå till 2020, även om fler åtgärder
              sätts in. Därför är det väldigt förvånande att det inte händer
              mer inom detta område. Även om Miljömålsrådet säger att det är
              svårt att nå målet betyder det inte att man ska lägga ned och
              inte jobba hårt eller ännu hårdare. Ni i den moderatledda majoriteten
              är passiva och prioriterar inte miljö och hälsa, det är alldeles
              uppenbart.
            </seg>
            <seg n="26a2e29b">
              Det finns kända miljögifter, men det finns också nya problemämnen.
              Halterna i miljön av kända miljögifter som dioxinliknande ämnen
              kvicksilver och kadmium kommer fortfarande att vara ett problem
              2020, och samtidigt fortsätter nya problemämnen att identifieras.
              Även om vi inte vet exakt vilka riskerna är borde åtminstone försiktighetsprincipen
              gälla.
            </seg>
            <seg n="407672f8">
              Trots det använder vi kemikalier i en ganska stor omfattning.
              Kemikalieinspektionens produktregister visade 2006 att det fanns
              72 000 kemiska produkter i Sverige. I dessa kemiska produkter
              ingick ungefär 13 000 kemiska ämnen. I mitten av 90-talet tillfördes
              ca 160 miljoner ton varor till samhället varje år, och inget talar
              för att det är mindre i dag. Det borde väl ändå göra att försiktighetsprincipen
              ska gälla i stället för som nu försöka ha ett slags balans à la
              Centermodell med nja, njä, kanske, eventuellt, ifall att. Vi ska
              ha säkra produkter.
            </seg>
            <seg n="23b79883">
              En stor del av de här kemiska produkterna är hälsofarliga. Den
              omsatta mängden av hälsofarliga kemiska produkter år 2006 var
              7,7 ton per person! Det är alltså inte en liten mängd vi pratar
              om.
            </seg>
            <seg n="25848ab6">
              En del av kemikalierna finns i maten. Det finns en hel del onödiga
              tillsatser i mat, men det finns också tillsatser som behövs. I
              stället för att fokusera på hur maten ska göras billig borde fokus
              ligga på hur maten ska göras bra, att man gör god mat av hög kvalitet.
              Maten i våra offentliga kök, i skolor, på dagis och inom äldreomsorgen
              skulle kunna vara ett föredöme. Riksdagen har beslutat om ett
              mål på 25 procent ekologiskt i offentlig konsumtion till 2010.
              Det är ett mål som den moderatledda regeringen inte har tagit
              bort och som finns kvar men som regeringen inte gjort många knop
              för att uppfylla.
            </seg>
            <seg n="a2402a6c">
              Sukralos är ett exempel på tillsatser som man lätt skulle kunna
              byta ut. Det är ett socker där man har bytt ut tre syre- och vätegrupper
              mot klor och gjort ämnet 600 gånger sötare än vanligt socker.
              En mängd ekosystem är beroende av smak och lukt. Fiskar smakar
              sig exempelvis fram till sina byten och fortplantningsområden.
              Problemet är dock att man inte vet hur de påverkas på lång sikt
              av att vattnet smakar sött. Liksom DDT är sukralos ett klororganiskt
              ämne, men sukralos är tre gånger så stabil i vattenmiljön. Halveringstiden
              i ett relativt kallt land som Sverige ligger på fyra till fem
              år. Det tar alltså lång tid innan de här utsläppen försvinner,
              vilket bland annat Henrik Kylin, miljökemiprofessor, har lyft
              fram.
            </seg>
            <seg n="ebc660d6">
              I betänkandet hänvisar ni i majoriteten till att EU i december
              fattade ett beslut om att man kan göra snabbare omprövningar av
              redan godkända livsmedelstillsatser om det dyker upp nya vetenskapliga
              eller tekniska uppgifter som kan påverka bedömningen av livsmedelstillsatser.
              Men använd det regelverket i stället för att rösta emot som ni
              nu gör!
            </seg>
            <seg n="bc5696dd">
              Nya studier kring azofärgämnen har dykt upp, men det duger uppenbarligen
              inte. Azofärgämnen är någonting som finns i godis och bakverk
              som förut var förbjudna i Sverige på grund av allergirisker men
              som vi var tvungna att införa igen. När EU-parlamentet nyligen
              föreslog ett förbud mot azofärgämnen kohandlade majoriteten i
              ministerrådet om att införa en varningstext i stället, och Sveriges
              minister röstade för varningstext i stället för förbud trots uppenbara
              risker och att vi inte vet effekten på lång sikt. De studier som
              är gjorda är inga långtidsstudier.
            </seg>
            <seg n="0aedb1e0">
              Höga halter av sötningsmedlet sukralos har upptäckts i Saltsjön
              och i Helsingforss ström, trots att det rör sig om stora vattenvolymer
              med strömt vatten som blandas om. Det är inte enbart människors
              hälsa som drabbas, även vattenmiljön drabbas, och fiskar och andra
              vattenlevande djur påverkas negativt. Forskarna befarar även att
              halten av sukralos i miljön kan komma att öka i framtiden.
            </seg>
            <seg n="6d1c9a49">
              Osäkerheten är stor när det gäller bedömningen av vad som händer
              på lång sikt. Svårnedbrytbara ämnen ska inte spridas i naturen.
              Regeringen bör därför ta initiativ till att försiktighetsprincipen
              tillämpas vid användningen av sukralos. Jag har tidigare interpellerat
              ministern om att ha ett moratorium tills man säkert vet. Tyvärr
              lyssnar minister Eskil Erlandsson inte på det örat.
            </seg>
            <seg n="0f418350">
              Jag och Miljöpartiet anser att regeringen bör presentera ett
              åtgärdsprogram som syftar till att förhindra att sukralos sprids
              i naturen. Det är inte bara sukralos som är problemet, det finns
              många kemiska ämnen som sprids i vår natur och som också finns
              i vårt dricksvatten, till exempel rester av läkemedel, som Carina
              Ohlsson tog upp. De kommer inte ut i vattnet på grund av att vi
              kastar dem i soporna. De kommer ut därför att de passerar våra
              kroppar.
            </seg>
            <seg n="8fe94292">
              Två motioner tar upp den här risken, men de får inget stöd. Jag
              håller med motionärerna Thomas Nihlén från Miljöpartiet och Finn
              Bengtsson från Moderaterna. Men det är synd att ni inte stöder
              era egna partikamrater här, för det finns läkemedelsrester som
              inte borde finnas i vattnet. Det gör att vi ökar risken för antibiotikaresistens,
              hormonella effekter och allergiska reaktioner. Därför är det viktigt
              att se till att ämnen som triklosan, som är ett antibakteriellt
              medel, klassificeras som läkemedel. Nu kan det finnas i tandkräm.
              Det är inte många människor som vet om att det finns i både kläder
              och tandkräm.
            </seg>
            <seg n="da0f5864">
              Ett alternativ kan alltså vara att läkemedelsklassificera ämnet.
              Och regeringen borde intensifiera ansträngningarna för att minska
              spridningen av det i stället för att som nu blunda. Men i betänkandet
              säger utskottsmajoriteten nej till det. Det är helt uppenbart
              att ni inte prioriterar miljö- och hälsofrågor.
            </seg>
            <seg n="04d2ef7c">
              Självklart står jag bakom samtliga reservationer i betänkandet,
              men för tids vinnande yrkar jag bifall bara till reservation 1.
            </seg>
          </u>
          <note type="speaker" n="37ea76b9">
            Anf. 3 BENGT-ANDERS JOHANSSON (m):
          </note>
          <u who="bengt-anders_johansson_342565" xml:id="i-329431e64d0a9c3c-0" n="251be37e" next="i-3f5fbcbbfbcd8312-0"/>
          <note n="a1355af1">
            Fru talman! Först vill jag yrka bifall till betänkandets förslag
            till behandling av motionerna.
          </note>
          <u who="bengt-anders_johansson_342565" xml:id="i-3f5fbcbbfbcd8312-0" n="251be37e" prev="i-329431e64d0a9c3c-0">
            <seg n="ba56cdb0">
              Det är viktigt att vi slår fast att vi alla, såväl enskilda som
              företag och politiker, har ett ansvar när det gäller den här typen
              av frågor och för att skydda oss, men att vi också bejakar den
              användning av kemikalier som vår dagliga livsföring är beroende
              av.
            </seg>
            <seg n="34121b2e">
              Ordet försiktighetsprincipen har redan nu använts ett antal gånger
              och kommer förmodligen att användas ett antal gånger till, så
              jag tänkte trötta församlingen med ett direkt citat ur Riodeklarationen
              om vad det innebär. Ibland tror jag inte att alla har läst den.
              Det står så här: I syfte att skydda miljön ska försiktighetsprincipen
              tillämpas så långt möjligt och med hänsyn tagen till statens möjligheter
              härtill. Om det föreligger hot om allvarlig eller oåterkallelig
              skada, får inte avsaknaden av vetenskaplig bevisning användas
              som ursäkt för att skjuta upp kostnadseffektiva åtgärder för att
              förhindra miljöförstöring. Det innebär att en vanlig rädsla och
              oro inte är tillräckligt för att tillämpa försiktighetsprincipen,
              utan det måste finnas någon form av grund för det hela. När man
              hör på någon av mina företrädare här kan man tro att om bara ordet
              kemikalier används är det något som är farligt. Det är naturligtvis
              inte sant.
            </seg>
            <seg n="d5d03369">
              I betänkandet tar vi upp frågan om kvicksilver, och vi kan konstatera
              att amalgam kommer att förbjudas från och med den 1 juni innevarande
              år. Det är ett bra sätt, tycker jag, att undvika att kvicksilver
              kommer ut i naturen.
            </seg>
            <seg n="4ca878c9">
              Här har nämnts sötningsmedlet sukralos, ett syntetiskt sötningsmedel.
              Jag vill påstå att jordbruksministern har tagit det på allvar,
              och han har bett Naturvårdsverket att undersöka det. Dessutom
              får vi nu ett starkt stöd via en EU-förordning som antogs den
              16 december i fjol. Det innebär att 300 redan godkända tillsatser
              ska prövas igen vid en utvidgad prövning, vilket innebär att man
              även ska ta hänsyn till miljöeffekterna. Jag förstår om Gunvor
              G Ericson från Miljöpartiet inte tar till sig den typen av information
              eftersom hon inte tycker att vi ska vara med i EU. Men detta tycker
              jag är ett verkligt bra grepp.
            </seg>
            <seg n="ed8b085a">
              Det som är positivt också som utskottet har inhämtat är att just
              nu kan man inte se någon påverkan på fisk eller blåmusslor till
              följd av användningen av detta sötningsmedel. Annars brukar det
              vara ganska tydliga markeringsorganismer. Vad jag vill ha sagt
              med detta är att alliansregeringen tar detta på fullaste allvar.
            </seg>
            <seg n="50b6d64e">
              När det gäller läkemedelsrester är det viktigt att börja vid
              källan. I regleringsbrevet för 2009 har regeringen uppdragit till
              Läkemedelsverket att i samråd med Naturvårdsverket och KemI, alltså
              Kemikalieinspektionen, kartlägga och föreslå åtgärder senast den
              31 december innevarande år.
            </seg>
            <seg n="6cad1637">
              Det finns dessutom ett projekt som heter Pharma som fram till
              2012 ska undersöka 1 200 läkemedelssubstanser. Detta tycker jag
              är utomordentligt viktigt att hålla fram i den här debatten när
              det sägs att ingenting görs.
            </seg>
            <seg n="6e0974ec">
              I nuvarande läge, faktabaserat, finns det alltså inte några storskaliga
              effekter på fiskpopulationen som kan kopplas direkt till miljögifter
              eller läkemedelsrester. Det är naturligtvis bra så långt, men
              undersökningen måste fortsätta. Däremot kan man inte vara säker
              på att inte diffusa utsläpp kan vara orsak till förändringar,
              då inte kopplat till de direkta utsläppen.
            </seg>
            <seg n="0898b6b7">
              Regeringen har sagt att man ska återkomma till de här frågorna
              i havspropositionen. Jag vill då påstå att regeringen tar detta
              på fullaste allvar.
            </seg>
            <seg n="dda33d79">
              När det gäller kemikalier i varor som har nämnts här omger vi
              oss av mängder av kemikalier är det viktigt att vårt gemensamma
              kemikaliesystem inom EU, Reach, används nu när det finns på plats.
              Jag noterar att Socialdemokraterna i sitt särskilda yttrande säger
              att Reach fortfarande är världens mest ambitiösa kemikalielagstiftning.
              Jag tycker att det är ett bra statement. Jag står gärna bakom
              det, därför att jag tycker likadant. Det är viktigt att vi slår
              vakt om det.
            </seg>
            <seg n="a43f22c4">
              Trots detta har regeringen i sitt regleringsbrev för innevarande
              år sagt att man ska intensifiera sitt arbete och att Kemikalieinspektionen
              senast den 1 april 2009 ska redovisa en lista på ämnen som är
              viktiga för Sverige att driva. Vi är också drivande inom EU för
              att få igenom den vägledande kemikalielagstiftningen inom Reach.
            </seg>
            <seg n="77c0d6f8">
              Vår regering är också starkt drivande när det gäller den globala
              säkerhetsstrategin för kemikalier. Jag tycker att det är viktigt
              att detta kommer fram när man ideligen hör att regeringen ingenting
              gör. Detta visar återigen att vi tar det här på fullaste allvar.
            </seg>
            <seg n="23ecd223">
              Det nämns här att mindre pengar till KemI skulle vara ett stort
              bekymmer. Men snälla nån, om Sverige ensamt skulle ha ansvar för
              alla kemikalier som omger oss hur många tiotusentals det egentligen
              är är det nog ingen som vet och vi nu är 27 länder att dela på
              samma ansvar och kan fördela arbetet, vore det väl konstigt om
              man inte skulle uppnå någon form av rationalisering och därigenom
              kunna minska kostnaden för de enskilda länderna. Kritiken att
              det inte tillförs pengar i den mängd som Kemikalieinspektionen
              önskar väger därför ganska lätt.
            </seg>
            <seg n="f8ea70af">
              Fru talman! När det gäller blyammunitionen lider diskussionen
              och debatten väldigt mycket av att man inte kan skilja på å ena
              sidan blyjoner, som är biotillgängliga och kan gå direkt in i
              kroppen, och å andra sidan metalliskt bly. Det är en sammanblandning
              som vi har gjort under ganska lång tid. Jag hoppas att vi kan
              medverka till att rensa upp i den debatten. Debatten uppstod när
              vi tidigare hade blyinblandad bensin, vilket gjorde att inte minst
              barn fick en ökad blyhalt i blodet. Blyhalten är numera nere på
              en så att säga normal nivå allteftersom vi minskar blyinblandningen
              i bensin.
            </seg>
            <seg n="30e85ee4">
              När det gäller hur mycket bly vi omger oss med kan jag kort berätta
              att på en meters djup finns det naturligt i marken mellan 20 000
              och 2 miljoner gram per hektar. Varje år regnar det ned 530 gram
              per hektar. I dag får slam innehålla så mycket bly att det blir
              25 gram per hektar och år. Och den blyammunition som sprids ut
              vid jakt är mellan 0,5 och 1 gram. Jag tror att det är viktigt
              för dem som lyssnar på den här debatten att få reda på omfattningen.
            </seg>
            <seg n="220f388f">
              Vi säger också i betänkandet att det metalliska blyet från ammunition
              är stabilt och orörligt och att miljöns exponering är liten. Dessutom
              står jaktetik, djurskyddshänsyn och djuretiska värden på piedestal
              när det gäller att vi naturligtvis ska använda det mest effektiva
              medlet vid jakt.
            </seg>
            <seg n="301008c8">
              Det har gjorts en hel del. Vi har tagit bort bly i samband med
              våtmark. Vi har tagit bort det vid lerduveskytte etcetera, alltså
              övningsskjutning på sådant. Det har dessutom tagits fram vitbok
              om skjutbanor. Jägareförbundet har tagit fram en instruktion till
              jägare om att ta hem de röda organen från skogen så att eventuella
              rester inte ska ätas av predatorerna i skogen. Det är bra.
            </seg>
            <seg n="76b2118a">
              Vi har tagit bort idén om en blyskatt eftersom det inte finns
              något godtagbart alternativ i dag. Det är också bra.
            </seg>
            <seg n="13e8718b">
              Sammanfattningsvis, fru talman, får blyammunition användas så
              länge godtagbara alternativ saknas. Dessutom ska det göras en
              avstämning 2010. Återigen visar det att vi tar detta på allvar.
            </seg>
            <seg n="835c7852">
              Det pågår en översyn av miljömålssystemet. Det är möjligt att
              vi där kan få till ett resonemang om att en gång för alla kunna
              lära oss att skilja på biotillgängligt bly och det stabila blyet.
              Möjligen kommer vi också att få en diskussion om att vi naturligtvis
              ska fasa ut det bly som är skadligt för människa, djur och miljö.
            </seg>
            <seg n="88f66a6f">
              Fru talman! Alliansen tar sitt fulla ansvar i den politiska delen
              när det gäller hanteringen av kemikalier. Försiktighetsprincipen
              tillämpas på ett mycket ansvarsfullt sätt inom alla dessa områden
              som jag har visat på. Medborgarna i Sverige kan känna sig trygga.
              Vi kan också se till att var och en tar sitt ökade egna ansvar.
            </seg>
          </u>
          <note type="speaker" n="1c6b95ae">
            Anf. 4 GUNVOR G ERICSON (mp) replik:
          </note>
          <u who="unknown" xml:id="i-c913c95620be4fa4-1" n="a59d4d3a">
            <seg n="4d17fb27">
              Fru talman! Jag lyssnade till Bengt-Anders Johansson när han
              å ena sidan tryckte på att det är de ekonomiska värdena som ska
              ligga till grund för försiktighetsprincipen, å andra sidan sade:
              Jovisst, vi värnar miljön.
            </seg>
            <seg n="7e1fb877">
              Men ser man på försiktighetsprincipen som ett politiskt förhållningssätt
              den är inskriven i svensk lag i miljöbalken handlar den om att
              förebygga. Det är en grundläggande princip som alla sju riksdagspartier
              har varit överens om när det gäller folkhälsoarbetet. I stället
              för att stirra sig blind på individens levnadsvanor måste man
              se på samhällets strukturer. Det tycks ni ha glömt.
            </seg>
            <seg n="b994b056">
              Jag vill också upplysa Bengt-Anders Johansson om att Sverige
              är medlem i EU. Miljöpartiet anser att Sverige ska driva miljöfrågorna
              aktivt även på EU-nivå.
            </seg>
            <seg n="4232f2c1">
              Jag har talat med de forskare som har gjort studien om sukralos.
              De hävdar att man inte kan säga vilka effekter det har på längre
              tid än 510 år. Det vet man inte eftersom den studien inte har
              gjorts.
            </seg>
            <seg n="cf61fe7d">
              Naturvårdsverket är mycket kritiskt till användningen av triklosan.
              Varför ställer ni inte upp på att läkemedelsklassificera triklosan?
            </seg>
          </u>
          <note type="speaker" n="d820332a">
            Anf. 5 BENGT-ANDERS JOHANSSON (m) replik:
          </note>
          <u who="bengt-anders_johansson_342565" xml:id="i-10bea85acaed5196-0" n="251be37e">
            <seg n="58305d40">
              Fru talman! Det jag försökte åstadkomma i mitt anförande var
              att få en balans i detta med försiktighetsprincipen. Det vore
              sällsynt olyckligt om vi som nation skulle springa på alla bollar
              samtidigt. Vi måste ha någon form av utvärdering av vad som anses
              vara det absolut skadligaste och där sannolikheten är störst.
              I Riodeklarationen står: där det finns ett hot om allvarlig eller
              oåterkallelig skada. Det är något annat än den allmänmänskliga
              oro som man kan bära lite till mans, även jag, och då är det viktigt
              att man lyssnar på vetenskapen.
            </seg>
            <seg n="222d99f9">
              Gunvor G Ericson vet, precis som jag, att inom vetenskapen är
              det sällan entydigt. Det finns ofta två olika synpunkter. Därför
              är det viktigt att båda får komma till tals och att man med det
              som utgångspunkt ska ta ställning. Därför har såväl individen
              som politiken och företagen ett stort ansvar.
            </seg>
            <seg n="db63fd8e">
              I Gunvor G Ericsons värld är det dock bara det allmänna, alltså
              politiken, som ska ta ansvar för den enskilde. Det är inte rätt
              ansvarsfördelning. Vi har alltid i första hand ansvar för våra
              egna liv sedan kan vi utvidga det.
            </seg>
            <seg n="0a0eca6c">
              Vi ska naturligtvis tillhandahålla instrument, mätvärden etcetera
              och ett rimligt förhållningssätt till kemikalier. Det som är skadligt
              ska tas bort. Kemikalier som är bra ska vi givetvis använda i
              människans tjänst.
            </seg>
            <seg n="034675dc">
              När det gäller sukralos finns det, precis som Gunvor G Ericson
              sade, forskare som hävdar detta. Ja, jag är alldeles övertygad
              om det. Det är därför vi fortsätter fördjupa kunskaperna.
            </seg>
          </u>
          <note type="speaker" n="a9c7b385">
            Anf. 6 GUNVOR G ERICSON (mp) replik:
          </note>
          <u who="unknown" xml:id="i-c913c95620be4fa4-2" n="a59d4d3a">
            <seg n="abfae4aa">
              Fru talman! När jag lyssnar på Bengt-Anders Johansson kan jag
              undra om det är så att man ska vänta tills forskarna är eniga
              innan man vidtar några åtgärder. Så uppfattar inte jag försiktighetsprincipen.
              Det fanns också en tydlig ambition i miljöbalkens förarbeten att
              man ska ha utbytbarhet. Finns det andra ämnen som man kan använda
              i stället ska man försöka byta.
            </seg>
            <seg n="d1877f3e">
              Bengt-Anders Johansson försöker komma runt det i sitt resonemang.
              Självklart har individer ett ansvar att göra goda val. Vi i politiken
              har ett ansvar att se till att möjliggöra för människor att göra
              dessa goda val.
            </seg>
            <seg n="38025a9e">
              Om triklosan riskerar att göra att vi får fler resistenta bakterier
              kan jag inte förstå varför Bengt-Anders Johansson inte vill gå
              med på att läkemedelsklassificera triklosan. Jag fick inget svar
              på min fråga, så jag ställer den igen: Varför vill ni inte läkemedelsklassificera
              det antibakteriella medlet triklosan som bland annat finns i kläder
              och tandkräm och som många människor får i sig utan att vara medvetna
              om det?
            </seg>
          </u>
          <note type="speaker" n="d5ef1bb6">
            Anf. 7 BENGT-ANDERS JOHANSSON (m) replik:
          </note>
          <u who="bengt-anders_johansson_342565" xml:id="i-10bea85acaed5196-1" n="251be37e">
            <seg n="db299e2d">
              Fru talman! Det är lite besvärligt att föra en diskussion när
              man ideligen får höra att ingenting görs. I betänkandet lyfts
              fram att regeringen i två mycket aktuella regleringsbrev har givit
              uppdrag med just försiktighetsprincipen som grund för att ta in
              ännu mer fakta. Man har också givit andra uppdrag till bland andra
              Naturvårdsverket och Kemikalieinspektionen vid sidan av regleringsbreven.
              Dessutom har vi fått en EU-förordning som börjar gälla i december
              där man just ska belysa dessa miljöeffekter, vilket Gunvor G Ericson
              efterlyste.
            </seg>
            <seg n="845fbb3d">
              Man kan alltid kräva att det ska göras mer, men då blir det någon
              form av plakatpolitik. Det jag talar om är realpolitik. Vi gör
              faktiskt förflyttningar som innebär att vi undan för undan kommer
              att få fram och säkerställa mer fakta som ger ett bättre underlag
              för beslut.
            </seg>
            <seg n="92866582">
              Man kan hela tiden hålla på och kräva att det skulle ha kommit
              fram mer och tidigare, gärna i går, men sådant är inte livet,
              inte ens för en miljöpartist.
            </seg>
          </u>
          <note type="speaker" n="fb1fa1e3">
            Anf. 8 CARINA OHLSSON (s) replik:
          </note>
          <u who="carina_ohlsson_543de9" xml:id="i-7acd7be517c54855-1" n="c64db6b1">
            <seg n="c03ee8bc">
              Fru talman! Då ska ni få höra hur livet är för en socialdemokrat.
              Jag begärde replik på Bengt-Anders Johansson när han talade om
              tillsynen och att det kan vara läge att skära ned anslagen eftersom
              det är 27 länder som ska dela på ansvaret. Samtidigt vet vi att
              kemikalier i varor inte omfattas på det sätt som vi hade velat
              från svenskt håll när det gäller Reach. På en global marknad får
              vi mängder av varor som kommer från andra länder utanför EU.
            </seg>
            <seg n="03ab77a1">
              I något fall i de larmrapporter som jag har talat om är det svenska
              myndigheter som har sett problematiken. I många fall är det dock
              enskilda individer. Jag vill därför hävda att det är många som
              tar ansvar. I vissa fall kan det vara ideella organisationer.
            </seg>
            <seg n="085e419c">
              Det är vissa punktinsatser och man lyfter upp ett problem. Då
              blir man oroad och undrar hur stort problemet egentligen är.
            </seg>
            <seg n="80de4995">
              Jag tycker definitivt inte att vi har kommit till det läget att
              vi kan säga att det nu händer så mycket och att vi bedriver så
              bra tillsyn att vi kan skära ned det.
            </seg>
            <seg n="aaae7253">
              Tycker Bengt-Anders Johansson att vi är i det läget när Miljömålsrådet
              säger att även om vi sätter in ytterligare åtgärder för att få
              en giftfri miljö kommer vi inte att nå målet? Bengt-Anders kanske
              har mer kunskap än jag så att han kan se hur vi ska nå målet.
            </seg>
          </u>
          <note type="speaker" n="fae1b60e">
            Anf. 9 BENGT-ANDERS JOHANSSON (m) replik:
          </note>
          <u who="bengt-anders_johansson_342565" xml:id="i-10bea85acaed5196-2" n="251be37e">
            <seg n="2870cdf5">
              Fru talman! För den oinvigde kan jag och Carina Ohlsson avslöja
              att vi båda har ett förflutet i Kemikalieinspektionens styrelse.
              Vi har alltså en hyfsad bakgrund när det gäller hur budgeten har
              varit uppbyggd etcetera.
            </seg>
            <seg n="08507050">
              Om jag har varit otydlig och sagt att vi kan dra ned på tillsynen,
              vilket jag inte tror att jag har gjort, vill jag dementera det
              omgående. Jag delar uppfattningen att vi inte ska dra ned på tillsynen.
            </seg>
            <seg n="f0484a3e">
              Det måste i någon mån vara skillnad mellan om Sverige som enskilt
              land ska utvärdera varenda kemikalie som kommer från hela världen
              och om vi kan dela upp det arbetet på 27 länders kemikalieinspektioner.
              Dessutom har vi en gemensam kemikaliemyndighet inom EU. I någon
              mån måste skattebetalarna tycka att det kan ske en rationalisering
              genom att vi kan hjälpas åt.
            </seg>
            <seg n="86dbbb9d">
              Det är mot den bakgrunden som jag ser att man till och med kan
              frigöra en del från utvärderingsdelen för att öka tillsynen inom
              en given budget, utan att man behöver öka den.
            </seg>
            <seg n="f5c19d79">
              Jag tror att det är viktigt att det kommer fram att det är så
              vi ser på detta. Det är därför vi inte har gått Kemikalieinspektionen
              till mötes fullt ut.
            </seg>
          </u>
          <note type="speaker" n="a1164dca">
            Anf. 10 CARINA OHLSSON (s) replik:
          </note>
          <u who="carina_ohlsson_543de9" xml:id="i-7acd7be517c54855-2" n="c64db6b1">
            <seg n="809d0f87">
              Fru talman! Här har vi helt olika uppfattning.
            </seg>
            <seg n="cc4b4de0">
              Vi socialdemokrater tycker inte att vi är i det läget att vi
              har så mycket kunskap och bedriver så bra tillsyn att vi kan dra
              ned på vare sig det ena eller det andra på myndighetsnivå när
              det gäller kemikalier. Vi ser att vi har lång väg till det uppsatta
              målet. Vi vet faktiskt inte ens riktigt hur vi ska nå det.
            </seg>
            <seg n="ae952306">
              Man kan säga att det väller in både nyttiga och onyttiga kemikalier.
              Jag håller med Bengt-Anders när han säger att inte alla kemikalier
              är till skada. Allt består ju av kemikalier. Vi vet ju båda att
              inte allt är till skada för människor och miljö, men vi måste
              få mer kunskap om vad som verkligen är till skada för människor
              och miljö. Det är därför vi har de redskap som vi har tagit upp
              i debatten, som försiktighetsprincipen och substitutionsprincipen.
              Man kan ha funktionell substitution och ha en process i stället
              för en kemikalie. Vi måste nyttja alla medel som står till förfogande
              för att inte kommande generationer ska gå omkring som kemikaliecocktailar.
            </seg>
            <seg n="53754000">
              Vi har fått mycket utökad kunskap. Vi vet att en del kemikalier,
              när de omvandlas, aktivt kan söka sig till exempel till modersmjölk.
              Den kunskapen har vi fått på senare år. Jag tycker att det skrämmer
              en att veta att vi får reda på mer och mer som kan skada människor
              och miljö. Det är därför vi har försiktighetsprincipen, Och det
              är därför vi måste ha väldigt god tillsyn.
            </seg>
            <seg n="2034e339">
              Jag ser definitivt inte att vi är i det läget att vi kan säga
              att vi kan dra ned på detta eftersom vi vet så mycket och kan
              lösa detta tillsammans i EU. Där är vi inte ännu, tycker vi socialdemokrater.
            </seg>
          </u>
          <note type="speaker" n="e4276399">
            Anf. 11 BENGT-ANDERS JOHANSSON (m) replik:
          </note>
          <u who="bengt-anders_johansson_342565" xml:id="i-10bea85acaed5196-3" n="251be37e">
            <seg n="7f53ceb1">
              Fru talman! Jag kanske ska påminna om att Reach innebär att man
              har flyttat över väldigt mycket ansvar till importörer och tillverkare
              av kemikalier. De ska alltså visa att det de producerar eller
              importerar inte är skadligt. Det var tidigare Kemikalieinspektionens
              uppgift.
            </seg>
            <seg n="baebbd41">
              Det är 27 länder som nu gör utvärderingen och det är företagen
              som har ansvar för alla nya kemikalier. Jag hävdar att det omöjligen
              kan behövas lika mycket pengar till en verksamhet som tidigare
              när vi har gjort sådana grundläggande strukturella förändringar.
            </seg>
            <seg n="ccb80638">
              Vi hamnar i den eviga argumentation som Socialdemokraterna alltid
              företräder, att det är pengarna man fokuserar på och inte på innehållet
              i arbetet. Det blir väldigt märkligt. Man kan då alltid hävda
              att om man ökar blir det mycket bättre och om man minskar blir
              det mycket sämre. Jag hävdar att det beror på hur man använder
              pengarna.
            </seg>
            <seg n="596c5c44">
              Det är mycket vettigare att vi använder 27 kemikalieinspektioner
              i Europa och att samtliga tillverkande företag, som kommer med
              nya kemikalier, eller importörer får ta det ansvar som samhället
              hade tidigare.
            </seg>
            <seg n="7b5c172c">
              Detta är viktigt att föra fram så att inte människor tror att
              det är så eländigt som Carina Ohlsson framhåller.
            </seg>
            <seg n="7ef3342a">
              Vi är helt överens om, Carina Ohlsson, att vi ska använda alla
              medel. Vi ska använda försiktighetsprincipen på ett klokt sätt
              så att vi fokuserar på det som är allra farligast och beta oss
              igenom detta. I det avseendet tror jag att vi är väldigt överens.
              Det tycker jag är glädjande.
            </seg>
          </u>
          <note type="speaker" n="6de34ac8">
            Anf. 12 CLAES VÄSTERTEG (c):
          </note>
          <u who="claes_vasterteg_4494bf" xml:id="i-fef573877e37ff3a-0" n="a4098cda">
            <seg n="be9f2a00">
              Fru talman! För Centerpartiet och alliansregeringen pågår det
              kontinuerligt ett arbete som är oerhört viktigt, nämligen arbetet
              med att minska användningen av hälso- och miljöfarliga kemikalier
              i Sverige, på EU-nivå och internationellt. Det pågår också ett
              arbete med att få bort de allra farligaste kemikalierna från marknaden.
            </seg>
            <seg n="48d03656">
              Det är ett arbete som har pågått i Sverige under lång tid. Det
              har pågått ända sedan 60-talet. Det är ett arbete som har pågått
              på bred basis.
            </seg>
            <seg n="873144a0">
              Under senare tid har förutsättningarna för att fasa ut kemikalier
              och minska användningen förändrats, liksom sättet vi arbetar på.
              Vi har gått med i Europeiska unionen och vi har, som har berörts
              här tidigare, fått den europeiska kemikalielagstiftningen Reach
              på plats. Nu pågår arbetet med att implementera den.
            </seg>
            <seg n="f3cd6709">
              Jag är helt överens med dem som tidigare i debatten har lyft
              upp miljökvalitetsmålet Giftfri miljö och sagt att det är oroväckande
              att det är ett svårt mål att nå. Det är det. Vi är alla överens
              om målsättningen, men det är ett mycket svårt mål att nå.
            </seg>
            <seg n="a59ba269">
              Jag tror att det är viktigt att vi har med oss i diskussionen
              att det har hänt ett antal oförrätter här i landet som gör det
              svårare att nå målet. I arbetet med den utredning när det gäller
              miljömålssystemets struktur som bland andra Carina Ohlsson berörde
              kan vi se att naturen återhämtar sig långsammare än man räknade
              med. Det är något som vi också måste ha med i bedömningen när
              vi arbetar med miljömålen och hur vi ska nå dem i framtiden.
            </seg>
            <seg n="c30f5a34">
              Fler och fler frågor hanteras på internationell och europeisk
              nivå. Det tycker jag är bra. Miljöfrågorna har en internationell
              karaktär. Därför måste vi vara med på den nivån.
            </seg>
            <seg n="3c822879">
              Det är därför positivt att vi ser över miljömålssystemets struktur.
              Den struktur vi har i dag skapades i en situation då vi inte var
              medlemmar, eller alldeles nyblivna medlemmar, i Europeiska unionen.
              Vi har varit med och utvecklat EU för att kunna få en starkare
              roll i just miljöfrågor.
            </seg>
            <seg n="c5d9b0b6">
              Jag ser positivt på utredningen som kommer att ge oss system
              med miljömålen som är mer anpassade till dagens situation. Därmed
              inte sagt att vi ska sänka vår ambition. Det är definitivt inte
              målet med utredningen.
            </seg>
            <seg n="789b21da">
              Det är intressant att lyssna på Carina Ohlsson och Gunvor G Ericson
              som påstår att det finns ett ointresse från regeringen när det
              gäller att jobba med kemikaliefrågor. Man tycker inte att utskottet
              har lyssnat på motionärerna det är rätt sällan utskotten lyssnar
              på motionärerna.
            </seg>
            <seg n="015d1b46">
              Försök, när ni läser betänkandet, att flytta blicken lite längre
              än till den rad där det står att motionen avstyrks. Det vidtas
              ett antal åtgärder. Bengt-Anders Johansson lyfte på ett föredömligt
              sätt fram dessa delar i sitt anförande.
            </seg>
            <seg n="2768bcb9">
              Återigen: Våra verk och myndigheter har ett antal uppdrag för
              att se hur vi kan fortsätta att driva utvecklingen framåt och
              begränsa spridningen av hälsofarliga kemikalier i naturen. Det
              är på just det sättet vi måste arbeta. Vi ska använda våra fackmyndigheter
              för att hela tiden kunna flytta fram positionerna. Jag uppmanar
              till att läsa hela betänkandet och inte bara raden med avstyrkande.
            </seg>
            <seg n="ab83c9cc">
              Avslutningsvis vill jag, fru talman, ta upp det som Carina Ohlsson
              berörde, att Sverige tagit bort förbudet mot deka-BDE. Även om
              det inte berör betänkandet tänkte jag för sakens skull ändå redogöra
              för varför Sverige gjort det ställningstagandet.
            </seg>
            <seg n="7ebf6d8f">
              För det första vill jag poängtera att fyra femtedelar av all
              användning av deka-BDE är förbjuden i hela EU. Det är viktigt
              att komma ihåg. Sverige hade ett ensidigt förbud mot deka-BDE.
              Det fanns stor risk för att Sverige skulle bli fällt i EG-domstolen
              på grund av det förbudet. Om Sverige hade blivit fällt hade risken
              varit stor att det arbete som Sverige nu bedriver på europeisk
              nivå för att få ett förbud mot deka-BDE i hela EU skulle bli mycket
              svårare och ta mycket längre tid.
            </seg>
            <seg n="1ca3bda7">
              Man ska i denna diskussion vara medveten om att ja, det kan ibland
              finnas en funktion med att ha nationella förbud, men vi får inte
              hamna i den situationen att vi förlorar det långsiktiga målet
              som är att få till ett förbud i hela EU. Om vi hamnar i den situationen
              får vi kanske släppa på det nationella förbudet för att nå det
              långsiktiga målet. Ett förbud på europeisk nivå skulle få betydligt
              större effekt än ett nationellt svenskt förbud.
            </seg>
            <seg n="befd8909">
              Jag tycker att man agerat på ett helt riktigt sätt, och jag förutsätter
              att regeringen fortsätter att arbeta aktivt på EU-nivå för att
              förbjuda deka-BDE. Regeringen arbetar dessutom mycket aktivt inom
              EU för att även i fortsättningen se till dels att tillämpningen
              av Reach sker på ett korrekt sätt, dels att den europeiska kemikaliepolitiken
              fortsätter att utvecklas.
            </seg>
          </u>
          <note type="speaker" n="f9cc4fb9">
            Anf. 13 GUNVOR G ERICSON (mp) replik:
          </note>
          <u who="unknown" xml:id="i-c913c95620be4fa4-3" n="a59d4d3a">
            <seg n="6ea247f8">
              Fru talman! Jag har läst betänkandet mycket noggrant. Eftersom
              jag inte sitter i miljö- och jordbruksutskottet utan jobbar med
              folkhälsofrågor har jag noga läst igenom vad som står i detta
              betänkande.
            </seg>
            <seg n="8ab1a132">
              Beträffande triklosan skriver utskottet att när det gäller frågan
              om läkemedelsklassning av triklosan kan nämnas att ämnet är godkänt
              i EU som ingrediens i kosmetika. Triklosan används som antibakteriellt
              medel framför allt i tandkräm, där syftet är att motverka tandlossning,
              men även i andra hygienprodukter som deodoranter och flytande
              tvål. Sedan fortsätter man att beskriva var detta ämne finns.
              Lite längre fram i betänkandet står att utskottet har från Läkemedelsverket
              inhämtat att ingen läkemedelsklassning är planerad för triklosan.
              Därefter går man vidare och skriver om fluorerade ämnen.
            </seg>
            <seg n="63957e7c">
              Det finns alltså ingen motivering till varför utskottet har landat
              i att avstyrka förslaget om läkemedelsklassning för triklosan.
            </seg>
            <seg n="f3b42448">
              Jag skulle gärna vilja veta hur man ser på den frågan från utskottets
              sida. Jag försökte med Moderaternas representant tidigare, och
              nu försöker jag få Claes Västerteg att ge en motivering till varför
              man bara skriver att Läkemedelsverket inte har någon planering
              av läkemedelklassning för triklosan. Det vore intressant att höra
              hur majoriteten sett på denna fråga.
            </seg>
          </u>
          <note type="speaker" n="256e59a1">
            Anf. 14 CLAES VÄSTERTEG (c) replik:
          </note>
          <u who="claes_vasterteg_4494bf" xml:id="i-fef573877e37ff3a-1" n="a4098cda">
            <seg n="0a3b2c02">
              Fru talman! Det är mycket positivt att Gunvor G Ericson läst
              betänkandet, det förutsätter man ju, men hon hoppade över några
              rader när hon citerade ur betänkandet. Det står nämligen också
              att huruvida det finns risk för resistensutveckling mot triklosan
              eller mot antibiotika vid användning av triklosan är inte klarlagt
              fullt ut. Det tror jag är en viktig del i den bedömning som ska
              göras framöver av huruvida det ska vara ett förbud eller inte.
            </seg>
            <seg n="ddcc937e">
              Det är en del i betänkandet, och det jag läste upp är också en
              del av svaret. Jag tror att det är ett ytterligare klargörande.
              Däremot tror jag inte, fru talman, att Gunvor G Ericson blir nöjd
              med svaret. Det förväntar jag mig inte.
            </seg>
            <seg n="66a83559">
              Det pågår ett arbete vid Kemikalieinspektionen. Regeringen har
              i sitt regleringsbrev lagt till att man ska intensifiera arbetet
              med att titta på problematiken med kemikalier i varor, så vi kommer
              säkert att få anledning att återkomma till detta. Försök därför
              inte i kammaren göra gällande att det inte sker någonting på det
              här området. Det pågår ett gediget arbete.
            </seg>
          </u>
          <note type="speaker" n="c4e457d9">
            Anf. 15 GUNVOR G ERICSON (mp) replik:
          </note>
          <u who="unknown" xml:id="i-c913c95620be4fa4-4" n="a59d4d3a">
            <seg n="43ab91b2">
              Fru talman! När det gäller frågan om antibiotikaresistens är
              det ett stort problem i vårt samhälle. Jag har tidigare jobbat
              som sjuksköterska på intensivvårdsavdelning och mött patienter
              som inte kunnat bli hjälpta för att man inte hittat tillräckligt
              bra antibiotika till dem. Det är ett mycket stort problem, och
              där tror jag att Claes Västerteg och övriga i den borgerliga alliansen
              är överens med oss.
            </seg>
            <seg n="65bf8ec3">
              Det finns en organisation som heter Strama. Den består av läkare
              och sjuksköterskor som jobbar för att minska antibiotikaanvändningen.
              Men det handlar inte bara om sjukvården. Det handlar också om
              var antibiotika finns i hela vårt samhälle.
            </seg>
            <seg n="3dac6fdc">
              Claes Västerteg säger att man vill vara helt säker på att det
              verkligen finns bevis för att dessa medel innebär antibiotikaresistens.
              Som jag sade inser jag att det finns en viss tveksamhet, men man
              kunde ju vända på det hela och säga att eftersom vi inte är helt
              säkra på att det är okej att använda dessa medel, att det kan
              finnas en risk, skulle man, om den politiska viljan fanns, kunna
              gå åt andra hållet.
            </seg>
            <seg n="f90c722b">
              I stället väljer man att säga att vi behöver forska mer. Det
              håller jag helt med om, det behövs mer forskning, men det framgår
              inte tydligt av betänkandet att det är anledningen till att man
              inte ens vill pröva om triklosan skulle kunna läkemedelsklassificeras.
            </seg>
            <seg n="38a0e7b3">
              Tanken med läkemedelsklassificering är att göra det hela tydligare
              för att veta när triklosan får användas. Behövs det exempelvis
              i kläder? Anser Claes Västerteg det?
            </seg>
          </u>
          <note type="speaker" n="d7a81e42">
            Anf. 16 CLAES VÄSTERTEG (c) replik:
          </note>
          <u who="claes_vasterteg_4494bf" xml:id="i-fef573877e37ff3a-2" n="a4098cda">
            <seg n="e2dad379">
              Fru talman! Det finns en viktig del att ha med sig i denna diskussion,
              nämligen vad det får för effekt om vi gör saker ensidigt i Sverige.
              Vi är en del av Europeiska unionen, och därför är det en poäng
              med att vi jobbar aktivt för att kunna ta gemensamma grepp i hela
              EU.
            </seg>
            <seg n="53e91765">
              Det pågår ett brett arbete i Europeiska unionen med att se över
              olika ämnen, vilka de vara månde, och det tycker jag är mycket
              viktigt. Men som jag sade är det i dag inte aktuellt att göra
              någon förändring avseende triklosan.
            </seg>
            <seg n="faa84b10">
              Fru talman! Jag skulle även vilja lyfta upp frågan om antibiotika.
              Det är helt riktigt att vi är överens om att vi vill minska mängden
              antibiotika. Med all respekt för att Gunvor G Ericson är sjuksköterska,
              men jag tror inte att det stora problemet är just triklosan, utan
              det finns problem även vad avser läkemedelsförskrivningen i sjukvården.
              Den delen tror jag dock att vi ska hantera i andra sammanhang,
              inte lösa via triklosanfrågan.
            </seg>
            <seg n="34b5ecf9">
              Avslutningsvis vill jag upprepa att det vid Kemikalieinspektionen
              pågår ett arbete för att se hur vi i fortsättningen ska hantera
              kemikalier i varor. Också jag vill veta vad som finns i de produkter
              jag köper, och då är det viktigt att jag lätt kan se vad som ingår
              i produkterna. Huruvida ämnet triklosan behövs i olika produkter
              är jag inte man att svara på.
            </seg>
          </u>
          <note type="speaker" n="229b5090">
            Anf. 17 KARIN GRANBOM ELLISON (fp):
          </note>
          <u who="karin_granbom_fa1673" xml:id="i-a0d14da9ed44aa0b-0" n="1ed21b42">
            <seg n="054a116f">
              Fru talman! Det är en viktig debatt som förs i dag om kemikaliers
              påverkan på människor och miljö. Visst oroas man när man hör talas
              om ökad kemikalieanvändning, att det i dricksvatten finns ämnen
              som man inte ens kan uttala namnen på, att det kan finnas gifter
              i de solkrämer vi smörjer våra barn med och skadliga ämnen i de
              kläder vi har närmast kroppen.
            </seg>
            <seg n="8e17c86e">
              Kemikalieämnet berör och engagerar, och därför kommer jag troligen
              att tala något längre tid än de sex minuter som jag anmält att
              jag skulle tala. Men även om detta ämne berör och oroar måste
              både hjärtat och hjärnan vara påkopplade. Förtroende kan inte
              ges endast till den som skriker högst.
            </seg>
            <seg n="3a083dc3">
              Jag måste säga att jag tycker att särskilt Socialdemokraterna
              har ett högt tonläge i förhållande till sina åtgärdsförslag. Ett
              argt yttrande har de presterat till det här betänkandet, men deras
              politik byggs inte under med mer än en enda enskild motion.
            </seg>
            <seg n="a5776c71">
              Låt mig börja med denna enda motion, som handlar om spridning
              av sötningsmedel i miljön. Sedan januari i år finns det en ny
              EU-förordning om livsmedelstillsatser. Sveriges regering har varit
              starkt pådrivande för att det i förordningen ska finnas regler
              som kräver att hänsyn ska tas till miljöeffekter vid godkännande
              av livsmedelstillsatser. Det här finns nu på plats, och det är
              en stor framgång. Med anledning av den nya förordningen ska den
              europeiska livsmedelsmyndigheten göra en översyn av alla tillsatser.
              Då ska deras miljöpåverkan finnas med i bedömningen av om de i
              fortsättningen ska vara godkända.
            </seg>
            <seg n="49335a47">
              Ämnet sukralos, som vi har hört talas om tidigare i debatten
              i dag, är en livsmedelstillsats som i stort sett går igenom kroppen
              opåverkad. Den har också mycket stabila egenskaper i naturen.
              Men forskarna anser att det fortfarande finns för få vetenskapliga
              resultat om hur vattenlevande djur påverkas av ämnet. En del forskning
              har pågått om sukralos, och under arbetet med den nya EU-förordningen
              om tillsatser har jordbruksministern skickat in till EU de studier
              som funnits för beaktande.
            </seg>
            <seg n="9e763fd4">
              För några veckor sedan blev Naturvårdsverket och institutionen
              för tillämpad miljövetenskap vid Helsingforss universitet klara
              med en förstudie på kräftdjur. Slutsatsen är att sukralos kan
              ha ekotoxiska effekter och att det är svårt att förutsäga långsiktiga
              effekter av ämnet. Detta är viktiga resultat, men studien är fortfarande
              bara en förstudie. Forskarna uppmanas nu att komma in med förslag
              till fördjupade studier hos Naturvårdsverket.
            </seg>
            <seg n="9a8a67b7">
              Visst verkar det mycket angeläget att gå vidare med mer omfattande
              forskning. Framkommer det tydliga negativa effekter för miljö
              och djur av sukralos ska studierna förstås förmedlas till kommissionen
              och till Efsa som argumentation för ett förbud.
            </seg>
            <seg n="4d36d920">
              Sammanfattningsvis vill jag säga att vi i alliansen har drivit
              på arbetet i EU. Vi följer forskningen på området och ska fortsatt
              agera i frågan om det framkommer vetenskapligt underlag för detta.
            </seg>
            <seg n="c4c73c02">
              Nu tänker jag tala om läkemedel och miljö. Visst är det så att
              läkemedel har påvisats i dricksvatten. Detta är en varningssignal
              om att vårt sätt att hantera läkemedel i dag kan leda till hälso-
              och miljöproblem i framtiden. Vissa djurarter är redan drabbade
              av störningar.
            </seg>
            <seg n="b0905a20">
              Men också på detta område, läkemedel som tillförs naturen, är
              kunskapen om effekterna begränsade. Försiktighetsprincipen ska
              förstås gälla också på det här området, och därför ska vi vidta
              åtgärder för att minska ämnen som bedöms farliga för miljön. För
              flera år sedan skrev jag en motion om att det behövs bättre upplysning
              om att mediciner inte ska kastas eller spolas ned i avfallet.
              Det är viktigt att läkemedel tas om hand korrekt och att insamlingssystemet
              fungerar bra.
            </seg>
            <seg n="72524fc0">
              Den största delen av de läkemedel som når miljön kommer via toaletter
              när medicin har passerat genom människors kroppar. Den sista anhalten
              innan läkemedelsresten kommer ut i naturen är via reningsverket.
              Slutsatsen av det här är att man måste göra den största insatsen
              i början av kedjan, i läkemedelsanvändningen. Men man måste också
              se över reningsmöjligheterna i reningsverken.
            </seg>
            <seg n="288e3606">
              Naturvårdsverket har fått i uppdrag att utreda frågan om läkemedelsrester
              i miljön. Åtgärder som är baserade på det arbetet kommer i havspropositionen,
              som snart ska presenteras. I Naturvårdsverkets rapport rekommenderas
              att vissa åtgärder ska vänta tills ett forskningsprojekt som kallas
              Mistrapharma är klart. Det blir det år 2012. Resultatet från det
              projektet ska förstås studeras och reageras på.
            </seg>
            <seg n="07d36ea0">
              I december förra året kom EU-kommissionen med en kommunikation
              över hur de framöver avser att driva frågorna om läkemedel. I
              detta finns ett viktigt förslag om att läkemedelsövervakningen
              också bör inkludera miljöpåverkan. I dag ingår biverkningar och
              folkhälsoaspekter i övervakningen, men inte miljöpåverkan. EU:s
              läkemedelslagstiftning behöver kompletteras med tanke på ämnens
              miljöfarlighet. Jag anser att det är angeläget att Sverige i den
              fortsatta rådsbehandlingen arbetar för att miljöpåverkan införs
              i EU:s läkemedelsövervakning. Läkemedel som är mycket farliga
              och som det säljs mycket av behöver sättas under regelbunden kontroll
              för att effekterna ska kunna följas.
            </seg>
            <seg n="28271fd1">
              I detta sammanhang kan det vara viktigt att nämna att behandlingen
              av patienter alltid ska komma i första hand när ett läkemedel
              förskrivs. Men finns det ett miljövänligt bättre alternativ för
              att uppnå samma effekt bör det finnas drivkrafter för att de mindre
              miljöpåverkande substanserna ska användas. I Sverige är nu hälften
              av alla läkemedel miljöklassificerade. Det är mycket bra i en
              internationell jämförelse. Dessa kunskaper borde spridas i resten
              av EU.
            </seg>
            <seg n="01632c07">
              EU:s läkemedelsmyndighet har uttalat att den inte har kapacitet
              att ta hand om en databas för miljöklassificering, men också sagt
              att den inte har något emot om ett medlemsland tar på sig uppgiften.
              Kanske skulle Läkemedelsverket i Sverige kunna härbärgera en internationellt
              tillgänglig databas. Jag tycker att det är värt att se över det
              förslaget. Det skulle kunna vara en fjäder i hatten för Sverige.
            </seg>
            <seg n="e99e0baa">
              Ökad rening av vatten håller Mistrapharma på att forska om. Att
              införa en ny reningsteknik är mycket dyrt. Eftersom vi inte kommer
              att ha råd att förändra allt på en gång är det viktigt att veta
              hur vi ska satsa pengarna för rening och vad det är vi först måste
              skydda.
            </seg>
            <seg n="f3182507">
              Jag vill säga något om kemikalier i varor. Kemikalieinspektionen
              har fått i uppdrag att öka sitt arbete vad gäller problemet med
              kemikalier i varor, särskilt varor för barn. I april ska de redovisa
              en lista över ämnen som kan vara lämplig när Sverige ska driva
              olika processer i Reach.
            </seg>
            <seg n="9e1596f4">
              Sverige ska vara tufft i det fortsatta arbetet i EU. Arbetet
              med hur information om farliga ämnen ska lämnas vidare till leverantörer
              och konsumenter måste fortsätta. Vi konsumenter måste få bättre
              information för att kunna skapa ett konsumenttryck för höga miljökrav
              på till exempel kläder.
            </seg>
            <seg n="26303d2e">
              Allra sist vill jag säga att jag är mycket glad för att vi i
              Sverige efter många års arbete nu lyckats få fram ett förbud mot
              kvicksilver. Kvicksilver är ett av de allra farligaste miljögifterna
              och är ett hot mot både människors hälsa och miljön. I den oro
              man kan känna beträffande kemikalier är det alltså samtidigt glädjande
              att kunna konstatera att det på kemikalieområdet pågår mycket
              forskning och uppföljning och att vi i Sverige kommer i land med
              åtgärder både nationellt och internationellt.
            </seg>
            <seg n="8566d572">
              Med detta sagt yrkar jag bifall till förslaget i utskottets betänkande.
            </seg>
          </u>
          <note type="speaker" n="937eadc7">
            Anf. 18 GUNVOR G ERICSON (mp) replik:
          </note>
          <u who="unknown" xml:id="i-c913c95620be4fa4-5" n="a59d4d3a">
            <seg n="fa7e5504">
              Fru talman! Karin Granbom Ellison sade att det är för få resultat
              för att man ska kunna säga något. Ja, det är så med forskning
              att man behöver många resultat för att kunna säga något säkert.
              Men det finns ändå ganska många studier som pekar på effekter.
              Jag är också väldigt glad att Karin Granbom Ellison erkänner att
              det i den senaste studien om sukralos står att sukralos kan ha
              ekotoxiska effekter, för så är det.
            </seg>
            <seg n="86e7d8bd">
              Men det är också så med vetenskapen att det faktum att man har
              för få resultat för att kunna säga något inte betyder att det
              är ofarligt. Det betyder inte heller att vi vet att det är farligt.
              Det måste vi ändå förhålla oss till i politiken. Då kan man fundera
              på om vi ska vänta tills vi är hundra procent säkra på att det
              är farligt och använda medlen, såsom vi gjorde med DDT och andra
              ämnen. Det kanske inte är en så klok strategi. Man kan använda
              utbytesprincipen.
            </seg>
            <seg n="1f1e40e9">
              När det gäller sukralos finns det andra sötningsmedel som också
              har en ganska låg andel kalorier. Det är ju därför man använder
              sukralos, för att det är en låg andel kalorier.
            </seg>
            <seg n="becaf089">
              Det finns ett ämne som heter stevia, som är en naturlig buske.
              Det är inte godkänt i EU. I USA godkände man det i november. I
              Japan har man använt det i 40 år.
            </seg>
            <seg n="32f7ee1c">
              Min fråga till Karin Granbom Ellison är: Skulle du kunna tänka
              dig att man i stället använder stevia och byter det mot sukralos
              av försiktighetsprincipskäl?
            </seg>
          </u>
          <note type="speaker" n="de82cfd0">
            Anf. 19 KARIN GRANBOM ELLISON (fp) replik:
          </note>
          <u who="karin_granbom_fa1673" xml:id="i-a0d14da9ed44aa0b-1" n="1ed21b42">
            <seg n="190199bc">
              Fru talman! Det är väldigt viktigt att vi baserar vår politik
              på vetenskapliga grunder. Det måste ändå vara basen när vi ska
              ta ställning till förbud eller inte. Därför följer jag noga vilka
              resultat som kommer på området sukralos.
            </seg>
            <seg n="c2bf5abe">
              Nu ska det göras en bedömning om man ska gå vidare med ytterligare
              fördjupade studier. Om det finns tydliga vetenskapliga resultat
              har vi något att skicka in till EU:s livsmedelsmyndighet. Det
              är den som ska fatta beslutet om det ska komma ett förbud mot
              sukralos. Eftersom den nu ser över alla tillsatser vore det ett
              tillfälle, om det finns bra resultat, att skicka in det.
            </seg>
            <seg n="cc8e8152">
              Jag vill understryka att vår politik ska bygga på vetenskap.
              Jag kan inte stå här och säga om ett särskilt ämne är utbytbart
              mot ett annat. Så mycket kemi vill jag inte uttala mig om. Jag
              stannar där.
            </seg>
          </u>
          <note type="speaker" n="cd181d38">
            Anf. 20 GUNVOR G ERICSON (mp) replik:
          </note>
          <u who="unknown" xml:id="i-c913c95620be4fa4-6" n="a59d4d3a">
            <seg n="1c070a50">
              Fru talman! Det är också en självklarhet för mig att det ska
              grundas på vetenskap. Men där vi skiljer oss åt är att jag i väntan
              på kunskap kan tänka mig ett moratorium för sukralos.
            </seg>
            <seg n="c59436ea">
              Jag anser att det är för stor risk att spela med om det nu skulle
              visa sig att sukralos har ekotoxiska effekter som vi inte kan
              göra någonting åt. DDT finns fortfarande i bröstmjölk trots att
              det har varit förbjudet så länge.
            </seg>
            <seg n="73e7d275">
              Jag vill inte att våra kommande generationer ska drabbas av ett
              felaktigt beslut som vi här och nu fattar. I väntan på kunskap
              kan man anta ett moratorium och byta ut mot andra ämnen. I till
              exempel USA anses stevia vara helt okej. Jag hoppas att man också
              kommer att godkänna det i EU. Jag vet att det finns en ansökan
              inlämnad.
            </seg>
            <seg n="b4b2315f">
              I sitt anförande tog Karin upp frågan om miljöklassificering
              av läkemedel. Än så länge är det frivilligt. Det är inte bindande
              på samma sätt som om det fanns en lagreglering. Det är väldigt
              intressant att du lyfter upp att Läkemedelsverket skulle kunna
              få ett uppdrag att registrera. Frågan blir då: Driver Folkpartiet
              linjen att det ska vara så?
            </seg>
            <seg n="09798edd">
              En annan fråga om läkemedel handlar om vem som får skriva ut
              läkemedel. I dag kan alla som har rätt att skriva ut läkemedel
              skriva ut det tyngsta bredspektrum antibiotika som finns, till
              exempel ett sådant som tar 365 dagar att brytas ned i solljus
              för att det över huvud taget ska försvinna. Det kan vem som helst
              skriva ut som har rätt att skriva ut läkemedel. Är det inte intressant
              att försöka titta på begränsning av det?
            </seg>
            <seg n="a193c2ae">
              Du tog även upp frågan om konsumenttryck. Vad gör ni när ni drar
              ned resurserna till Konsumentverket?
            </seg>
          </u>
          <note type="speaker" n="d646bd43">
            Anf. 21 KARIN GRANBOM ELLISON (fp) replik:
          </note>
          <u who="karin_granbom_fa1673" xml:id="i-a0d14da9ed44aa0b-2" n="1ed21b42">
            <seg n="d437433f">
              Fru talman! Det var många frågor på en gång här. Jag börjar med
              neddragningen. Det har varit mycket tal om det särskilt från Socialdemokraternas
              sida, och det förvånar mig.
            </seg>
            <seg n="26be10ca">
              När man tittar på anslagen ser man att Socialdemokraterna anslår
              5 miljoner extra. Det kommer väl inte att täcka den så kallade
              neddragning som vi gör? I så fall skulle Socialdemokraterna också
              göra en neddragning.
            </seg>
            <seg n="4d574e7d">
              Det grämer mig att jag inte har fått med mig siffran här. Jag
              har plockat fram den, men jag fick inte med mig den. Jag kan inte
              exakt säga hur mycket anslaget har minskat med.
            </seg>
            <seg n="5fe8fe7e">
              Jag vill minnas och har fått uppgifter om att det gavs ett extra
              anslag till Kemikalieinspektionen för att man skulle genomföra
              och starta verksamhet med Reach. Man anser nu att det uppstartsarbetet
              har genomförts, och därmed behöver man inte detta extra anslag.
              Därmed har inte anslaget till den vanliga verksamheten i Kemikalieinspektionen
              minskat. Det är väldigt viktigt att Kemikalieinspektionen jobbar
              på och gör ett mycket bra arbete
            </seg>
            <seg n="ceb97d85">
              När det gäller frågan om läkemedel och miljö är det viktigt att
              vi ökar kunskapen och sprider information om att det finns listor
              med väldigt bra klassificeringar. Vi har kommit oerhört långt
              i Sverige i jämförelse med många andra länder. Det är positivt
              att se att kommissionen nu i sitt paket på ett mycket tydligare
              sätt än vad man har gjort tidigare lyfter fram att miljö och läkemedel
              hänger ihop.
            </seg>
            <seg n="ac6e656b">
              Jag tycker att vi i Sverige ska försöka bidra med att den kunskap
              och klassificering som vi har i Sverige ska göras tillgänglig
              på internationell nivå.
            </seg>
          </u>
          <note type="speaker" n="d4f3d9ae">
            Anf. 22 CARINA OHLSSON (s) replik:
          </note>
          <u who="carina_ohlsson_543de9" xml:id="i-7acd7be517c54855-3" n="c64db6b1">
            <seg n="a6f076e9">
              Fru talman! Jag begärde ordet med anledning av att Karin Granbom
              Ellison sade att vi socialdemokrater hade ett väldigt högt tonläge
              i det särskilda yttrandet. Jag vill förklara varför vi har detta
              höga tonläge.
            </seg>
            <seg n="6e69806d">
              Det speglar den frustration vi känner. Det har gjorts en genomgripande
              analys och utvärdering av miljömålen. Ett av de miljömål som är
              allra svårast att nå är Giftfri miljö. Det är snart ett år sedan
              man lade fram den utvärderingen.
            </seg>
            <seg n="816dcbcb">
              I stället för att ta itu med det säger man att vi nu ska se över
              och göra om miljömålen. Man skulle ha kunnat göra det och samtidigt
              kommit med konkreta förslag. Giftfri miljö är någonting som vi
              socialdemokrater har jobbat väldigt hårt med.
            </seg>
            <seg n="565a3dba">
              Jag debatterade just den frågan. Det var en särskilt proposition
              där man hade lyft ut hela miljömålsarbetet eftersom man såg klimatfrågan
              och giftfri miljö som så viktiga. I det arbete som vi debatterade
              hade man ett så bra nationellt förslag och också möjlighet att
              påverka Reach på ett väldigt bra sätt.
            </seg>
            <seg n="4f0cacdf">
              Man känner en frustration. Det känns inte som att regeringen
              nu fullföljer den goda tradition man haft i Sverige med att vara
              i fronten när det gäller kemikalier. Det är också det som speglas
              i det särskilda yttrande som vi har skrivit.
            </seg>
            <seg n="91702cea">
              Vi har förslag också i andra betänkanden och i till exempel budgetmotioner
              och så vidare. Vi kommer att fullfölja det och komma med mer förslag.
              Men det är lite svårt när det inte kommer några förslag från regeringen
              i de här frågorna till riksdagen.
            </seg>
          </u>
          <note type="speaker" n="8477afe1">
            Anf. 23 KARIN GRANBOM ELLISON (fp) replik:
          </note>
          <u who="karin_granbom_fa1673" xml:id="i-a0d14da9ed44aa0b-3" n="1ed21b42">
            <seg n="56a3eacd">
              Fru talman! Jag pekade i mitt anförande på, och också andra alliansrepresentanter
              har gjort det, att det pågår väldigt mycket arbete. Många myndigheter
              har fått uppdrag att jobba med och ska ganska så snart presentera
              resultatet av de uppdragen.
            </seg>
            <seg n="7aa76533">
              Kemikalieinspektionen ska till exempel redan nu i april lämna
              en lista på olika ämnen som är värda att driva inom Reach. Det
              är ett mycket tydligt arbete. Men vi kan inte starta det arbetet
              förrän myndigheterna har fått jobba igenom arbetet.
            </seg>
            <seg n="3f431cdc">
              Det har varit ett högt tonläge. Ni talar väldigt engagerat. Men
              till slut utmynnar det i slutsatser om åtgärder som är väldigt
              svaga. Jag tänkte ge er chansen att berätta lite mer om era åtgärder
              i era reservationer.
            </seg>
            <seg n="3d6246f3">
              I motionen om spridning av sötningsmedel till miljön säger ni
              till exempel att regeringen ska presentera ett åtgärdsprogram.
              Hur ser ert åtgärdsprogram ut? Kan jag få veta det?
            </seg>
            <seg n="dacc2275">
              Sedan kan jag titta i den andra reservationen om miljöeffekt
              av läkemedel. Där säger ni att regeringen skyndsamt bör ta initiativ
              till en översyn av ofördelaktiga miljöeffekter av xenobiotika.
            </seg>
            <seg n="d6be48cb">
              När man har gjort en sådan översyn och resultatet föreligger
              ska man ta ställning i vilken mån och i så fall hur miljölagstiftningen
              eller annan relevant lagstiftning ska förändras i syfte att minska
              skadliga effekter.
            </seg>
            <seg n="c74692a3">
              Ja, är det inte det vi gör? Vi håller ju på att invänta studier,
              och när vi har sett resultatet av dem ska vi gå vidare och se
              om vi behöver någon ny lagstiftning. Vad är det Socialdemokraterna
              vill med sin reservation?
            </seg>
          </u>
          <note type="speaker" n="967309fb">
            Anf. 24 CARINA OHLSSON (s) replik:
          </note>
          <u who="carina_ohlsson_543de9" xml:id="i-7acd7be517c54855-4" n="c64db6b1">
            <seg n="55416118">
              Fru talman! Det är viss skillnad mellan att vara i regeringsställning
              och i opposition. När man är i opposition har man inte möjlighet
              att skriva regleringsbrev, ge myndigheter direktiv och vara med
              och ta fram förordningar. Det är det som är skillnaden med att
              vara i opposition.
            </seg>
            <seg n="c6aa82b0">
              Vi kan gärna vara med och komma med förslag till Karin Granbom
              Ellison om hur man ska ta fram åtgärdsplaner och så vidare. Men
              det är det som framför allt är regeringens uppdrag eftersom den
              har myndigheterna till hjälp.
            </seg>
            <seg n="988fd89b">
              Jag har också kontakt med myndigheter, men tyvärr har jag inte
              den rollen att jag kan ge direktiv eller skriva regleringsbrev.
              Jag kan inte gå ut till myndigheter och säga: Skriv nu en förordning
              om det här! Det är det som är regeringsuppdrag.
            </seg>
            <seg n="70e2a947">
              Tidigare har det varje år kommit en skrivelse från regeringen
              om hur man jobbar med hållbar utveckling. Det har vi inte sett
              den här mandatperioden. Folkpartiet var det parti som drev stenhårt
              att man skulle ha en hållbarhetskommission. Det var där man skulle
              ta upp de synpunkter som handlar om kopplingen mellan sociala
              frågor, miljö, hälsa och ekonomi. Vi har inte sett skymten av
              något som har kommit från Hållbarhetskommissionen. Den sitter
              på hemliga möten och visar sig inte för omvärlden, och definitivt
              inte för oppositionen. Oppositionen får inte vara med i Hållbarhetskommissionen.
              Inte ens Sveriges Kommuner och Landsting får vara med där.
            </seg>
            <seg n="b171af36">
              Så är det i fråga efter fråga. Vi har inga förslag att kunna
              ta ställning till från regeringen. Vi fick ingen miljömålsproposition
              med åtgärder. Regeringen är svaret skyldig när det handlar om
              det här. Jag kan bara bolla tillbaka: Var är åtgärdsförslagen
              från regeringen? Var är miljömålspropositionen? När får vi se
              en proposition om en giftfri miljö?
            </seg>
            <seg n="767772c9">
              Man får mängder av signaler från samhället i övrigt om att det
              inte står rätt till i de här frågorna. Vi får signaler om att
              det finns gifter överallt och att de kommer in i varor. Men vi
              ser inga förslag från regeringen.
            </seg>
          </u>
          <note type="speaker" n="f8d4b64e">
            Anf. 25 KARIN GRANBOM ELLISON (fp) replik:
          </note>
          <u who="karin_granbom_fa1673" xml:id="i-a0d14da9ed44aa0b-4" n="1ed21b42">
            <seg n="9c63c49a">
              Fru talman! Jag tycker inte att man som opposition kan säga:
              Vi är bara i opposition och därför har vi inga förslag. Vi kan
              inte säga vad myndigheterna ska göra.
            </seg>
            <seg n="3ffafea5">
              Jag tycker visst att oppositionen ska kunna säga att om vi satt
              i regering skulle vi lämna den här typen av uppdrag till myndigheten
              därför att vi har ett problem som ser ut på det här sättet, och
              det måste vi arbeta med. Det är att vara här och nu och prata
              om verkligheten. Vi kan alla känna stort engagemang. Vi kan vara
              bekymrade. Men vi måste systematiskt jobba med den här frågan,
              och det tycker jag att regeringen gör.
            </seg>
            <seg n="757ce556">
              Vi har ett antal viktiga uppdrag utlagda på våra myndigheter.
              Det kommer till exempel åtgärder i havspropositionen när det gäller
              läkemedel och miljö. Det är resultatet av att Naturvårdsverket
              fick ett uppdrag att se över området. På det här sättet arbetar
              regeringen nu strukturellt med att gå framåt för en bättre och
              mer giftfri miljö.
            </seg>
          </u>
          <note type="speaker" n="a1cb942e">
            Anf. 26 LIZA-MARIA NORLIN (kd):
          </note>
          <u who="liza-maria_norlin_b248b8" xml:id="i-5b41fa4b9f9f375f-0" n="07e7363b">
            <seg n="6fdc0c28">
              Fru talman! Miljön ska vara fri från ämnen och metaller som skapats
              i eller utvunnits av samhället som kan hota människors hälsa eller
              den biologiska mångfalden. Så låter miljökvalitetsmål 4 under
              rubriken Giftfri miljö. Vi har tyvärr långt kvar tills vi har
              uppnått detta mål, men under de senaste åren har viktiga framsteg
              i rätt riktning ändå gjorts, tycker jag.
            </seg>
            <seg n="07f39ac9">
              Kristdemokraterna har sedan länge insett vikten av ett Europasamarbete
              för att aktivt och med resultat kunna påverka och ta ansvar för
              en hållbar utveckling. En giftfri miljö kräver internationella
              åtgärder och det krävs förändringar inom EU och globalt, samtidigt
              som Sverige måste gå före och göra vad vi kan vad gäller tuffare
              lagstiftning och satsningar på forskning.
            </seg>
            <seg n="63908602">
              Vi omges av kemiska tillsatser, som ju många har nämnt här före
              mig. De finns i kläder, mat, möbler, kosmetika, rengöringsmedel,
              leksaker ja, i stort sett i det mesta vi berörs av i vår vardag.
              Många är harmlösa, men många innebär också risker för vår hälsa
              och för miljön.
            </seg>
            <seg n="f959148a">
              Fru talman! Socialdemokraterna skriver i sitt särskilda yttrande
              att den nuvarande regeringen tycks ointresserad av kemikaliefrågan.
              Här vill jag då bara ta chansen att upplysa om att Kristdemokraterna
              har arbetat aktivt med frågan sedan flera år. Inför den nya kemikalielagstiftningen,
              Reach, som har nämnts här tidigare också, genomförde vår EU-parlamentariker
              Anders Wickman ett hårt arbete för att få röster till en vassare
              lagstiftning, och detta med lyckat resultat.
            </seg>
            <seg n="82476cdf">
              Att avslå enskilda motioner, med anledning av att arbete pågår
              i frågorna, behöver inte per automatik betyda ointresse. Jag har
              ibland en känsla av att oppositionens iver och givetvis även välvilja
              när det som i detta fall gäller en giftfri miljö riskerar att
              leda till att man gör felprioriteringar.
            </seg>
            <seg n="4985eb5c">
              Vi kristdemokrater anser det rimligt att invänta den lista som
              Kemikalieinspektionen ska redovisa senast den 1 april i år med
              vilka ämnen som kan vara lämpliga för Sverige att driva i olika
              processer i Reach. Utifrån detta är vi beredda att ta ställning
              till exakt vilka ämnen vi bör prioritera att driva utifrån hälso-
              och miljöaspekter. Vid sidan av att vidta åtgärder handlar vår
              målsättning till stor del om identifiering i dagsläget. Det är
              viktigt att rikta insatser rätt och att anstränga resurser rätt.
              För mig är detta ansvar och inte ointresse.
            </seg>
            <seg n="7dd104b6">
              Fru talman! Målet om en giftfri miljö anses vara svårt att nå
              inom en generation eftersom det ofta handlar om långlivade ämnen
              som kommer att finnas kvar under en längre tid. Kemiska ämnen
              sprids med handeln över nationsgränser och sprids när varor tillverkas,
              används, återvinns, förbränns och deponeras. Det är därför viktigt
              att se produkternas hela kedja.
            </seg>
            <seg n="390b890c">
              Avfallshanteringen är starkt beroende av hur kemikaliesamhället
              utvecklas. Ju mindre gifter som finns i avfallet desto större
              möjligheter finns det till återanvändning. Att reducera gifter
              i våra vardagsprodukter är därför av största betydelse för att
              nå hållbara materialflöden. Även om giftiga bekämpningsmedel har
              minskat i användning är det oroande att giftiga substanser i allt
              större utsträckning upptäcks förekomma i produkter som kläder
              och hemelektronik, som vi använder oss av varje dag.
            </seg>
            <seg n="c6bbea28">
              I Miljöpartiets motion Kemikalier i varor önskar man att regeringen
              ska utreda möjligheterna för kommunerna att få ersättning för
              merkostnader orsakade av kemikalier från textiler enligt principen
              förorenaren betalar. Denna princip är något som Kristdemokraterna
              ser som ett bra verktyg att använda sig av. Men det är inte något
              som vi i dagsläget anser vara nödvändigt. Vi anser dock att det
              inte är rimligt med ersättning till kommunerna i det här fallet.
              Här tror vi det har en större effekt att arbeta för att kunderna
              får mer detaljerad information om vad produkterna faktiskt innehåller
              och på så sätt ställa krav och påverka producenterna.
            </seg>
            <seg n="b28f1b92">
              Vi måste fortsätta arbeta för implementeringen av Reach. Det
              är vårt fokus. Det handlar om att utveckla arbetet för en giftfri
              miljö genom bland annat större fokus på ämnen i kemiska produkter
              och varor, vilket tyvärr har varit eftersatt, och om att se till
              att skrivningar som finns om särskilt fokus på produkter som kommer
              i kontakt med barn efterlevs. Tillsynen av att reglerna följs
              måste stärkas.
            </seg>
            <seg n="ed29847f">
              Att lägga ansvar på producenter, att ständigt utvärdera kemikalier
              och analysera deras risker, att internationellt arbeta för gemensamma
              riktlinjer, att konsumenter får information om vad produkter innehåller
              allt detta är något som kan skapa större trygghet i vårt samhälle,
              framför allt för kommande generationer.
            </seg>
          </u>
          <note n="8ca2dc3b">
            Med detta yrka jag bifall till utskottets förslag i betänkandet.
          </note>
          <note n="d1e2f4d6">
            Överläggningen var härmed avslutad.
          </note>
          <note n="f5f19792">
            9 § Arbetsrätt
          </note>
          <note n="30a0c112">
            Föredrogs
          </note>
          <note type="speaker" n="2a6c1821">
            Anf. 27 LARS LILJA (s):
          </note>
          <u who="lars_lilja_880e89" xml:id="i-3312110ddd62e4a0-0" n="b4b4087e">
            <seg n="955bf461">
              Fru talman! Dagens betänkande från arbetsmarknadsutskottet, AU7
              Arbetsrätt , behandlar över 190 motionsyrkanden. De härrör från
              den allmänna motionstiden och är väckta under riksmötena 2007/08
              och 2008/09. Många av de här yrkandena har vi redan debatterat
              här i kammaren vid ett flertal tillfällen. Det som dock är nytt
              denna gång är konsekvenserna för svensk arbetsrätt med anledning
              av några uppmärksammade domar i EG-domstolen. Jag kommer därför
              att i huvudsak hålla mig till dessa frågor.
            </seg>
            <seg n="e58167cb">
              Inledningsvis vill jag yrka bifall till reservationerna 1, 6,
              8, 11 och 17. Givetvis står vi socialdemokrater bakom samtliga
              våra reservationer. Det gäller också de reservationer som vi har
              tillsammans med Vänsterpartiet och Miljöpartiet.
            </seg>
            <seg n="f3f6ba26">
              Fru talman! Kollektivavtalen är grundbulten i den svenska arbetsmarknadsmodellen.
              Den bygger på starka parter som genom förhandlingar reglerar löner
              och anställningsvillkor på arbetsmarknaden. Det arbetssättet har
              varit framgångsrikt. Sverige har en flexibel arbetsmarknad och
              har haft en snabb produktivitetsutveckling. Kollektivavtalen förhindrar
              att anställda lönekonkurrerar med varandra för att få behålla
              sitt jobb och att arbetslösa tvingas bjuda under varandra för
              att få ett jobb. De skapar dessutom lika konkurrensvillkor för
              arbetsgivare inom en bransch. Det i sig är en stark drivkraft
              för produktivitetsutveckling. Dessutom garanterar kollektivavtalen
              arbetsfred. Få länder har så låg konfliktgrad som Sverige.
            </seg>
            <seg n="e8ddf5e9">
              Om det inte finns något kollektivavtal på en arbetsplats saknas
              skydd för arbetstagarnas löner och arbetsvillkor. En arbetsgivare
              kan i princip betala ut hur låg lön som helst. Utan kollektivavtal
              saknas tillgång till de av regeringen nu så omhuldade omställningsavtalen.
              Dessutom finns ingen lagstiftning som tvingar arbetsgivaren att
              betala försäkringar, exempelvis liv- och olycksfallsförsäkringar,
              för sina anställda. Ett plötsligt dödsfall för en anställd hos
              en arbetsgivare utan kollektivavtal kan leda till att de efterlevande
              står helt utan skydd.
            </seg>
            <seg n="f3da0526">
              Den moderatledda regeringen säger sig värna den svenska modellen.
              Trots det var det första man gjorde när man kom till makten att
              sänka ersättningsnivåerna i arbetslöshetsförsäkringen, höja avgifterna
              i densamma och göra det dyrare att vara med i en facklig organisation.
              Detta gjorde man väl medveten om arbetslöshetsförsäkringens koppling
              till den fackliga organisationen. Här har regeringen lyckats med
              sitt uppsåt. En halv miljon löntagare har lämnat arbetslöshetsförsäkringen,
              och anslutningsgraden till de fackliga organisationerna har sjunkit.
              Regeringen säger en sak och gör något annat.
            </seg>
            <seg n="ecddd3a4">
              Fru talman! EG-domstolen har genom sina yttranden i målen Rüffert,
              Laval och Viking skapat en stor osäkerhet om vad som gäller vid
              förhandlingar om utländska entreprenader. Det står klart att företag
              försökt använda sig av EG-rättens bestämmelser om fri rörlighet
              för att konkurrera med lägre löner på den inre marknaden. Detta
              har skapat en stor oro bland Europas och Sveriges löntagare. Osäkerheten
              består i om den svenska modellen med kollektivavtal för att reglera
              löner och anställningsvillkor kan fungera om företag har kommit
              hit från andra länder.
            </seg>
            <seg n="b2f1dd14">
              När utstationeringsdirektivet antogs av Europaparlamentet och
              ministerrådet fanns en bred enighet om att direktivet skulle utgöra
              en lägsta nivå, ett golv, för de löne- och anställningsvillkor
              som kan krävas av ett värdland. EG-domstolen har tolkat direktivet
              som ett tak. Domstolen har angivit en högsta nivå för vad som
              kan krävas av ett gästande företag. Det som alla trodde var ett
              golv blev ett tak.
            </seg>
            <seg n="26bd7bb9">
              Detta leder till att utstationerad arbetskraft riskerar att utsättas
              för diskriminering och till att det blir ett tryck nedåt på löner
              och anställningsvillkor. Utländska företag kan konkurrera genom
              att betala löner under kollektivavtalsnivå. Detta kan inte ligga
              i vare sig svenska företagares eller löntagares intresse.
            </seg>
            <seg n="4d94c8ff">
              En åtgärd som skulle kunna bidra till att skydda arbetstagare
              och motverka social dumpning är att Sverige ratificerar ILO-konventionen
              94. Den slår fast att offentlig upphandling kan innehålla klausuler
              som garanterar arbetstagare löner, arbetstider och andra villkor
              som inte är mindre förmånliga än dem som finns i kollektivavtal
              för arbete av samma sort i den bransch och i det område där arbetet
              utförs.
            </seg>
            <seg n="3692f1d2">
              Den borgerliga regeringens passivitet i dessa för svenska löntagare
              så viktiga frågor är frapperande. Efter Lavaldomen tillsatte regeringen,
              efter upprepade krav och påstötningar från oss socialdemokrater
              och den svenska fackföreningsrörelsen, en utredning med uppgift
              att presentera förslag till svenska lagändringar för att värna
              vår kollektivavtalsmodell. Denna utredning har nu överlämnats
              till regeringen.
            </seg>
            <seg n="c3ccd1af">
              Nu är det dags att regeringen inleder en dialog med den svenska
              fackföreningsrörelsen om konsekvenserna av Lavaldomen och de åtgärder
              som måste vidtas. Tyvärr verkar intresset för en sådan dialog
              svagt. Statsministern har hittills vägrat att träffa ordförandena
              för de största svenska fackliga organisationerna med hänvisning
              till att han vill ägna sin tid åt att träffa vanligt folk. När
              däremot kungen ville ha information om finanskrisen inställde
              sig lydigt både statsministern och finansministern. Vi har kanske
              lite olika syn på prioriteringar och vem som representerar vanligt
              folk.
            </seg>
            <seg n="7b794df3">
              Fru talman! Laval-, Rüffert- och Vikingmålen påverkar inte bara
              arbetsmarknaden i Sverige utan i hela EU. EU:s ekonomiska dimension
              ges företräde framför den sociala dimensionen. Denna obalans,
              som berör alla löntagare i Europa, måste rättas till. Här vilar
              ansvaret tungt på den borgerliga regeringen att agera i EU. Risken
              finns att denna passivitet leder till en allmänt ökad misstro
              mot EU. Det är beklagligt att statsministern, EU-ministern och
              arbetsmarknadsministern konsekvent vägrar att ta upp frågorna
              om löntagarnas rättigheter i något EU-sammanhang.
            </seg>
            <seg n="31000a47">
              Samtidigt måste man säga att den borgerliga regeringen är konsekvent.
              I retoriken säger sig regeringen värna om den svenska modellen,
              men när det kommer till konkret handling gör man tvärtom eller
              inget alls.
            </seg>
            <seg n="8241e817">
              Fru talman! Drygt 600 000 personer på den svenska arbetsmarknaden
              har tillfälliga anställningar. 100 000 fler kvinnor än män har
              dessa otrygga jobb. 18 procent av alla kvinnor och 13 procent
              av alla män som jobbar har en tidsbegränsad anställning. Värst
              är det för unga kvinnor. 61 procent av alla anställda mellan 16
              och 24 år har en tidsbegränsad anställning. Motsvarande siffra
              bland männen är 41 procent. Det visar den senaste rapporten från
              LO om anställningsformer 2008.
            </seg>
            <seg n="9076db6f">
              Detta visar på ett arbetsliv som har långt kvar till jämställdhet.
              Det finns en lång rad nackdelar med att vara visstidsanställd,
              till exempel sämre löneutveckling, mindre kompetensutveckling,
              lägre sjuk- och arbetslöshetsersättning och lägre pension. Dessutom
              är det de visstidsanställda som får gå först när det handlar om
              uppsägningar på företag. De visstidsanställda syns inte heller
              i varselstatistiken. De har redan fått gå hem när varslen läggs.
            </seg>
            <seg n="5e511d07">
              Vi socialdemokrater är kritiska till de förslag som nu gäller
              och som lades fram av den borgerliga regeringen i proposition
              111. De innebar en kraftig försämring av anställningsskyddet.
              Flera korta anställningar som allmän visstidsanställning, vikariat,
              säsongsanställning och provanställning kan staplas på varandra
              under en mycket lång tid. Vi anser i stället att anställningsskyddet
              ska stärkas i linje med de förslag som lades fram 2005 av den
              dåvarande socialdemokratiska regeringen med stöd av Vänsterpartiet
              och Miljöpartiet.
            </seg>
            <seg n="ab05d826">
              När det gäller det så kallade tvåpersonersundantaget i LAS är
              inställningen från oss socialdemokrater känd. Frågan är debatterad
              här i kammaren ett stort antal gånger. Vi anser att undantaget
              ska tas bort. Det är en regel som drabbar redan utsatta grupper.
              Det är orimligt att ha regler som normalt sett inte kan prövas
              rättsligt. Det kan inte heller vara rimligt att anställda i små
              företag ska ha ett sämre anställningsskydd än anställda i större
              företag.
            </seg>
            <seg n="e3d4fb6b">
              Fru talman! För oss socialdemokrater är rätten till heltid och
              deltid som en möjlighet grundprincipen på den svenska arbetsmarknaden.
              Av alla sysselsatta jobbar en fjärdedel deltid. De får sämre lön,
              sämre sjukförsäkring och sämre eller ingen a-kassa. De flesta
              av dessa är kvinnor ytterligare ett bevis på att arbetslivet inte
              är jämställt. Just nu pågår förhandlingar om ett nytt huvudavtal
              för arbetsmarknaden. Vår förhoppning är att parterna i förhandlingar
              och kollektivavtal kan lösa frågan om heltidsanställningar. Det
              är en av de viktigaste byggstenarna för att uppnå ett jämställt
              arbetsliv.
            </seg>
          </u>
          <note type="speaker" n="2b974bbf">
            Anf. 28 TORBJÖRN BJÖRLUND (v):
          </note>
          <u who="torbjorn_bjorlund_cfaa39" xml:id="i-f3c86317cd7dfbdf-0" n="0cc54a4d" next="i-e1ef99231e36d204-0">
            <seg n="35586d6b">
              Fru talman! Otryggheten på arbetsmarknaden är i dag extrem. Krisen
              i bilindustrin har snabbt fortplantat sig till andra branscher,
              och nya varsel om uppsägningar lämnas in varje dag. Risken att
              förlora jobbet är alltid en källa till oro och ångest, men två
              och ett halvt år av borgerligt styre har gjort det ännu värre.
              Att 2009, med arbetsmarknadsministerns ord, blir ett skitår kan
              vi alla vara säkra på.
            </seg>
            <seg n="37edc24d">
              Att tvingas lämna sitt jobb i dag innebär en mycket större ekonomisk
              smäll sedan a-kassan försämrats. Möjligheterna att få en utbildning
              eller någon annan form av utvecklande sysselsättning under arbetslösheten
              har minskat sedan arbetsmarknadspolitiken skurits ned. I stället
              har kraven på att flytta för att ta i stort sett vilket jobb som
              helst skärpts.
            </seg>
            <seg n="fafe1487">
              Inga av dessa försämringar rör själva den arbetsrättsliga lagstiftningen.
              Och det är det som är det listiga, om man kan uttrycka sig så,
              i den borgerliga politiken; med några få undantag har regeringen
              lämnat arbetsrätten orörd och i stället underminerat löntagarnas
              ställning och trygghet med andra delar av politiken.
            </seg>
            <seg n="d4d23aa6">
              Till det kommer det dråpslag mot hela vårt kollektivavtalssystem
              som EG-domstolen utdelade i och med Lavaldomen och som den sedan
              följt upp med fler liknande, antifackliga domar. Fackens rätt
              att kräva kollektivavtal med samma villkor för företag och deras
              anställda från andra EU-länder har begränsats, och social dumpning
              är nu en del av den inre marknaden.
            </seg>
            <seg n="a7d6d340">
              När vi nu står inför hotet om massarbetslöshet står därför löntagarna
              svagare än på mycket länge gentemot arbetsgivarna.
            </seg>
            <seg n="0374b53e">
              På flera håll har arbetsgivare försökt få sina anställda att
              gå med på lönesänkningar för att, som de hävdar, rädda jobben.
              Kvinnor i både privat och offentlig tjänstesektor har tvingats
              gå ned på deltid för att pressa kostnaderna. I praktiken är det
              ofta detsamma som en lönesänkning. Arbetsuppgifterna ska bara
              klaras av på kortare tid.
            </seg>
            <seg n="c334bacc">
              Det förhandlas också om turordningslistor där uppsägningarna
              redan är ett faktum. Många av de fackliga företrädare som vi träffat
              berättar om arbetsgivarnas allt högre krav på att få välja och
              vraka vilka som ska få gå och vilka som ska få stanna kvar. Att
              många arbetsgivare utnyttjar situationen för att bli av med de
              äldre, de mindre produktiva eller de som av en eller annan anledning
              anses obekväma är ett tydligt tecken.
            </seg>
            <seg n="22d510c3">
              I det sammanhanget är då tvåpersonersundantaget i LAS ytterligare
              ett problem. Det är orimligt att anställda i små företag, med
              tio anställda eller färre, ska ha sämre rättsligt skydd än de
              i stora företag och i ännu högre grad vara utsatta för godtycke
              från arbetsgivarna.
            </seg>
            <seg n="48266887">
              Det är i tider som dessa som det arbetsrättsliga skyddet sätts
              på prov. Det är nu vi kommer att se kryphålen och falluckorna,
              och de blir också kännbara.
            </seg>
            <seg n="833dd332">
              Ett sådant kryphål är de otrygga visstidsanställningarna. Under
              högkonjunkturen 20072008 minskade de otrygga anställningarna en
              aning, men de har trendmässigt blivit fler sedan 1990-talet. I
              dag har drygt 600 000 svenskar en sådan anställning.
            </seg>
            <seg n="cb434934">
              Och det är de unga, i synnerhet de unga kvinnorna, som har de
              här otrygga jobben i allra högsta grad. Hälften av de unga har
              en otrygg anställning i dag, och bland de unga kvinnorna är det,
              som tidigare har sagts, en majoritet, 61 procent. Det är de som
              nu förlorar sina jobb allra först och mycket i det tysta. Inga
              varsel och inga larmrubriker följer timvikarierna och de behovsanställda
              ut i arbetslösheten.
            </seg>
            <seg n="b930ff59">
              Att ha en tillfällig anställning innebär alltid, oavsett konjunktur,
              en ständig otrygghet och ett ständigt underläge. Att inte veta
              om man kommer att ha ett jobb nästa månad, nästa vecka eller kanske
              ens nästa dag utan hela tiden känna oro över framtiden skapar
              helt enkelt en dålig livskvalitet.
            </seg>
            <seg n="1013268d">
              Men de otrygga anställningarna är också ett problem för klimatet
              i hela arbetslivet och på arbetsplatserna. Otrygga anställningar
              skapar otrygga människor och tysta arbetsplatser känslan av att
              inte veta om man kan bli behandlad på ett rättvist sätt, oavsett
              om man blir arbetslös eller får behålla jobbet på någon annans
              bekostnad. Betydligt färre visstidsanställda är medlemmar i facket,
              och de har därmed sämre möjligheter att ta till vara sina intressen
              på arbetsplatsen.
            </seg>
            <seg n="5a20d444">
              Den individuella otryggheten och utsattheten som visstidsanställd
              bidrar därmed också till en ökad kollektiv otrygghet på våra arbetsplatser.
              Utrymmet för att ställa krav på kollektivavtal, på dagligt inflytande
              och på en rimlig arbetsmiljö blir mindre där de otrygga anställningarna
              är många.
            </seg>
            <seg n="e5ce7e9f">
              Här har de borgerliga gjort redan ont värre, genom att ändra
              lagstiftningen så att arbetsgivare har än större möjligheter att
              ha människor anställda på otrygga visstidskontrakt år ut och år
              in, alltså under lång tid.
            </seg>
            <seg n="3dc1af50">
              Fru talman! Jag skulle bli förvånad om den borgerliga majoriteten,
              som gjort så mycket, plötsligt skulle ändra sig och vilja stärka
              anställningsskyddet.
            </seg>
            <seg n="f5f5f5f4">
              Därför står hoppet till en ny majoritet, en ny regering efter
              nästa val. I den majoriteten kommer vi i Vänsterpartiet att driva
              kravet på skärpta regler för visstidsanställningar så att fasta
              jobb åter blir norm på arbetsmarknaden. Vi tänker driva de kraven
              tills de är genomförda. Till skillnad från regeringen anser vi
              att den som utför ett arbete också har rätt att ställa krav på
              att det ska gå att leva på sin lön och att arbetet ska vara säkert,
              tryggt och utvecklande.
            </seg>
            <seg n="106915a9">
              Som jag sade förut blir deltiderna fler. Det är tyvärr inte särskilt
              förvånande, men rimligen ganska besvärligt för den borgerliga
              regeringen och den borgerliga majoriteten här i riksdagen.
            </seg>
            <seg n="72116944">
              Det skäl man angav för inskränkningen av deltidsarbetslösas rätt
              till ersättning från a-kassan var att det skulle stimulera till
              fler heltider. I det här betänkandet framhärdar nu den borgerliga
              majoriteten i att försämringar i a-kassan är ett effektivt sätt
              att bekämpa deltidsarbetslöshet.
            </seg>
            <seg n="68695b56">
              Men sanningen är ju den att deltidsjobben inte har blivit färre
              utan fler sedan 75-dagarsregeln infördes. Dessutom har fler deltidsanställda
              de senaste månaderna lämnat sina jobb och gått ut i full arbetslöshet
              när de riskerat att bli utförsäkrade. I januari var det 24 procent
              som gick från deltidsarbetslöshet till att bli arbetslösa på heltid,
              för att behålla sin ersättning och kunna leva på en ersättning.
              Samma månad året innan, 2008, var det 16 procent.
            </seg>
            <seg n="188773c7">
              Vad regeringen har åstadkommit är alltså att skapa fler heltidsarbetslösa
              av dem som tidigare jobbade deltid, samtidigt som antalet deltidstjänster
              blir fler. Det är väl ett misslyckande om något.
            </seg>
            <seg n="2de8a2e0">
              De borgerliga kan varken sägas vara arbetarpartier eller förkämpar
              för jämställdhet, för deltidsarbetslösheten är en av de mest uppenbara
              jämställdhetsfrågorna i arbetslivet. Det är framför allt kvinnor
              som hänvisas till deltidsjobb, och det är i de kvinnodominerade
              yrkena som arbetsgivarna har satt i system att ha deltidstjänster.
              Kommunerna är stora bovar i det här sammanhanget, trots att det
              finns framgångsrika projekt med heltidstjänster som visar att
              det är fullt möjligt att genomföra de förändringarna. Men den
              privata sektorn är inte bättre. Inom hotell och restaurang är
              den genomsnittliga arbetstiden så låg som 54 procent, och inom
              handeln är det de kvinnodominerade butikerna som har de flesta
              deltiderna.
            </seg>
            <seg n="7f7f1d80">
              Det är väl dokumenterat att deltider ger inte bara lägre inkomst
              utan också sämre löneutveckling, mindre inflytande på jobbet och
              faktiskt också sämre hälsa. Det är de deltidsarbetande kvinnorna
              som är allra mest stressade. Inte ens som pensionärer kan de stressa
              av, för deltidslönen följer med ända in i pensionen.
            </seg>
            <seg n="04c30c9b">
              Nu kan vi alltså konstatera att det inte fungerade att straffa
              ut de deltidsarbetslösa genom att dra in deras a-kassa om nu någon
              trodde det.
            </seg>
            <seg n="4240d621">
              Det återstår alltså att sätta press på arbetsgivarna. Rätten
              till heltid kommer att drivas av LO i avtalsförhandlingarna nästa
              år, enligt deras egen uppgift. Det är glädjande att man har kunnat
              enas om det. Men skulle det inte lyckas, och undersköterskor,
              restaurangbiträden och kassörskor står där med sina deltider också
              efter nästa avtalsrörelse, måste det till en lagstiftning som
              en gång för alla slår fast att heltid är en rättighet och att
              deltid är en möjlighet, framför allt för den som har behov av
              det. Det här är en jämställdhetsfråga, och det är en rättvisefråga
              att alla ska kunna försörja sig på sitt arbete.
            </seg>
            <seg n="f4106cdf">
              Men det är också så att undersysselsättning är ett långsiktigt
              hot mot samhällsekonomin. I dag är det svårt att se hur brist
              på arbetskraft ska kunna vara ett stort problem, men på lite sikt
              framöver är de flesta eniga om att vi behöver fler arbetade timmar
              för att klara av att finansiera välfärden. De deltidsarbetslösa,
              de deltidsarbetande, kommer att behövas, och de vill och kan ju
              arbeta mer. Deltidsarbetslösheten är dyr och destruktiv både för
              den enskilda och för samhället.
            </seg>
            <seg n="309ba95c">
              Därför, fru talman, kommer vi i Vänsterpartiet också att driva
              frågan om rätt till heltid tills den är genomförd, och vi hoppas
              kunna göra det i en ny regering efter nästa val. Det måste bli
              en regering som vänder 180 grader jämfört med den som sitter i
              dag, en som tar de stora hoten mot löntagarnas rättigheter på
              allvar, som tar strid för strejkrätten, för kollektivavtalen,
              för arbetsrätten och för trygga jobb och som jämställer villkoren
              i arbetslivet. Att de som sitter vid makten i dag skulle göra
              det är knappast troligt eller sannolikt.
            </seg>
            <seg n="bb2aff1a">
              Jag vill avsluta det här med att yrka bifall till reservationerna
              8, 11 och 17.
            </seg>
          </u>
          <note n="3fa8504b">
            Ajournering
          </note>
          <note n="f002f7d0">
            Kammaren beslutade kl. 13.51 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="torbjorn_bjorlund_cfaa39" xml:id="i-e1ef99231e36d204-0" n="0cc54a4d" prev="i-f3c86317cd7dfbdf-0">
            <seg n="6e26803e">
              Återupptagna förhandlingar
            </seg>
            <seg n="05f0a8f1">
              Jag vill hälsa de närvarande statsråden välkomna.
            </seg>
            <seg n="bca5239e">
              Ekonomin inom kommuner och landsting
            </seg>
          </u>
          <note n="04080797">
            Förhandlingarna återupptogs kl. 14.00.
          </note>
          <note n="da4b8f31">
            10 § Frågestund
          </note>
          <note n="062046c1">
            Anf. 29 FÖRSTE VICE TALMANNEN:
          </note>
          <note type="speaker" n="f25afb58">
            Anf. 30 THOMAS ÖSTROS (s):
          </note>
          <u who="thomas_ostros_ed884d" xml:id="i-f6eb08af0e56978d-0" n="c39b89b3">
            <seg n="7f45e609">
              Herr talman! Runt omkring i landet skär man ned i kommuner och
              landsting. Det kan vara undersköterskor i äldreomsorgen, barnskötare
              i förskolan eller lärare i skolan som sägs upp. Kommuner och landsting
              har allt sämre ekonomi och får allt större problem.
            </seg>
            <seg n="e24f955f">
              Finansministern har gång på gång sagt att han inte kan ge besked
              om mer pengar till välfärden för att sätta stopp för detta. Samtidigt
              lånar finansministern pengar för att sänka skatten rejält för
              dem med stora inkomster. Den som likt finansministern tjänar 1
              miljon får en skattesänkning på 13 000 kronor för lånade pengar.
            </seg>
            <seg n="76829c03">
              Hur kan det komma sig att regeringen har råd att rikta en skattebonus
              till dem som har så goda inkomster men inte har råd att bevara
              en bra skola och en bra förskola och att slippa säga upp människor
              i vård och omsorg?
            </seg>
          </u>
          <note type="speaker" n="482a5c60">
            Anf. 31 Finansminister ANDERS BORG (m):
          </note>
          <u who="unknown" xml:id="i-2c62c7546ccc90dc-0" n="a59d4d3a">
            <seg n="0c9fd2ca">
              Herr talman! Vi har gått in i den här krisen med överskott och
              med en lång period där kommunerna har haft en stark ställning.
              Vi har lagt fram en expansiv budget. Vi har kompletterat med åtgärder
              på arbetsmarknaden. Vi har hanterat bankernas bekymmer. Vi kommer
              naturligtvis att återkomma också till kommunsektorn.
            </seg>
            <seg n="c2c8ec25">
              En skillnad mellan oss och oppositionen är att vi också tar ansvar
              för offentliga finanser. Vi lämnar inte besked om pengar till
              kommunerna förrän vi har gjort en noggrann genomgång av de offentliga
              finanserna. Den görs i samband med vårpropositionen. Då har vi
              naturligtvis för avsikt att också återkomma med besked.
            </seg>
            <seg n="a6b62fa3">
              Men på vilket sätt den internationella krisen skulle drabba Sverige
              mindre av att vi skulle tillämpa Thomas Östros skattechocker har
              jag svårt att förstå. Det faktum att vi nu har sänkt skatterna
              så att löntagarna har lite mer pengar kvar i plånboken gör att
              Sverige relativt sett står anständigt rustat att möta nedgången.
              Den skattechock Thomas Östros förordar skulle naturligtvis driva
              ned tillväxten ännu mer.
            </seg>
          </u>
          <note type="speaker" n="04cdd15f">
            Anf. 32 THOMAS ÖSTROS (s):
          </note>
          <u who="thomas_ostros_ed884d" xml:id="i-f6eb08af0e56978d-1" n="c39b89b3">
            <seg n="8b63fcb7">
              Herr talman! Den princip som Anders Borg har använt under de
              här två åren har varit att rikta skattelättnaderna särskilt till
              dem som har stora förmögenheter eller inkomster. 13 000 i skattesänkning
              för Borg i år, på lånade pengar, och avskaffad förmögenhetsskatt
              ger miljonärerna en rejäl riktad skattebonus. Tidigare fick de
              som hade en fastighet värd 10 miljoner kronor en skattebonus på
              100 000 kronor.
            </seg>
            <seg n="4b41c628">
              Borgbonusarna riktas till de riktigt rika och dem med riktigt
              höga inkomster. Detta görs med lånade pengar. Det är underskott
              i år. Hur har du råd med det?
            </seg>
            <seg n="9a30bcf1">
              Samtidigt vägrar Anders Borg att ge besked om det som är så viktigt,
              välfärdens kärna: skolan, barnomsorgen och sjukvården. Du verkar
              inte ens veta att i två av tre kommuner rapporterar Kommunalarbetareförbundet
              att andelen personal nu minskar.
            </seg>
            <seg n="384a1d2f">
              Det är varsel på Karolinska, på Akademiska sjukhuset i Uppsala
              och runt om i Välfärdssverige. Ge besked! Varför låna pengar till
              skattesänkningar för dem som har det riktigt bra ställt när du
              kan investera i människors välfärd och trygghet?
            </seg>
          </u>
          <note type="speaker" n="6ee302c1">
            Anf. 33 Finansminister ANDERS BORG (m):
          </note>
          <u who="unknown" xml:id="i-2c62c7546ccc90dc-1" n="a59d4d3a">
            <seg n="d2bb60d9">
              Herr talman! Jag kan bara beklaga att Thomas Östros och oppositionen
              inte är förmögna att ta ordentligt ansvar för de offentliga finanserna.
              Det kommer var och varannan dag utspel från oppositionen om nya
              pengar. Ena dagen är det Saab, andra dagen är det kommunerna,
              tredje dagen är det något annat.
            </seg>
            <seg n="7a6d4dee">
              Vi har fört en politik byggd på ansvarstagande. Vi gick in i
              krisen med stora överskott. Vi har fört en expansiv politik. Vi
              har hanterat banksektorn. Vi har tillfört medel till arbetsmarknadspolitiken.
              Vi kommer naturligtvis också att ta ett stort ansvar för att kommunernas
              ekonomi kan hanteras. Men detta ska göras utifrån att vi tar ansvar
              för offentliga finanser.
            </seg>
            <seg n="ac03e371">
              Man kan inte gå runt och skjuta vilt åt alla håll. Man ska vidta
              effektiva åtgärder med ansvarstagande för de offentliga finanserna.
              Här går den stora skiljelinjen. En splittrad opposition föreslår
              ineffektiva åtgärder som undergräver substansen i de offentliga
              finanserna det är alternativet.
            </seg>
            <seg n="332697dd">
              Kopplingen mellan idrott och politik
            </seg>
          </u>
          <note type="speaker" n="727b72bd">
            Anf. 34 CECILIA MAGNUSSON (m):
          </note>
          <u who="cecilia_magnusson_471693" xml:id="i-11d54b8da845ce17-0" n="3ffb26e2">
            <seg n="6d5f7907">
              Herr talman! Min fråga går till kulturminister, tillika idrottsminister,
              Lena Adelsohn Liljeroth.
            </seg>
            <seg n="97b1397c">
              Idrott och politik hör inte ihop. Det är ett gammalt ordstäv.
              Tyvärr stämmer det sällan. Det fall jag vill fråga om är den Davis
              Cup-match som Sverige ska spela mot Israel i Malmö. Den kommer
              att spelas inför tomma läktare.
            </seg>
            <seg n="f8ba4932">
              Min fråga till idrottsministern är: Vilken är ministerns uppfattning
              om att man ska spela en Davis Cup-match inför tomma läktare?
            </seg>
          </u>
          <note type="speaker" n="6d95e84b">
            Anf. 35 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-2c62c7546ccc90dc-2" n="7dd1c2a3">
            <seg n="ae59937f">
              Herr talman! Jag är den första att beklaga att det här beslutet
              har tagits. Sverige har ju ett gott rykte på den internationella
              arenan när det gäller att arrangera säkra och stora idrottsevenemang.
              Det här beslutet har tagits av politiska skäl, och det beklagar
              jag verkligen djupt. Jag tycker också att idrotten ska fungera
              som en brygga. Vi har diplomatiska förbindelser med Israel och
              vi har handelsförbindelser. Det finns ingen bojkott mot Israel.
              Att publiken ska stängas ute från matchen tycker jag också är
              djupt beklagligt.
            </seg>
          </u>
          <note type="speaker" n="fb90559e">
            Anf. 36 CECILIA MAGNUSSON (m):
          </note>
          <u who="cecilia_magnusson_471693" xml:id="i-11d54b8da845ce17-1" n="3ffb26e2">
            <seg n="1bef2c55">
              Herr talman! Tack, kulturministern, för svaret! Min oro är att
              detta eventuellt kan få framtida konsekvenser.
            </seg>
            <seg n="e6dc7b68">
              Regeringen ska ju snart lägga fram en idrottsproposition. Har
              man något resonemang kring detta i det sammanhanget? Kan det påverka
              våra internationella förhållanden på något sätt?
            </seg>
          </u>
          <note type="speaker" n="b2ee90cf">
            Anf. 37 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-2c62c7546ccc90dc-3" n="7dd1c2a3">
            <seg n="830aa1e6">
              Herr talman! Idrottspropositionen handlar mycket om den framtida
              rollen för idrottsrörelsen, bland annat om samspelet mellan de
              mål som staten ställer upp, om finansiering och om barnrättsperspektivet.
              Den kommer snart. Något resonemang om säkerhetsaspekter och internationella
              evenemang kommer inte upp i den här propositionen.
            </seg>
            <seg n="a1258cde">
              Jag hoppas innerligt att det här inte upprepas. Jag vet också
              att Riksidrottsförbundets ordförande Karin Mattson Weijber har
              varit väldigt tydlig när hon har fördömt detta.
            </seg>
            <seg n="3237d0c5">
              Kommunernas ekonomiska situation
            </seg>
          </u>
          <note type="speaker" n="4c6ff2d3">
            Anf. 38 MIKAELA VALTERSSON (mp):
          </note>
          <u who="mikaela_valtersson_233a55" xml:id="i-9492a458105ef44d-0" n="b139940d">
            <seg n="8fecff25">
              Herr talman! Jag tänkte rikta min fråga till finansminister Anders
              Borg och fråga om kommunernas situation.
            </seg>
            <seg n="449e1fac">
              Den svåra ekonomiska situation som vi nu har ser vi också väldigt
              tydligt i kommuner och landsting. Prognoser från Sveriges Kommuner
              och Landsting visar nu på kraftigt reviderade och nedskrivna skatteintäkter
              för kommunerna och att många tusentals jobb kommer att försvinna.
              Det man då hör från finansministern både tidigare och i svaret
              på Thomas Östros fråga nyss är en förvånansvärt nonchalant attityd.
            </seg>
            <seg n="95746b2f">
              När kommer finansministern att inse att detta faktiskt är ett
              stort och allvarligt problem och att det förvärrar lågkonjunkturen
              i sig om vi låter det leda till många uppsägningar? När kommer
              ett besked om mer pengar till kommunerna?
            </seg>
          </u>
          <note type="speaker" n="dd52f8b9">
            Anf. 39 Finansminister ANDERS BORG (m):
          </note>
          <u who="unknown" xml:id="i-2c62c7546ccc90dc-4" n="a59d4d3a">
            <seg n="3f666b0f">
              Herr talman! Vi befinner oss i en utomordentligt svår ekonomisk
              period. Vi får varje dag siffror som visar att krisen i världsekonomin
              fördjupas och försvåras. Vi fick i går siffror som visar att japansk
              export har minskat med 50 procent.
            </seg>
            <seg n="15a9b45b">
              I det läget måste vi i Sverige naturligtvis vara mycket ansvarsfulla.
              Det har vi varit. Vi har gått in i detta med överskott. Vi har
              lagt fram en av de mer expansiva budgetarna. Vi har tillfört medel
              till Ams. Vi har sett till att vi kan hantera en bankkris, och
              vi kan konstatera att de banker vi har tagit hand om inte har
              skadat eller undergrävt de offentliga finanserna.
            </seg>
            <seg n="703dc175">
              Självfallet ska vi återkomma till kommunsektorn. Detta ska dock
              göras i god ordning. Jag tycker att det är lite beklämmande att
              oppositionen far runt som om man hade skattkistor fyllda över
              bräddarna när vi nu ser hur land efter land går in i bekymmer
              för att de inte har ordning i sina offentliga finanser.
            </seg>
            <seg n="53c1e7f9">
              Vi ska ge mer pengar till kommunerna, men det ska göras i god
              ordning. Och det ska göras utifrån att vi har en styrkeposition
              i offentliga finanser, inte utifrån att vi sprätter i väg pengar
              till höger och vänster i varje läge.
            </seg>
          </u>
          <note type="speaker" n="76bf4644">
            Anf. 40 MIKAELA VALTERSSON (mp):
          </note>
          <u who="mikaela_valtersson_233a55" xml:id="i-9492a458105ef44d-1" n="b139940d">
            <seg n="95ee5da8">
              Herr talman! Finansministern säger att vi från oppositionen far
              runt med olika utspel.
            </seg>
            <seg n="0fd278ab">
              Om inte bara vi från Miljöpartiet utan också de övriga oppositionspartierna
              och inte bara vi här i riksdagen utan också statliga myndigheter,
              organisationer och människor runt om i landet ropar på åtgärder
              undrar jag: Har det någon gång fallit finansministern in att det
              kanske faktiskt har att göra med att det finns ett reellt problem?
            </seg>
            <seg n="cc4cce21">
              Det kanske är så att man faktiskt måste kliva ur boxen och öppna
              ögonen och se att det finns någonting som är ett problem. Detta
              kan ni hjälpa till att förhindra genom att genomföra de åtgärder
              som nu krävs.
            </seg>
            <seg n="f5a23e8b">
              Om man kan genomföra ofinansierade skattesänkningar kanske man
              också kan se till att vi kan bevara människor i kommuner och landsting
              och slippa uppsägningar.
            </seg>
          </u>
          <note type="speaker" n="234fd484">
            Anf. 41 Finansminister ANDERS BORG (m):
          </note>
          <u who="unknown" xml:id="i-2c62c7546ccc90dc-5" n="a59d4d3a">
            <seg n="9553a3fb">
              Herr talman! Jag kan bara beklaga att man på en punkt uppnått
              enighet i oppositionen. Socialdemokraterna och Miljöpartiet har
              övergivit sin budgetansvarsfulla linje och anslutit sig till Vänsterpartiet
              när det gäller de offentliga finanserna. Det är bara att beklaga.
            </seg>
            <seg n="b380bf56">
              Vi har en mycket allvarlig internationell kris. Den kommer att
              plåga Sverige. Den kommer att plåga länder i vår närhet.
            </seg>
            <seg n="ce9002da">
              Vi har på varje punkt vidtagit åtgärder för att komma till rätta
              med detta. Det har varit överskott som vi har gått in i detta
              med. Vi har lagt fram en expansiv budget. Vi har tillfört arbetsmarknadspolitiken
              pengar. Vi har hanterat banker. Vi har beredskap att ge mer till
              kommunerna.
            </seg>
            <seg n="80dc4bcd">
              Att det kommer pressmeddelanden var och varannan dag där oppositionen
              antyder att allting skulle lösas om man bara sprätte i väg mer
              pengar är inte att föra en ansvarsfull ekonomisk politik. Jag
              kommer aldrig att förskriva mig till den hållningen.
            </seg>
            <seg n="f9a122a8">
              Vi ska ha god ordning det ska man ha i kommunerna. Och vi ska
              ha beredskap att när pengar finns och när läge är återkomma med
              besked. Det läget är inte i dag. Det läget är i vårpropositionen.
              Jag skulle önska att även oppositionen kunde respektera att man
              ska bedriva politik med sakliga underlag.
            </seg>
            <seg n="7bcfb777">
              Ungdomsarbetslösheten
            </seg>
          </u>
          <note type="speaker" n="b01508a6">
            Anf. 42 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-ac731bb85c90443f-0" n="ece00bdb">
            <seg n="46dde19f">
              Herr talman! I senaste arbetskraftsundersökningen från SCB konstaterar
              man att ungdomsarbetslösheten nu växer explosionsartat. På bara
              en månad är det ytterligare 34 000 ungdomar som blivit arbetslösa.
              Nu är vi uppe i hela 136 000 ungdomar. Bara ökningen motsvarar
              i sig nästan alla invånare i kommuner som Alingsås, Sundbyberg
              eller Vellinge.
            </seg>
            <seg n="bf8ce98f">
              Regeringen subventionerar arbetsgivare som har ungdomar anställda
              med miljarder. Den politiken fungerar uppenbarligen inte. Min
              fråga går till arbetsmarknadsministern. När får vi se satsningar
              som verkligen ger jobb?
            </seg>
          </u>
          <note type="speaker" n="ce5498ec">
            Anf. 43 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2c62c7546ccc90dc-6" n="a59d4d3a">
            <seg n="b3ae8b1a">
              Herr talman! Tack för frågeställningen! Luciano Astudillo pekar
              på en av de absolut svåraste och viktigaste frågeställningarna
              just nu, nämligen det faktum att vi under decennier haft en oerhört
              hög ungdomsarbetslöshet i Sverige. Det verkar finnas systematiska
              fel på arbetsmarknaden när vi lämnar så många utanför.
            </seg>
            <seg n="13e623c4">
              Låt mig dock påminna om en sak, och det är att det sedan fjärde
              kvartalet 2006 har blivit 22 500 fler sysselsatta i åldern 1524
              år, det vill säga sysselsättningen har samtidigt ökat.
            </seg>
            <seg n="794e7f1e">
              Det pekar naturligtvis på att vi under den här perioden också
              har haft ett stort utflöde från skola och universitet in på arbetsmarknaden.
              Det är naturligtvis glädjande att det är så.
            </seg>
            <seg n="5f4e8abe">
              En av orsakerna till att vi har en hög ungdomsarbetslöshet i
              Sverige är rimligen att vi har relativt höga ingångslöner jämfört
              med andra länder och också att vi har en relativt platt lönestruktur.
              Det leder naturligtvis till en skillnad som är ganska liten mellan
              en person som har tio år i arbetslivserfarenhet och en som har
              noll år i arbetslivserfarenhet.
            </seg>
            <seg n="fe538de8">
              Det tillsammans med det som nu sker, att man går efter turordningskretsarna
              och att det är ungdomar som får lämna de jobb som nu avtar, gör
              att det blir problematiskt.
            </seg>
          </u>
          <note type="speaker" n="3eddc2d2">
            Anf. 44 LUCIANO ASTUDILLO (s):
          </note>
          <u who="luciano_astudillo_f8d3ee" xml:id="i-ac731bb85c90443f-1" n="ece00bdb">
            <seg n="1eeb5864">
              Herr talman! Jag vädjar till arbetsmarknadsministern att inte
              skylla ifrån sig utan ta ansvar för den explosionsartade ökningen
              av arbetslösheten.
            </seg>
            <seg n="bafe22c1">
              Det är ett helt Alingsås, ett helt Sundbyberg eller ett helt
              Vellinge på bara en månad. Samtidigt inte bara sprätter ni ut
              pengar, utan ni slösar gemensamma skatteintäkter på en politik
              som uppenbarligen inte ger resultat.
            </seg>
            <seg n="3f60820e">
              20 miljarder var den senaste skattesänkningen för de arbetsgivare
              som har ungdomar anställda.
            </seg>
            <seg n="a928e52a">
              Riksrevisionen, ert eget ekonomisk-politiska råd säger att den
              politiken inte funkar. När kommer det åtgärder som verkligen ger
              jobb?
            </seg>
            <seg n="f70d944f">
              Vi har en helt annan politik. Vi vill investera i snabbare och
              tidigare insatser via arbetsförmedlingarna. Vi vill investera
              brett i mer utbildning. Och vi kan göra det, för vi tar ansvar
              för att inte slösa på resurserna på det sätt som ni gör.
            </seg>
            <seg n="4c960d2b">
              Vi vill också ta bort arbetsgivaravgifter men bara för de ungdomar
              som står utanför arbetsmarknaden.
            </seg>
            <seg n="e8fb64fd">
              Jag vädjar till arbetsmarknadsministern att svara på frågan.
              När kommer en politik som ger ungdomar jobb?
            </seg>
          </u>
          <note type="speaker" n="ca957dfa">
            Anf. 45 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2c62c7546ccc90dc-7" n="a59d4d3a">
            <seg n="454cdaf9">
              Herr talman! Luciano Astudillo är rätt modig när han försöker
              försvara de 20 miljarder i höjda arbetsgivaravgifter som Socialdemokraterna
              föreslår för unga. Min fråga blir naturligtvis: Hur många nya
              jobb ger det? Det tycker jag är en fråga som jag aldrig hört Luciano
              Astudillo svara på när vi har debatterat detta, som vi har gjort
              vid många tillfällen.
            </seg>
            <seg n="1ab02006">
              Låt mig då återkomma. Vad är problemet? Jo, det är att vi har
              för höga lönekostnader för ungdomar. Vill vi inte påverka lönebildningen,
              som vi inte vill, och vill vi inte påverka arbetsrätten, som vi
              inte vill, kan vi sänka de totala lönekostnaderna genom att sänka
              arbetsgivaravgifterna. Vi har i princip halverat dem. Det är ett
              bra sätt för att ungdomar lättare ska kunna ta sig in på arbetsmarknaden.
            </seg>
            <seg n="0badf7ec">
              Förklara för dem som förlorar jobben varför ni ska göra det dyrare
              att ha dem anställda!
            </seg>
            <seg n="15273fb3">
              Därtill säger Luciano Astudillo att det är en bra idé att sänka
              arbetsgivaravgifterna för dem som står utanför. Därför vill jag
              tacka Luciano Astudillo för att han ansluter sig till nystartsjobb
              för unga. Det har funnits sedan den 1 januari 2007.
            </seg>
            <seg n="c1874982">
              Situationen för de långtidsarbetslösa
            </seg>
          </u>
          <note type="speaker" n="9f370868">
            Anf. 46 ERIK A ERIKSSON (c):
          </note>
          <u who="unknown" xml:id="i-978fbbef8671d13a-0" n="a59d4d3a">
            <seg n="85d3c3f3">
              Herr talman! Jag vill ställa en fråga till arbetsmarknadsministern,
              så han kan stå kvar, tänkte jag säga.
            </seg>
            <seg n="2c141581">
              Det finns många grupper som far illa när det är lågkonjunktur
              och finansiell kris, så regeringen har en mycket stor utmaning.
            </seg>
            <seg n="04279911">
              Många av de långtidsarbetslösa befinner sig i dag i en jobb-
              och utvecklingsgaranti som ju är ett instrument för att kunna
              hjälpa dem på vägen framåt.
            </seg>
            <seg n="5f8f1f34">
              Den tredje fasen är nu på väg att införas, och jag skulle vilja
              ta chansen att fråga arbetsmarknadsministern lite grann om prognoserna.
            </seg>
            <seg n="bd6612f9">
              Jag träffade långtidsarbetslösa i Karlstad i måndags. För dem
              är situationen naturligtvis lika illa nu som den var för tre eller
              fyra eller upp till tolv år sedan en av personerna hade varit
              arbetslös under en så pass lång tid.
            </seg>
            <seg n="c35fef9a">
              Jag skulle vilja höra lite kort om prognoserna, hur det ser ut
              när det gäller möjligheterna för dem att få praktikplatser eller
              motsvarande eller, allra helst, få varaktiga arbeten. Det är ju
              det de allra helst vill.
            </seg>
          </u>
          <note type="speaker" n="c3d7c1f8">
            Anf. 47 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2c62c7546ccc90dc-8" n="a59d4d3a">
            <seg n="269a98c5">
              Herr talman! Erik A Eriksson pekar naturligtvis på ett oerhört
              viktigt problem.
            </seg>
            <seg n="ecaf8132">
              Vi måste nu, trots att varseltal och arbetslöshet ökar, se till
              att vi inte glömmer bort dem som står allra längst ifrån och som
              har svagast förutsättningar att komma tillbaka in på arbetsmarknaden.
              Det är oerhört viktigt.
            </seg>
            <seg n="7223e2d2">
              Det är därför som vi genom jobb- och utvecklingsgarantin försöker
              se till att vi fokuserar på insatser som kortar vägen tillbaka.
            </seg>
            <seg n="a68adfb0">
              I den tredje fasen med personer som har varit borta väldigt länge
              och har väldigt svaga förutsättningar handlar det mycket om att
              hitta olika typer av praktikplatser och liknande, genom till exempel
              kommuner, föreningsliv, sociala företag och liknande.
            </seg>
            <seg n="6c9cd183">
              När jag nu åker runt i landet och besöker arbetsförmedlingar
              är det ett stående ämne i de här diskussionerna. Hur går det?
              Vilka diskussioner för man?
            </seg>
            <seg n="22ccbe3c">
              Det är klart att det även för den gruppen blir svårare när det
              är sämre tider. Man har svårare att hitta olika typer av sysselsättning
              som fungerar och passar. Men det är absolut inte hopplöst, utan
              tvärtom är det så att man nu sluter avtal, framför allt med kommuner
              och föreningslivet, för att få detta till stånd.
            </seg>
          </u>
          <note type="speaker" n="cb465570">
            Anf. 48 ERIK A ERIKSSON (c):
          </note>
          <u who="unknown" xml:id="i-978fbbef8671d13a-1" n="a59d4d3a">
            <seg n="9d794f5a">
              Herr talman! Jag vill tacka för svaret och ser ändå positivt
              på tillvaron. Gör vi inte det kan vi lika gärna stänga igen butiken
              här och gå hem.
            </seg>
            <seg n="bbd5566e">
              Vi måste naturligtvis se möjligheterna i till exempel jobb- och
              utvecklingsgarantins fas tre, men jag skulle vilja rikta en uppmaning
              inte bara till oss som befinner oss här i den här kammaren, utan
              brett ut i samhället, att vi ska hjälpas åt att lyfta de människor
              som befinner sig i utanförskapet.
            </seg>
            <seg n="6262c6fb">
              Det är nämligen ett samhällsproblem, och vi kan alla som medmänniskor
              bidra på olika sätt, om inte annat med en uppmuntrande ton. Men
              det ska ske tillsammans med åtgärder.
            </seg>
            <seg n="eafc10e5">
              Det vore eländigt om de människor som står allra längst från
              arbetsmarknaden kommer ännu längre från den, så jag önskar lycka
              till och tackar för svaret.
            </seg>
          </u>
          <note type="speaker" n="dcb4e016">
            Anf. 49 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2c62c7546ccc90dc-9" n="a59d4d3a">
            <seg n="5a867f59">
              Herr talman! Jag vill poängtera några saker ytterligare.
            </seg>
            <seg n="7d46991d">
              Vi har i budget lagt ytterligare nästan 1 miljard på några år
              för lönebidragsanställningar och anställningar genom Samhall.
              Därtill har vi fördubblat nedsättningen av arbetsgivaravgifterna
              genom nystartsjobben. Det syftar ju till att möjliggöra för just
              de här grupperna att ha en väg tillbaka till ett ordinarie arbete
              i någon form.
            </seg>
            <seg n="f08ec012">
              Det måste också vara målet. Därför är det väldigt viktigt att
              komma ihåg att man även i den tredje fasen i jobb- och utvecklingsgarantin
              ska ha löpande kontakter med Arbetsförmedlingen för att få den
              hjälp som man är berättigad till.
            </seg>
            <seg n="90d5e3b0">
              Det är också viktigt att påpeka det brukar jag göra på de här
              träffarna på arbetsförmedlingarna att det är viktigt att ha goda
              relationer till de fackliga parterna, så att man också hittar
              konstruktiva och bra lösningar i den delen.
            </seg>
            <seg n="9dbbb995">
              Kultur och jämställdhet
            </seg>
          </u>
          <note type="speaker" n="2325ed5d">
            Anf. 50 HELENA BARGHOLTZ (fp):
          </note>
          <u who="helena_bargholtz_d2d19e" xml:id="i-26afc27c6d16ba50-0" n="f75ad679">
            <seg n="222fa22e">
              Herr talman! Jag vill ställa min fråga till statsrådet Lena Adelsohn
              Liljeroth. Det gäller kultur och jämställdhet. Jag har läst den
              statliga Kulturutredningen och finner till min besvikelse inget
              ordentligt avsnitt som tar upp jämställdheten i kulturen. Det
              finns avsnitt om kultur och hälsa, kultur och miljö, kultur och
              utbildning. Jag hade gärna sett ett avsnitt om jämställdheten
              i utredningen.
            </seg>
            <seg n="60afbac6">
              Jag förstår att statsrådet inte är ansvarigt för själva utredningen,
              men desto viktigare är det då att man i den fortsatta beredningen
              av den här utredningen lyfter in jämställdhetsfrågorna. Jag har
              massor med idéer som jag gärna vid lämpligt tillfälle skulle vilja
              förmedla till statsrådet, eftersom jag har skrivit en rapport
              om det här för Liberala kvinnor.
            </seg>
            <seg n="5ef72841">
              Men jag vill först höra om statsrådet är beredd att tänka mer
              på jämställdhetsfrågorna när det gäller kulturen.
            </seg>
          </u>
          <note type="speaker" n="3a30b9f5">
            Anf. 51 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-2c62c7546ccc90dc-10" n="7dd1c2a3">
            <seg n="999559ca">
              Herr talman! Det är glädjande att Kulturutredningen har fått
              det genomslag den har fått. Den debatteras överallt, inte bara
              i medierna utan på många andra håll.
            </seg>
            <seg n="bbed8a00">
              Viss begränsning måste man ju ha. Jämställdhetsfrågorna är förvisso
              viktiga. Där är Helena Bargholtz och jag överens. Men det är kanske
              ändå inte riktigt en fråga för Kulturutredningen för att se hur
              man ska fördela ansvaret mellan myndigheter och bland stat, region
              och kommuner bäst.
            </seg>
            <seg n="db18a62f">
              Däremot har Statens kulturråd, Konstnärsnämnden, Ungdomsstyrelsen,
              Svenska Filminstitutet och många andra i uppdrag att bevaka just
              jämställdhetsfrågorna. Därför var det glädjande med den rapport
              som kom för några dagar sedan tror jag från Statens kulturråd
              som visar att det har skett en markant förbättring för kvinnornas
              del, inte minst när det gäller chefstillsättningar på scenkonstsidan.
            </seg>
            <seg n="4037814b">
              Det finns mycket kvar att göra, inte minst inom musikområdet
              där det är som mest skevt, tror jag.
            </seg>
          </u>
          <note type="speaker" n="fe871d3e">
            Anf. 52 HELENA BARGHOLTZ (fp):
          </note>
          <u who="helena_bargholtz_d2d19e" xml:id="i-26afc27c6d16ba50-1" n="f75ad679">
            <seg n="a8376039">
              Herr talman! Jag tackar statsrådet för svaret. Då hoppas jag
              att den nya rapporten, som jag tydligen inte har haft möjlighet
              att läsa, kommer att resultera i en proposition så småningom där
              jämställdhetsfrågorna får ett stort inflytande.
            </seg>
            <seg n="a461c138">
              Precis som statsrådet påpekar är det lite så att där det finns
              resurser finns det män. Det gäller alltså att omfördela resurserna.
            </seg>
            <seg n="23403038">
              Det är ju väldigt ojämställt. På författarområdet ser det riktigt
              bra ut. Vi har många duktiga kvinnliga författare. Men ta ett
              område inom musiken, inom orkesterverksamheten och framför allt
              när det gäller dirigenter och se hur många kvinnliga dirigenter
              vi har.
            </seg>
            <seg n="03fd0423">
              Jag menar inte att man kan gå in direkt och styra detta, men
              det finns väldigt mycket man kan göra för att stötta kvinnor att
              våga gå in i sådana mansdominerade områden. Så jag ser fram emot
              en riktigt bra proposition från statsrådet så småningom.
            </seg>
          </u>
          <note type="speaker" n="f4e7265f">
            Anf. 53 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-973a9486fc5f8b15-0" n="7dd1c2a3" next="i-37c1673042e8ddc3-0">
            <seg n="caec01fc">
              Herr talman! En särskild proposition på jämställdhetsområdet
              kan jag inte utlova. Däremot är jämställdhetsfrågorna jämte mångfaldsfrågor,
              och barnperspektivet inte minst, noga angivna i instruktioner
              till myndigheterna liksom i regleringsbrev. Det är något vi följer
              upp fortlöpande.
            </seg>
            <seg n="5ff4871b">
              Men jag tar gärna del av förslagen. Jag förstod att Helena Bargholtz
              hade varit delaktig i den rapport som Liberala kvinnor hade tagit
              fram. Lämna gärna över den till mig.
            </seg>
            <seg n="2658ee23">
              Den rapport jag nämnde finns att läsa på Statens kulturråds hemsida.
            </seg>
            <seg n="9391f5d3">
              Rovdjurspolitiken
            </seg>
          </u>
          <note n="0e3cad33">
            Anf. 54 HELÉN PETTERSSON i Umeå (s):
          </note>
          <u who="lena_adelsohn_liljeroth_363786" xml:id="i-37c1673042e8ddc3-0" n="7dd1c2a3" prev="i-973a9486fc5f8b15-0">
            <seg n="1dfa50fd">
              Herr talman! Min fråga går till miljöminister Andreas Carlgren.
              I december 2007 presenterade Åke Pettersson sin stora rovdjursutredning
              som vi då hade väntat på i två år. Vi var många som förväntade
              oss beslut i utredningens anda. Det var en mycket stor, gedigen
              och väl utförd utredning. Vi vill gärna se förslag på regional
              förvaltning och hur man ska hantera de snabbt ökande rovdjursstammarna.
            </seg>
            <seg n="2bd1f05f">
              Förra veckan kom Naturvårdsverkets förslag på hur en regional
              förvaltning skulle kunna se ut. Tyvärr pekar de förslagen inte
              alls åt samma håll som utredningen gjorde, utan man föreslår ett
              minskat demokratiskt inflytande över rovdjurspolitiken.
            </seg>
            <seg n="db8597dc">
              Nu aviseras en ny rovdjursutredning om etappmålen på varg och
              järv som ska pågå i två år. Hur tänker miljöministern hantera
              de växande problemen som finns i de vargtäta områdena i landet?
            </seg>
          </u>
          <note type="speaker" n="dbd5f287">
            Anf. 55 Miljöminister ANDREAS CARLGREN (c):
          </note>
          <u who="unknown" xml:id="i-973a9486fc5f8b15-1" n="a59d4d3a">
            <seg n="b205532c">
              Herr talman! Jag tycker att det är bra att Helén Pettersson visar
              det intresset för rovdjurspolitiken. Det var naturligtvis beklagligt
              att så lite beslut togs tidigare och att bara utredande gjordes.
              Nu förbereder vi en proposition som kommer att läggas fram i maj
              och som just ska handla om hur vi ser till att det blir ordentlig
              lokal delaktighet och ordentligt regionalt inflytande.
            </seg>
            <seg n="3438d39a">
              Jag har träffat företrädare för jägarorganisationer, naturvårdsorganisationer,
              samer och andra intressegrupper som alla har starka och legitima
              intressen och som jag ser möjligheten att jämka närmare samman.
              Därför tror jag att själva frågan om inflytandet och att snabbt
              komma till beslut kommer att vara en del av själva trovärdigheten.
              Människor ute i landet ska veta att detta inte bara är beslut
              som tas av centralbyråkrater i Helsingfors utan med förankring
              med både kunskap och delaktighet ute i landet.
            </seg>
          </u>
          <note n="69c072f9">
            Anf. 56 HELÉN PETTERSSON i Umeå (s):
          </note>
          <u who="unknown" xml:id="i-37c1673042e8ddc3-1" n="a59d4d3a">
            <seg n="c251bd20">
              Herr talman! Jag får påminna miljöministern om att tidigare rovdjurspolitik
              faktiskt beslutades om under en socialdemokratisk regering och
              att löftena var stora från den borgerliga regeringen inför detta
              val när det gäller rovdjurspolitiken.
            </seg>
            <seg n="0b9a5ac9">
              Min fråga kvarstår. Om vargstammen får fortsätta att öka fram
              till 2012, som tidsplanen nu ligger, kommer vi att ha 500 vargar
              jämfört med dagens 200 vargar. Det är en väldigt stor ökning.
              Problemen kommer minst sagt att fördubblas under den tiden.
            </seg>
            <seg n="858be7f0">
              Så min fråga är om miljöministern kan tänka sig att gå på förslaget
              i Åke Petterssons utredning, att under en sådan treårsperiod frysa
              vargstammen i det läge som den är i dag.
            </seg>
          </u>
          <note type="speaker" n="2c1d05ac">
            Anf. 57 Miljöminister ANDREAS CARLGREN (c):
          </note>
          <u who="unknown" xml:id="i-2c62c7546ccc90dc-11" n="a59d4d3a">
            <seg n="8ceb497c">
              Herr talman! Min uppfattning har tidigt varit klar. Det är självklart
              att vi inte kan lämna människor i glesbygd och runt om i landsortsområden
              i Sverige i sticket utan att se till att ha en kontroll över hur
              vargstammen utvecklas. Det beklagliga är att de beslut som fattades
              under tidigare perioder är de som vi nu ser följden av. Det är
              därför vi har sett till att snabbt få fram förslag som det också
              går att fatta beslut om.
            </seg>
            <seg n="955fd993">
              Jag har många gånger sagt att jag delar mycket av inriktningen
              i Åke Petterssons utredning, men alla har hållit med om att utredningen
              inte var så fullständig att det gick att bygga förslag på den.
              Det är därför som vi ser till att bereda och få fram snabba förslag.
            </seg>
            <seg n="eb8acd46">
              Vår avsikt är att detta nu ska leda till beslut. Vi tycker att
              det har varit fel att ta beslut tidigare som har lett till den
              utveckling som vi nu ser. Vi tycker att det har varit fel att
              så ohämmat låta utvecklingen gå vidare, och vi vill ha ett beslutsfattande
              nu.
            </seg>
            <seg n="aadd00f1">
              I grunden är det däremot bra att vi ser till att vargstam och
              rovdjur kan samleva med människor runt om i landet i den grad
              som vi gemensamt här fattar beslut om. Jag inbjuder er att vara
              med och fatta de besluten.
            </seg>
            <seg n="efd9aea1">
              Psykiatrin
            </seg>
          </u>
          <note type="speaker" n="3b6aed50">
            Anf. 58 LARS-AXEL NORDELL (kd):
          </note>
          <u who="lars-axel_nordell_e0f8b2" xml:id="i-0cfa618688158aeb-0" n="811ac871">
            <seg n="1eff7ac1">
              Herr talman! Jag vill rikta min fråga till socialminister Göran
              Hägglund. Den handlar om psykiatrin.
            </seg>
            <seg n="1f51226b">
              Gång efter gång får vi fruktansvärda rapporter om enskilda personer
              som inte får den psykiatriska vård de behöver och har rätt till.
              Medierna rapporterar återkommande om de bristerna, inte minst
              inom barn- och ungdomspsykiatrin. Jag menar att det här är oacceptabelt.
            </seg>
            <seg n="75eb171f">
              Psykiatrisamordnaren Anders Milton föreslog 104 olika åtgärder
              för att förbättra situationen. Mot bakgrund av detta vill jag
              till socialministern ställa frågan: Vad har regeringen gjort för
              att förbättra psykiatrin? Och vilka insatser planerar regeringen
              att göra?
            </seg>
          </u>
          <note type="speaker" n="4997c9f7">
            Anf. 59 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-4ce3baafeb703361-0" n="82fcf53d">
            <seg n="b0871bd6">
              Herr talman! Det är precis som Lars-Axel Nordell säger. Det här
              är ett område där det finns ett ganska bra underlag och en utmärkt
              uppställning runt om i landet, från människor inom professionen
              och bland många politiskt aktiva. Man menar att det är hög tid
              att ta krafttag på det här området. Det är ett område som under
              alltför lång tid har försummats. Jag ser som sin uppgift att så
              snabbt som möjligt ta igen det som har gått förlorat under de
              senaste decennierna.
            </seg>
            <seg n="17969961">
              Regeringen arbetar naturligtvis väldigt intensivt med de här
              frågorna. Vi har också i budgetsammanhang lagt fast att vi ska
              satsa utöver de 500 miljoner kronor som vi har satsat för 2007
              och 2008 900 miljoner kronor för 2009, 2010 och 2011.
            </seg>
            <seg n="3dd93307">
              Det ska fungera som en katalysator för en förbättrad psykiatri
              i landet. En av de saker som berörs är naturligtvis situationen
              för barn och unga.
            </seg>
          </u>
          <note type="speaker" n="2982cd53">
            Anf. 60 LARS-AXEL NORDELL (kd):
          </note>
          <u who="lars-axel_nordell_e0f8b2" xml:id="i-0cfa618688158aeb-1" n="811ac871">
            <seg n="8b81dfb3">
              Herr talman! Jag tackar för svaret. Det är naturligtvis utmärkt
              att regeringen i konkurrens med många andra angelägna behov ändå
              klarar av att prioritera den eftersatta psykiatrin.
            </seg>
            <seg n="333af71f">
              Jag vill särskilt rikta uppmärksamheten mot den gråzon som jag
              har stött på där framför allt ungdomar som drabbas av djup depression
              och livskris och som också har försökt att ta sitt liv inte tas
              om hand utan skickas hem utan att ha fått det snabba professionella
              omhändertagandet eftersom de per definition inte är psykiskt sjuka.
              Däremot behöver de ju den här hjälpen en hjälp som inte kan vänta.
              Det är akut.
            </seg>
            <seg n="80c8dee9">
              Det här är heller inte acceptabelt i ett välfärdssamhälle. Därför
              undrar jag om regeringen har uppmärksammat denna typ av gråzonsproblematik
              där ungdomar på ett olyckligt sätt hamnar mellan stolarna.
            </seg>
          </u>
          <note type="speaker" n="d4ea77cc">
            Anf. 61 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-4ce3baafeb703361-1" n="82fcf53d">
            <seg n="78d612cf">
              Herr talman! Det har vi förstås gjort, och jag vill bara först
              påminna om att det här är vårdhuvudmännens, alltså landstingens
              sak i första hand och i andra hand en fråga om ett samarbete med
              kommunerna, men också någonting som vi har ett ansvar för att
              försöka förbättra.
            </seg>
            <seg n="23676ebb">
              Regeringen har förra torsdagen och i dag sammantaget fattat åtta
              eller nio beslut på psykiatrins område. Ett av dem handlar om
              en överenskommelse med Sveriges Kommuner och Landsting om att
              korta väntetiderna inom barn- och ungdomspsykiatrin, det vill
              säga att skärpa vårdgarantin. För den sakens skull tillför vi
              214 miljoner kronor per år under tre års tid.
            </seg>
            <seg n="1785828d">
              Vi har dessutom slutit en överenskommelse med Sveriges Kommuner
              och Landsting om att upprätta modeller för hur vi får en bättre
              vård, för det är förstås inte acceptabelt att en ung tjej som
              känner att det vore bättre att avsluta sitt liv, som skär sig
              eller på annat sätt skadar sig själv möts av beskedet att hon
              inte är välkommen utan får vänta.
            </seg>
            <seg n="30381740">
              Där har vi på alla politiska nivåer ett ansvar, och regeringen
              gör sitt i den delen.
            </seg>
            <seg n="67234b63">
              Psykiatriutredningen
            </seg>
          </u>
          <note type="speaker" n="694956a6">
            Anf. 62 ANN ARLEKLO (s):
          </note>
          <u who="ann_arleklo_2b0741" xml:id="i-af9cf044f79b18f7-0" n="849dd9ab">
            <seg n="f9f6b3c7">
              Herr talman! Jag vill rikta min fråga till socialminister Hägglund.
              Vart tog den utlovade psykiatriskrivelsen vägen?
            </seg>
            <seg n="9cd4ed53">
              År 2003 tillsattes en stor utredning som skulle se över hela
              psykiatrin. Den blev klar i november 2006 och överlämnades till
              den borgerliga regeringen. Sedan dess har det inte hänt speciellt
              mycket, trots att förslagen ligger där och väntar på att förverkligas.
              Regeringen presenterade heller inte någon större proposition om
              psykiatrins framtida utveckling vare sig under 2007 eller 2008.
            </seg>
            <seg n="c3008c34">
              Regeringen utlovade i september att inriktningsskrivelsen skulle
              presenteras i november 2008, men nu, sista veckan i februari,
              har vi ännu inte sett den.
            </seg>
            <seg n="1afda72c">
              Vart tog den utlovade skrivelsen vägen, Göran Hägglund? Vad är
              anledningen till att du inte håller vad du lovar, och varför går
              det så oändligt långsamt? Satsningar på att förbättra och utveckla
              den psykiatriska vården i landet brådskar, och det finns ett antal
              viktiga förslag som väntar på att sättas i verket.
            </seg>
          </u>
          <note type="speaker" n="946e078a">
            Anf. 63 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-4ce3baafeb703361-2" n="82fcf53d">
            <seg n="5ae35a56">
              Herr talman! Lite osis att komma med den frågan just efter det
              tidigare svaret, eller hur.
            </seg>
            <seg n="91f6a566">
              Det här är ett område där regeringen verkligen arbetar för högtryck.
              Efter tidigare regeringar som har låtit det här området ligga
              för fäfot har vi nu en regering som med kraft tar sig an dessa
              frågor och fattar beslut efter beslut utifrån det underlag som
              Anders Milton och hans psykiatrisamordning kom med.
            </seg>
            <seg n="cb3afcb2">
              Jag redogjorde alldeles nyss för att vi bara under de två senaste
              veckorna har fattat åtta nio beslut som handlar om inte minst
              att förstärka för barn och ungdomar så att de snabbare får möjlighet
              att komma till och att förbättra samarbetet mellan landsting och
              kommuner så att inte ungdomar eller för den delen andra riskerar
              att hamna mellan stolarna.
            </seg>
            <seg n="f39f8db8">
              Vi har fattat beslut om åtgärder som förstärker kompetens- och
              utbildningsnivån inom psykiatrin och inom den allmänna hälso-
              och sjukvården. Vi förstärker utbildningen av psykiater för att
              åstadkomma den förbättring som många sköra människor har tvingats
              vänta alltför länge på, herr talman.
            </seg>
          </u>
          <note type="speaker" n="9e023a7c">
            Anf. 64 ANN ARLEKLO (s):
          </note>
          <u who="ann_arleklo_2b0741" xml:id="i-af9cf044f79b18f7-1" n="849dd9ab">
            <seg n="fe427872">
              Herr talman! Jag tycker inte det är osis att komma med den här
              frågan nu. Jag märker att jag inte får svar på när inriktningsskrivelsen
              kommer. Om innehållet och färdriktningen går det säkert, tror
              jag, att få en stor uppslutning, men när det gäller regeringens
              idé om psykiatrisatsningar och att de ska genomföras som ett treårigt
              projekt med katalysatorpengar, eller som jag läste i tidningen
              i dag, morotspengar då är vi inte längre eniga.
            </seg>
            <seg n="bf8c64ed">
              Det kan inte vara rimligt att satsningar på psykiatrin blir ännu
              en tillfällig satsning. Behoven av förstärkningar är permanenta,
              och det borde också satsningarna vara. Annars tror jag att det
              är ytterst tveksamt om landsting och kommuner kommer att kunna
              bygga upp bättre verksamheter.
            </seg>
          </u>
          <note type="speaker" n="94f7e313">
            Anf. 65 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-4ce3baafeb703361-3" n="82fcf53d">
            <seg n="2df067a8">
              Herr talman! Jag vet inte om man ska tolka det som att Socialdemokraterna
              nu har linjen att vi ska förstatliga psykiatrin. Jag tror inte
              att vi ska göra det, för jag tror inte att det ger det bästa möjliga
              utfallet.
            </seg>
            <seg n="2dc386d0">
              Staten har en roll att spela, bland annat när det gäller lagstiftningen.
              Staten har genom sina myndigheter en roll att spela när det gäller
              till exempel tillsynen, riktlinjer för behandling, en del utbildningsfrågor
              och så vidare. Men vi ska komma ihåg att de som har huvudansvaret
              är den landstingskommunala och den kommunala nivån. Staten ska
              inte ta över uppgifter, men vi ska bidra till att åstadkomma den
              efterlängtade förbättringen som har uteblivit under alltför lång
              tid.
            </seg>
            <seg n="cd4de5e4">
              Regeringen kommer att presentera en skrivelse, men en skrivelse
              är en skrivelse och inte en proposition. Där kommer vi att redogöra
              för innehållet, men det hindrar inte att vi faktiskt agerar för
              att kunna förändra en situation som alltför många människor har
              levt med under alltför lång tid. Här behövs krafttag, och det
              är precis vad vi tar.
            </seg>
            <seg n="598467da">
              Stöd till företag att anställa
            </seg>
          </u>
          <note type="speaker" n="f2a18ea2">
            Anf. 66 ULF HOLM (mp):
          </note>
          <u who="ulf_holm_74ae2f" xml:id="i-b7213787471e6658-0" n="c39b4cc9">
            <seg n="8493e63d">
              Herr talman! Min fråga är till arbetsmarknadsministern. Vi vet
              alla att arbetslösheten ökar. Vi är ganska överens om att de som
              blir arbetslösa ska få individuell hjälp, en coach, på Arbetsförmedlingen.
              Därför får Arbetsförmedlingen lite mer pengar.
            </seg>
            <seg n="6412eb4d">
              Det finns bara en hake. Det finns inga jobb att coacha. Företagen
              vågar helt enkelt inte anställa folk nu, och därför måste staten
              hjälpa till på något sätt. Då finns det ett antal knep som vi
              har använt oss av som gör att företag vågar anställa. Det är anställningsstöd,
              där vi subventionerar företag som tar emot anställda. Det finns
              starta-eget-stöd som av Riksrevisionen har fått höga betyg men
              som regeringen tyvärr har dragit ned anslagen för.
            </seg>
            <seg n="771ee85f">
              Frågan är: Varför satsar man inte mer på dessa säkra kort i stället
              för att jag citerar finansministern sprätta ut pengar på alla
              företag som anställer någon under 26 år och inte ta hänsyn till
              om de behöver jobb eller inte. Var är förslagen, arbetsmarknadsministern?
            </seg>
          </u>
          <note type="speaker" n="da5f1e04">
            Anf. 67 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2c62c7546ccc90dc-12" n="a59d4d3a">
            <seg n="cbd19945">
              Herr talman! Jag tror att Ulf Holm trots allt gör det lite för
              lätt för sig. Jag vill påminna om att när Arbetsförmedlingen kom
              med sin prognos på 145 000 nya arbetslösa de närmaste två åren
              sade man samtidigt att man skulle vara med och förmedla en miljon
              jobb i år.
            </seg>
            <seg n="8713d994">
              Jag var i Landskrona i går det ligger ju nära Ulf Holms hemtrakter
              och där berättade man att man hittills i år har förmedlat 333
              jobb, och man har i dag fler lediga jobb i Platsbanken i Landskrona
              än man hade för fyra år sedan.
            </seg>
            <seg n="b824707f">
              Det är alltså inte riktigt sant att det inte finns jobb att gå
              till. Det gör det. Läser man Aftonbladets artikelserie, så ser
              man att det finns det faktiskt.
            </seg>
            <seg n="5827d083">
              Det viktiga med coacherna är inte bara att coacha tillbaka till
              arbetsmarknaden utan också att kunna hjälpa till exempel ungdomar
              att hitta rätt typ av utbildning, yrkesutbildning och vad det
              nu kan vara. Framför allt, vilket jag tror är väldigt viktigt,
              får man inte bara ett telefonnummer eller en hemsida att gå till,
              utan man får en fysisk person som hjälper till och tar emot.
            </seg>
          </u>
          <note type="speaker" n="50c859fd">
            Anf. 68 ULF HOLM (mp):
          </note>
          <u who="ulf_holm_74ae2f" xml:id="i-b7213787471e6658-1" n="c39b4cc9">
            <seg n="9f60eb98">
              Herr talman! Vi är helt överens om vikten av coachning inga problem.
              Arbetsmarknadsministern säger att det finns jobb. Men i så fall
              skulle ju inte arbetslösheten öka, och det är det den gör just
              nu. Jobben räcker inte till, och företagen vågar inte anställa
              på grund av den dåliga ekonomiska situationen.
            </seg>
            <seg n="99c375ce">
              Att i det läget sprätta ut 20 miljarder på företag som redan
              i dag har anställd ungdom i stället för att ta dessa 20 miljarder
              och satsa dem på de ungdomar som verkligen vill komma in på arbetsmarknaden,
              det är det som är regeringens dubbelfel i det här arbetet. Det
              mest självklara att göra vore ju att behålla starta-eget-bidraget
              och att se till anställningsstöd får mer resurser.
            </seg>
            <seg n="a30feab7">
              Det är möjligt att jag gör det lite enkelt, men jag gör det åtminstone
              inte fel, vilket regeringen gör.
            </seg>
          </u>
          <note type="speaker" n="13ef5351">
            Anf. 69 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-2c62c7546ccc90dc-13" n="a59d4d3a">
            <seg n="2a91c4b9">
              Herr talman! Jo, jag tycker att Ulf Holm inte bara gör det enkelt
              för sig utan också gör det fel. Ulf Holm vill alltså göra det
              dubbelt så dyrt att anställa ungdomar. Då blir en retorisk motfråga:
              Hur många nya ungdomar blir anställda av det? Hur många ungdomar
              förlorar jobbet när det blir dubbelt så dyrt att ha dem anställda?
            </seg>
            <seg n="fb735011">
              Jag vill påminna om att i decemberpaketet ingick knappt 4 miljarder
              i arbetsmarknadspolitiska insatser och knappt 2 miljarder i utbildningspolitiska
              insatser. Detta omfattar totalt 60 000 personer. En viktig komponent
              var naturligtvis coacherna, men inte den enda.
            </seg>
            <seg n="cb42fb28">
              I grund och botten är det naturligtvis så att det varken saknas
              resurser eller engagemang, men det saknas kunder och krediter
              i de företag som nu varslar. Det är ett jättestort problem, och
              jag vet att Ulf Holm delar den uppfattningen. Frågan är hur vi
              vänder den trenden. Jag är helt övertygad om att det då krävs
              en kombination av sunda statsfinanser, investeringar, utbildning,
              forskning, infrastruktur och vad det nu kan vara för att se till
              att vi kommer vidare till bättre tider.
            </seg>
            <seg n="09d6679e">
              Men det finns jobb att söka, och coacherna ska hjälpa till med
              det.
            </seg>
            <seg n="90c87203">
              Uranbrytning i Sverige
            </seg>
          </u>
          <note type="speaker" n="e9848e5a">
            Anf. 70 FREDRIK LUNDH (s):
          </note>
          <u who="fredrik_lundh_47407c" xml:id="i-c760ab9cd83ff4ba-0" n="952e3530">
            <seg n="7580b293">
              Herr talman! Jag vill rikta min fråga till miljöministern.
            </seg>
            <seg n="54827842">
              Regeringen är på väg att göra ett stort misstag, kanske större
              än alla de övriga tillsammans. Man ger upp kampen för hållbara
              energialternativ och fortsätter i stället att krama kärnkraften,
              ett misslyckande här och nu men också för kommande generationer.
              För varje år vi prioriterar kärnkraft i stället för storskaliga
              energialternativ och lösningar växer problemen, inte minst för
              framtida generationer. Kärnkraften bidrar till ökad osäkerhet
              i världen och leder till en utvecklingsfientlig politik. Dessutom
              är uranbrytningen en allvarlig fara för människors hälsa. En gång
              för alla: Kärnkraft är inte ett rent alternativ.
            </seg>
            <seg n="5c7ccbf4">
              Herr talman! Min fråga till miljöministern gäller just uranbrytning:
              Ska vi öppna urangruvor i Sverige?
            </seg>
          </u>
          <note type="speaker" n="3f45473e">
            Anf. 71 Miljöminister ANDREAS CARLGREN (c):
          </note>
          <u who="unknown" xml:id="i-2c62c7546ccc90dc-14" n="a59d4d3a">
            <seg n="e9310348">
              Herr talman! Det var ett spännande anförande. Hölls det verkligen
              på rätt ställe? Jag undrar om jag inte skulle råda Fredrik Lundh
              att hålla det anförandet till exempel för Stefan Löfven. Han skulle
              nog med stor spänning lyssna på det som sägs om det hot som kärnkraften
              utgör. Om jag minns rätt byggdes den trots allt ut av en tidigare
              socialdemokratisk regering.
            </seg>
            <seg n="fc81e29f">
              Däremot är den jämförelse som görs helt tokig. Vi kommer 2020
              att ha 50 procent förnybar energi i Sverige. Frågan är om Fredrik
              Lundh kan peka ut något annat EU-land som kommer att ha lika mycket
              förnybar energi som Sverige 2020. Jämför det med kärnkraften som
              i dag kanske ger oss 15 procent av energin. Varför är det så ohyggligt
              hotfullt att ha 15 procent av energin från kärnkraften och så
              enormt fel och tokigt, som Fredrik Lundh påstod, att ha hälften
              av energin från förnybara källor?
            </seg>
            <seg n="43adf70d">
              Däremot finns det ingenting i överenskommelsen som det minsta
              öppnar för någon ny uranbrytning.
            </seg>
          </u>
          <note type="speaker" n="a0a454b5">
            Anf. 72 FREDRIK LUNDH (s):
          </note>
          <u who="fredrik_lundh_47407c" xml:id="i-c760ab9cd83ff4ba-1" n="952e3530">
            <seg n="d710cde9">
              Herr talman! Sverige importerar uran från andra länder där det
              oftast är ursprungsbefolkningen som blir lidande, aboriginerna
              i Australien, indianerna i USA och Kanada och afrikanska folk
              i Nigeria, Gabon och Namibia. Stora landarealer ödeläggs på grund
              av uranbrytningen, och konsekvenserna för miljö och människor
              är stora. Men lagstiftningen är inte lika hård där som här hemma
              i Sverige.
            </seg>
            <seg n="1edb04e1">
              Till slut fick jag ändå ett svar på den fråga jag ställde i mitt
              första anförande, att uranbrytning inte är aktuellt här i Sverige.
              Då är nästa fråga: Anser miljöministern att det är bättre att
              fortsätta utnyttja dessa människor och deras naturresurser resten
              av detta århundrade i stället för att avveckla kärnkraften här?
            </seg>
          </u>
          <note type="speaker" n="4077be84">
            Anf. 73 Miljöminister ANDREAS CARLGREN (c):
          </note>
          <u who="unknown" xml:id="i-2c62c7546ccc90dc-15" n="a59d4d3a">
            <seg n="358f7ba5">
              Herr talman! Först bara konstaterar jag att när jag redogjorde
              för siffrorna försökte inte Fredrik Lundh i andra omgången påstå
              något av det han sade i den första, nämligen att det skulle satsas
              så oerhört mycket på kärnkraft jämfört med det förnybara. Jag
              tror att det blev ganska tydligt, både av det jag sade och av
              det Fredrik Lundh undvek att säga att det är framför allt satsningen
              på förnybar energi som kommer att dominera i Sverige. Det är till
              och med så att det inte finns något europeiskt land som kommer
              att vara i närheten av den satsning på förnybar energi som görs
              i Sverige.
            </seg>
            <seg n="4864fc65">
              När det gäller uranbrytningen gäller helt enkelt det regelverk
              som har beslutats sedan tidigare, som har gällt också under socialdemokratiska
              regeringar. Det är ett kommunalt veto som betyder att man avgör
              lokalt och i sista hand har veto. Det är det som fortfarande gäller
              i Sverige och som kommer att fortsätta gälla.
            </seg>
            <seg n="fb78dd13">
              Kärnkraften
            </seg>
          </u>
          <note type="speaker" n="26136103">
            Anf. 74 WILLEMO CARLSSON (m):
          </note>
          <u who="unknown" xml:id="i-2dad783d168f0023-0" n="a59d4d3a">
            <seg n="bb98ba31">
              Herr talman! Frågan riktas till miljöminister Andreas Carlgren.
            </seg>
            <seg n="b1d47279">
              Kärnkraft blir lätt ett hett ämne. På läktaren sitter i dag två
              praktikanter från Sunnerbogymnasiet i Ljungby. De har i sin klass
              i skolan haft ett FN-rollspel och skickade med en angelägen fråga
              hit i dag.
            </seg>
            <seg n="4a2817c3">
              Vilken roll kan kärnkraften ha för miljön och för att skapa ett
              hållbart samhälle?
            </seg>
          </u>
          <note type="speaker" n="09f13590">
            Anf. 75 Miljöminister ANDREAS CARLGREN (c):
          </note>
          <u who="unknown" xml:id="i-2c62c7546ccc90dc-16" n="a59d4d3a">
            <seg n="b5ccc132">
              Herr talman! Jag tror att den avgörande frågan för klimatet kommer
              att vara att vi tillräckligt snabbt gör oss av med de fossila
              bränslena. Det som är det tydliga och raka beskedet i det som
              den svenska regeringen gör är att vi snabbare än något annat land
              kommer att fasa ut den fossila energin samtidigt som vi ser till
              att vara just en ledande industriell nation, högteknologisk med
              mycket stark ekonomisk utveckling.
            </seg>
            <seg n="715dbb68">
              För det kommer också kärnkraften i fortsättningen att spela en
              roll, inte den största rollen, men den kommer att spela en roll.
              Det som vi också samfällt har sagt från regeringens sida är att
              det är viktigare att fokusera allt på att göra sig av med den
              fossila energin det är därför det satsas så mycket på det som
              är förnybart men också använda kärnkraften för det den kan innebära.
            </seg>
            <seg n="ecb28968">
              Internationellt kommer dock kärnkraften inte att stå för de stora
              utsläppsminskningarna. Det ser man också på den statistik som
              har lämnats från de internationella expertorganen.
            </seg>
          </u>
          <note type="speaker" n="ddd4ff49">
            Anf. 76 WILLEMO CARLSSON (m):
          </note>
          <u who="unknown" xml:id="i-2dad783d168f0023-1" n="a59d4d3a">
            <seg n="fde0e5e8">
              Herr talman! Å deras vägnar tackar jag ministern för svaret.
            </seg>
            <seg n="4b7d1c88">
              De har även en följdfråga: Vilka planer har regeringen för Sveriges
              kärnkraft i framtiden?
            </seg>
          </u>
          <note type="speaker" n="a0e19d03">
            Anf. 77 Miljöminister ANDREAS CARLGREN (c):
          </note>
          <u who="unknown" xml:id="i-2c62c7546ccc90dc-17" n="a59d4d3a">
            <seg n="2513d770">
              Herr talman! Det har ju framgått av det som regeringen har sagt
              på senare tid att vi framför allt ska koncentrera oss på att bygga
              ut ett tredje ben inom elförsörjningen. Det betyder att vi vid
              sidan av kärnkraft och vattenkraft också ska bygga ut mycket mer
              av det som är förnybart, framför allt vind men också kraftvärme
              och annan energi. Det innebär att beroendet av kärnkraft och vattenkraft
              kommer att minska.
            </seg>
            <seg n="bfb548ff">
              Vi har också öppnat för att gamla reaktorer ska kunna ersättas
              av nya. Man kommer inte att kunna be staten om skattepengar som
              stöd för det, utan det kommer i så fall att vara kärnkraftverk
              som existerar helt och hållet på de villkor som är ekonomiskt
              bärkraftiga jämfört med de förnybara alternativen.
            </seg>
            <seg n="3c898d92">
              A-kassan
            </seg>
          </u>
          <note type="speaker" n="0d74b50f">
            Anf. 78 LARS JOHANSSON (s):
          </note>
          <u who="lars_johansson_1a1a7d" xml:id="i-b72a1e3b5dd743d6-0" n="f0feaf2b">
            <seg n="6b1cc4ba">
              Herr talman! Jag vill ställa min fråga till finansministern.
              Jag tycker nämligen inte att finansministern tar ansvar för alla
              de människor som blir arbetslösa. Det systemskifte som regeringen
              har genomfört har lett till att över en halv miljon människor
              har lämnat a-kassan.
            </seg>
            <seg n="e29b5559">
              Vi har dessutom en situation där allt fler som blir arbetslösa
              får en a-kasseersättning som motsvarar kanske 50 procent. Jag
              kan notera att IF Metall, som organiserar väldigt många människor
              framför allt inom fordonsindustrin, bland sina medlemmar kommer
              att få en arbetslöshet i år på uppemot 50 00060 000 människor.
              De tvingas nu att höja avgiften till a-kassan ganska rejält för
              att klara situationen, bara för att nå upp till taket, på grund
              av att arbetslösheten är så stor. Socialkontoren rapporterar mer
              och mer att de får ta över kostnadsansvaret från staten därför
              att a-kassan inte räcker till för enskilda människor.
            </seg>
            <seg n="ce89e6b9">
              När tänker regeringen ta ansvar för de arbetslösas ekonomiska
              situation?
            </seg>
          </u>
          <note type="speaker" n="df9aae0f">
            Anf. 79 Finansminister ANDERS BORG (m):
          </note>
          <u who="unknown" xml:id="i-2c62c7546ccc90dc-18" n="a59d4d3a">
            <seg n="3a8daaef">
              Herr talman! Regeringen tar ansvar varje dag för att bekämpa
              arbetslösheten. Det är vår viktigaste uppgift och det är det som
              står främst för politiken.
            </seg>
            <seg n="6b535011">
              Tittar vi på hur den svenska modellen står sig i den internationella
              konkurrensen ser vi att vi står väl rustade. Vi har gått in i
              den här krisen med överskott. Vi har kunnat motverka genom satsningar
              på infrastruktur, inte minst i Västsverige. Vi har kunnat tillföra
              resurser till Arbetsförmedlingen. Det är en lång rad åtgärder
              som vi kan vidta. Medan man i andra länder får diskutera nedskärningar
              och skattehöjningar står sig den svenska modellen väl med en god
              grundtrygghet även för dem som blir arbetslösa och en omfattande
              samling av åtgärder för att motverka arbetslösheten.
            </seg>
            <seg n="dc59d2d3">
              Sedan ska vi naturligtvis diskutera vad som behöver göras mer
              i budget, i vårpropositioner och kommande budgetar, men det måste
              hela tiden göras utifrån vad vi har resurser till. Jag har varit
              väldigt tydlig med att det som står närmast till hands att överväga
              är att se över kommunsektorns resurser.
            </seg>
          </u>
          <note type="speaker" n="0b11861e">
            Anf. 80 LARS JOHANSSON (s):
          </note>
          <u who="lars_johansson_1a1a7d" xml:id="i-b72a1e3b5dd743d6-1" n="f0feaf2b">
            <seg n="36be7323">
              Herr talman! Enligt TCO:s senaste rapport är den svenska a-kassan
              den sämsta i Norden. Det är åtta länder i Europa som har en bättre
              a-kassa än vad Sverige har numera.
            </seg>
            <seg n="3c379de6">
              Vad som händer för människor som inte längre har en a-kassa att
              leva på är att de måste knacka på dörren till socialkontoret.
              På socialkontoret får de veta att de först måste sälja bilen,
              huset eller bostadsrättslägenheten eller andra tillgångar innan
              de kan få socialbidrag. Det är skillnaden med den politik som
              finansminister Borg står för och det system som Socialdemokraterna
              står för som handlar om att ha en generell välfärd som ändå gör
              att de kan bo kvar och inte behöver gå från sina hem och stå med
              mössan i hand på socialkontoret när a-kassan inte fungerar.
            </seg>
            <seg n="2b52327e">
              När ska ni ta ansvar för människor som blir arbetslösa så att
              de kan leva på sin a-kasseersättning?
            </seg>
          </u>
          <note type="speaker" n="997ef15c">
            Anf. 81 Finansminister ANDERS BORG (m):
          </note>
          <u who="unknown" xml:id="i-2c62c7546ccc90dc-19" n="a59d4d3a">
            <seg n="b2c3e957">
              Herr talman! Naturligtvis har Lars Johansson rätt. Det är mycket
              stor skillnad mellan vårt sätt att hantera arbetslösheten och
              den ekonomiska krisen och Socialdemokraternas. Det är väl beskrivet
              av Lars Johansson. Det är bidrag, bidrag, bidrag, bidrag, bidrag
              och bidrag!
            </seg>
            <seg n="653414c6">
              Vi satsar inte på den linjen. Vi vidtar aktiva åtgärder. Vi tillför
              resurser till Arbetsförmedlingen. Vi vidtar åtgärder för att fler
              ska få behålla jobbet. Vi satsar på infrastruktur. Vi investerar
              i forskning. Vi har i år förstärkt kommunernas resurser med 9
              miljarder, och vi diskuterar hur vi kan vidta ytterligare åtgärder.
            </seg>
            <seg n="2b73a580">
              Det här är att satsa på sådant som är långsiktigt riktigt; sänka
              skatterna som gör att fler får jobb, investera i infrastruktur,
              satsa på forskning, utveckla Sveriges produktionskapacitet och
              göra det under ansvarstagande för offentliga finanser. Socialdemokraternas
              enda alternativ är att ständigt återkomma till att man måste förbättra
              och höja de olika bidragssystemen. Där har vi skillnaden. Vi står
              för arbetslinjen och Socialdemokraterna för bidragslinjen.
            </seg>
            <seg n="236a1f81">
              Arbetsmarknaden på kulturområdet
            </seg>
          </u>
          <note type="speaker" n="4f310914">
            Anf. 82 MARGARETA ISRAELSSON (s):
          </note>
          <u who="margareta_israelsson_36b853" xml:id="i-cacbd48cd93f40cf-0" n="776b53b1">
            <seg n="aac9e393">
              Herr talman! Jag tänkte också hålla mig till hur det ser ut på
              arbetsmarknaden och ställa en fråga till kulturministern.
            </seg>
            <seg n="69dca122">
              Arbetslösheten för dem som är verksamma inom kultursektorn har
              ökat med närmare 15 procent. Dessutom meddelar Arbetsförmedlingen
              i sin senaste rapport att det är närmare 25 procent färre som
              får anställning när de vänder sig till Arbetsförmedlingen.
            </seg>
            <seg n="c996b377">
              Det här är oroväckande siffror. Frågan man måste ställa till
              en minister som ännu inte har levererat någon proposition på riksdagens
              bord är hur diskussionerna går. Hur resonerar ni om hur arbetsmarknaden
              ser ut för de kulturellt yrkesverksamma?
            </seg>
            <seg n="5bcddf16">
              Vi har nyligen fått en kulturutredning presenterad som redovisar
              flera av problemställningarna men inte kommer med några lösningar.
              Utredningen säger att de vinster som kan komma av den föreslagna
              omorganisationen ska användas för att betala omorganisationen.
            </seg>
            <seg n="7ad72311">
              Vilka åtgärder avser kulturministern och regeringen att vidta
              så att människor inom denna sektor får jobb?
            </seg>
          </u>
          <note type="speaker" n="563131e7">
            Anf. 83 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-2c62c7546ccc90dc-20" n="7dd1c2a3">
            <seg n="3b35edcc">
              Herr talman! Det är inte så märkligt att arbetsmarknaden på kulturområdet
              också följer arbetsmarknaden på andra områden. Samtidigt kommer
              majoriteten av det som i dag satsas på kulturområdet direkt från
              människors egna plånböcker. Det vet Margareta Israelsson mycket
              väl, och det har vi också diskuterat. Allt beror inte på staten.
            </seg>
            <seg n="9e0f2959">
              Därför är det också glädjande att det fortfarande är många människor,
              fler än tidigare, som går på teater, går på museer och köper böcker.
              Det är det som håller kulturen uppe.
            </seg>
            <seg n="2715b745">
              Jag är också medveten om att det finns problem, och jag har också
              bokat in ett besök på Kulturarbetsförmedlingen om en vecka eller
              två för att höra hur de arbetar och vad vi mer kan göra tillsammans.
            </seg>
          </u>
          <note type="speaker" n="15f4f985">
            Anf. 84 MARGARETA ISRAELSSON (s):
          </note>
          <u who="margareta_israelsson_36b853" xml:id="i-cacbd48cd93f40cf-1" n="776b53b1">
            <seg n="86217ebe">
              Herr talman! Jag tycker att det är alldeles utmärkt att kulturministern
              besöker Arbetsförmedlingen. Problemet är kanske inte att människor
              som nu är arbetslösa har problem, som vi fick höra tidigare. Vi
              känner till synen på att få bidrag till försörjningen. De lär
              knappast ha råd att köpa skivor, böcker eller besöka de statliga
              museerna som tar avgift.
            </seg>
            <seg n="b43dd5e8">
              Grunden för ett kulturliv i Sverige handlar om att vi vill lägga
              resurser på att utveckla detta kulturliv. Det är den fråga som
              jag vill att kulturministern ska svara på. Vilka insatser avser
              kulturministern att göra för att stärka möjligheterna till sysselsättning
              i Sverige? Då menar jag inte att det är regeringens eller kulturministerns
              uppgift att se till att det finns personer som ur egen ficka bidrar.
              Vi vet bägge, precis som kulturministern sade, att det är den
              största insatsen. Den ambition som jag tycker att regeringen ska
              ha med kulturpolitiken är att se till att det finns arbetstillfällen
              i hela Sverige också på kulturområdet.
            </seg>
          </u>
          <note type="speaker" n="164cf208">
            Anf. 85 Kulturminister LENA ADELSOHN LILJEROTH (m):
          </note>
          <u who="lena_adelsohn_liljeroth_363786" xml:id="i-2c62c7546ccc90dc-21" n="7dd1c2a3">
            <seg n="67304057">
              Herr talman! Förvisso är det så att kulturen spelar en allt större
              roll. Det kan vi också se i vår egen statistik, och vi kan se
              det i den statistik som finns över hela Europa, det vill säga
              hur upplevelsesektorn växer trots en lågkonjunktur.
            </seg>
            <seg n="59507492">
              I den kulturutredning som kommer att resultera i en proposition
              till hösten, som Margareta Israelsson nämnde, talas det också
              om hur man kan få kulturen att spela en roll på flera områden.
              Vi talar exempelvis om turistsektorn och skolan, där vi redan
              gör stora satsningar. Vi talar också om hälso- och sjukvården,
              där kulturen kan spela en stor roll för att människor ska bli
              friska. Det händer mycket.
            </seg>
            <seg n="21fe3b08">
              Trots allt är det människors intresse för kultur som gör att
              kultursektorn kan växa sig stark. Då är det glädjande att se att
              det intresset håller i sig. På vissa museer är det betydligt fler
              människor som nu besöker utställningarna än det var på den tiden
              det var så kallad skattefinansierad entré. Entrén var inte fri
              utan det var skattebetalarna som bekostade den då.
            </seg>
          </u>
          <note n="eca19ff0">
            Barn- och ungdomspsykiatrin
          </note>
          <note type="speaker" n="83573aac">
            Anf. 86 TOBIAS KRANTZ (fp):
          </note>
          <u who="tobias_krantz_7ba907" xml:id="i-2c62c7546ccc90dc-22" n="df714deb">
            <seg n="e5161555">
              Herr talman! Den svenska barn- och ungdomspsykiatrin har under
              lång tid varit satt under mycket hård press. Köerna har ringlat
              sig långa till de psykiatriska mottagningarna.
            </seg>
            <seg n="d2baadca">
              Nu har regeringen gett besked i dag på morgonen om att väntetiderna
              i den svenska barn- och ungdomspsykiatrin ska förkortas. Det ska
              bli en skärpning av vårdgarantin just när det gäller barn- och
              ungdomspsykiatrin. Men socialministern vet att det är ingen riktig
              garanti om garantin inte infrias och det inte leder till några
              efterräkningar, effekter, för dem som inte ser till att uppfylla
              garantin.
            </seg>
            <seg n="86cee329">
              Vilka åtgärder tänker regeringen vidta, socialministern, för
              att se till att landstingen också nu infriar garantin och ser
              till att barn och ungdomar verkligen får vård, stöd och behandling
              inom 30 dagar?
            </seg>
          </u>
          <note type="speaker" n="b20ccd27">
            Anf. 87 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-4ce3baafeb703361-4" n="82fcf53d">
            <seg n="61854b7d">
              Herr talman! Jag är glad för intresset för frågan, som jag tror
              har utomordentligt stor betydelse.
            </seg>
            <seg n="a1df006d">
              Jag har tidigare beskrivit hur regeringen tänker sig att genom
              avtalet med Sveriges Kommuner och Landsting ge 214 miljoner kronor
              per år till organisationen. Ett led i vilket vi gör det är att
              vi har en överenskommelse om att pengar fördelas till de kommuner
              och landsting som gör de kraftansträngningar som leder till att
              väntetiderna kortas. Om man inte satsar från de lokala myndigheternas
              sida blir det heller inga pengar. De som gör ansträngningar, satsar
              på området och gör en egeninsats kommer också att få del av de
              pengar som regeringen anslår. På det sättet tror vi, precis som
              gäller för den kömiljard vi har infört tidigare, att vi kan få
              en morot som leder till de förbättringar som många barn och ungdomar
              behöver.
            </seg>
          </u>
          <note type="speaker" n="18d2f43d">
            Anf. 88 TOBIAS KRANTZ (fp):
          </note>
          <u who="tobias_krantz_7ba907" xml:id="i-2c62c7546ccc90dc-23" n="df714deb">
            <seg n="73f24f59">
              Herr talman! Jag ber att få tacka socialministern för beskedet.
              Det är egentligen en självklarhet att om det offentliga ställer
              ut en garanti och garantin inte uppfylls, måste de som har till
              uppgift att leverera tjänsten få efterräkningar. Annars är det
              ingen garanti. Jag välkomnar det beskedet.
            </seg>
            <seg n="6f3deca9">
              Tyvärr finns köerna i den svenska sjukvården generellt sett.
              Det är inte bara inom barn- och ungdomspsykiatrin. Precis som
              socialministern poängterade i sitt svar har regeringen vidtagit
              åtgärder för att korta köerna generellt sett.
            </seg>
            <seg n="5551c131">
              Vi från Folkpartiets sida har pekat på ytterligare åtgärder som
              behöver vidtas, exempelvis böter för de landsting som inte informerar
              om hur vårdgarantin i praktiken fungerar. Man har rätt att få
              behandling i ett annat landsting på hemlandstingets bekostnad
              om det egna landstinget faktiskt inte levererar en tjänst. Vi
              tycker också att det är rimligt att man får ekonomisk kompensation
              om en operation blir inställd i ett sent skede.
            </seg>
            <seg n="5e8a4c13">
              Vilka övriga åtgärder kan socialministern tänka sig för att korta
              köerna i den svenska sjukvården?
            </seg>
          </u>
          <note type="speaker" n="6f6861ca">
            Anf. 89 Socialminister GÖRAN HÄGGLUND (kd):
          </note>
          <u who="goran_hagglund_5ba377" xml:id="i-269eb059669d124a-0" n="82fcf53d" next="i-35675ca465cdc4ed-0">
            <seg n="aea44e74">
              Herr talman! Jag tycker att Tobias Krantz väljer ett par exempel
              som skulle kunna ha en verkan. Här finns också en utredning som
              håller på att se över dessa frågor. Den lär vi få tillfälle att
              komma tillbaka till.
            </seg>
            <seg n="b2a6cea9">
              Ett sätt som vi arbetar på när det gäller just barn- och ungdomspsykiatrin
              handlar om att förstärka arbetet med att ta fram modeller för
              andra att titta på.
            </seg>
            <seg n="d3b0a548">
              Genom ett tillskott från staten för att välja ut jag tror att
              6070 områden anmälde intresse, och Sveriges Kommuner och Landsting
              pekar ut 14 områden där vi ska göra sådana här extrasatsningar
              tror vi att vi kan få fram goda exempel.
            </seg>
            <seg n="f0c10329">
              På tal om goda exempel: Oerhört centralt är också detta med öppna
              jämförelser, alltså att vi mäter, värderar och sedan jämför resultaten
              av olika insatser just för att lära av dem som har framgångsrika
              metoder och för att kunna utmönstra metoder som inte ger den effekt
              som vi vill ska åstadkommas.
            </seg>
            <seg n="8d8d9869">
              Jag är väldigt glad över Tobias Krantz fråga i ett viktigt ämne.
            </seg>
          </u>
          <note n="e983d1b7">
            Anf. 90 FÖRSTE VICE TALMANNEN:
          </note>
          <u who="goran_hagglund_5ba377" xml:id="i-35675ca465cdc4ed-0" n="82fcf53d" prev="i-269eb059669d124a-0">
            <seg n="c34007b4">
              Tack för det! Vi har många fler talare på listan över dem som
              vill ställa frågor här i dag. Tyvärr är tiden slut för dagens
              frågestund, så jag ber att få tacka närvarande statsråd och ledamöter
              för dagens frågestund.
            </seg>
          </u>
          <note n="aed969ed">
            11 § (forts. från 9 §) Arbetsrätt (forts. AU7)
          </note>
          <note type="speaker" n="f24d2f68">
            Anf. 91 ULF HOLM (mp):
          </note>
          <u who="ulf_holm_74ae2f" xml:id="i-b7213787471e6658-2" n="c39b4cc9">
            <seg n="094483d0">
              Herr talman! I det här betänkandet från arbetsmarknadsutskottet
              finns motioner från två års behandling av frågor på området arbetsrätt.
              Det finns många intressanta frågor, men jag kommer att lyfta fram
              bara några intressanta områden som vi i Miljöpartiet gärna vill
              fokusera på och där vi anser att regeringen har misslyckats med
              den politik som man fört under den första hälften av den här mandatperioden.
            </seg>
            <seg n="948e1003">
              Vi brukar tala om den svenska modellen. Den svenska modellen
              är speciell såtillvida att det är arbetsmarknadens parter som
              sköter de flesta arbetsrättsliga frågorna, med kollektivavtalsmodellen
              i botten. Men vi får inte glömma att det i den riktiga botten
              så att säga finns väldigt mycket lagstiftning en garanti för att
              tryggheten på arbetsmarknaden ska vara generell. Man får inte
              glömma detta. Arbetsrätt är i mångt och mycket trygghet för de
              anställda, tyvärr beroende på att vi har en del mindre roliga
              minnen. Oseriösa företag har ju utnyttjat situationen, sin dominerande
              ställning och så vidare.
            </seg>
            <seg n="0fa09da2">
              Mot den bakgrunden är arbetsrätten i mångt och mycket en trygghetslagstiftning,
              och den har varit väldigt framgångsrik i Sverige. Jag brukar göra
              jämförelser med hur det ser ut i de andra europeiska länderna.
              Vi kan då se att det på den svenska arbetsmarknaden är väldigt
              få konflikter just därför att arbetsmarknadens parter själva tar
              hand om och löser de problem som finns specifikt i deras bransch
              eller på deras område detta i stället för att påkalla behovet
              av att vi lagstiftare stiftar en lag som ska gälla generellt på
              hela området.
            </seg>
            <seg n="4a7e291e">
              Det gjorde att vi år 2006 till exempel hade bara, tror jag, 18
              konflikter på den svenska arbetsmarknaden där det handlar om totalt
              3 600 avtal. Det är alltså en väldigt låg siffra när det gäller
              antalet konflikter. Vi har också väldigt få konfliktdagar i Sverige.
              Vi kan jämföra till exempel med Frankrike som ligger mycket högre
              än Sverige.
            </seg>
            <seg n="5ae1ef07">
              Att den svenska modellen med kollektivavtal tar hand om detta
              är en väldigt bra grund framför allt om man vill ha, och också
              ser positivt på, en strukturomvandling i samhället, något som
              ju kommer då och då.
            </seg>
            <seg n="6d9bfbfb">
              Fru talman! Det är väl ingen kioskvältare att vi i Miljöpartiet
              väldigt mycket bejakar denna strukturomvandling på arbetsmarknaden,
              inte minst när det gäller vad vi nu ser att vi går från ett samhälle
              som släpper ut väldigt mycket klimatgaser och där vi vill ha en
              strukturomvandling till ett samhälle där vi inte skitar ned miljön
              och där vi ordentligt får ned klimatutsläppen.
            </seg>
            <seg n="c6181b79">
              Det kommer att innebära att vissa företag får slå igen, och det
              kommer att innebära att vissa industrigrenar inte klarar den omställning
              som krävs. Men det ger också möjligheter för nya företag att växa
              fram. De så kallade miljöteknikföretagen kan få en otrolig skjuts.
              Därför är det viktigt att vi ligger väl framme inom denna sektor.
            </seg>
            <seg n="1fd93291">
              Vid en strukturomvandling är det väldigt viktigt att ha en arbetsrätt
              som ger arbetstagarna på arbetsmarknaden ett skydd så att de inte
              faller bort från arbetsmarknaden och för att de ska ha en trygghet.
              Där kommer vi också in på a-kassereglerna, men detta ska jag inte
              närmare utveckla här eftersom det inte direkt rör arbetsrätten.
            </seg>
            <seg n="a688368b">
              Vidare vet vi att den svenska modellen nu är satt under press.
              Flera gånger har vi i denna kammare debatterat Lavalutredningen
              det vill säga utstationeringen, vilka regler som ska gälla för
              företag och arbetare som jobbar i andra länder. Det regelverk
              som för närmare tio år sedan infördes av EU var tänkt att vara
              en minimilagstiftning. Men nu har det av EG-domstolen i stället
              tolkats som ett tak, vilket försvårar hela tankesättet kring vilka
              regler som ska gälla.
            </seg>
            <seg n="780d9b2d">
              Där menar vi att den svenska modellen är satt under press från
              EU, från EG-domstolen. Det måste vi hantera i den svenska lagstiftningen.
              Det gäller också att ta initiativ till att förändra det regelverk
              som finns på EU-nivå allt från socialt protokoll till det nya
              Lissabonfördraget och till att ändra i själva utstationeringsdirektivet
              för att få bort de mindre bra delarna i direktivet.
            </seg>
            <seg n="003e5c23">
              Vi kan konstatera att den borgerliga regeringen i det avseendet
              har varit väldigt senfärdig. Ja, man har till och med försvårat
              för Sverige att ligga i framkanten och att ta initiativ och se
              till att EU:s regelverk ifrågasätts. Det räcker inte att bara
              säga: Ja, vi får väl se över det här. Sedan får vi se vad vi ska
              göra.
            </seg>
            <seg n="84fd4e7a">
              Man har konsekvent vägrat att med de andra regeringscheferna
              ta upp frågan om att vi måste säkerställa fackliga rättigheter
              i EU. Om vi vill ha en fri arbetsmarknad och fri rörlighet inom
              EU måste vi också kunna ha fackliga företrädare och fackliga rörelser
              i hela EU-området. Ibland måste man då lyfta fram de frågorna.
              Det handlar ju inte bara om den svenska modellen och om Sverige.
              Det här är minst lika infekterat i några andra länder, till exempel
              i Tyskland och Danmark där arbetssättet liknar det vi i Sverige
              har. Därför är det ett svek att den svenska regeringen inte vill
              lyfta fram de här frågorna. Man menar: Det blir kanske inte som
              vi vill, så vi får nog göra som de andra vill.
            </seg>
            <seg n="c96613d8">
              Detta duger inte! En aktiv svensk EU-politik innebär att man
              tar initiativ, att man väcker frågor och bearbetar och jobbar
              med detta flera år i förväg för att längre fram kunna inhösta
              framgångar när det gäller att påverka hela den svenska EU-lagstiftningen.
              Det är ett svek från den borgerliga regeringen att inte agera
              i den frågan.
            </seg>
            <seg n="808c5f0f">
              Ett första steg som regeringen i Sverige skulle kunna ta i fråga
              om den svenska lagstiftningen är givetvis att ratificera ILO-konventionen
              94 som skulle kunna vara ett stöd till exempel när det gäller
              offentlig upphandling och också när det gäller att säkerställa
              klausuler som garanterar arbetstagares löner, arbetstider och
              andra villkor som inte är mindre förmånliga än vad som finns i
              kollektivavtalen.
            </seg>
            <seg n="0e8f5bc1">
              Syftet här är naturligtvis att skydda arbetstagaren och att motverka
              social dumpning en social dumpning som vi kan se blir effekten
              av Lavalmålet om ingenting görs. Därför vore det naturligt att
              ratificera ILO-konventionen 94. Men den borgerliga majoriteten
              i denna kammare säger av någon obegriplig anledning nej till det.
              Men vi vet ju att flera länder i EU redan har ratificerat ILO-konventionen,
              och i några länder funderar man på att göra det.
            </seg>
            <seg n="c5ec4696">
              Varför kan vi i Sverige då inte ratificera ILO-konventionen?
              Den borgerliga majoriteten säger: Nej, det är nog inte aktuellt
              nu. Det fanns en utredning. Vi får se.
            </seg>
            <seg n="fe26fb07">
              Sådant duger inte! Man måste agera nu .
            </seg>
            <seg n="09afb851">
              Säger man att man ska försvara den svenska modellen måste man
              också göra det och ibland våga fatta beslut. Den borgerliga regeringen
              vågar inte det.
            </seg>
            <seg n="3f728456">
              Fru talman! De senaste två åren har vi sett att anställningstryggheten
              har minskat på den svenska arbetsmarknaden. Det fanns tidigare
              förslag från den socialdemokratiska regeringen tillsammans med
              Vänstern och Miljöpartiet om tryggare anställningsvillkor för
              att säkerställa visstidsanställningar. Som det är i dag efter
              försämringar från den borgerliga regeringen kan man stapla olika
              anställningsformer på varandra i en jäkla hög om fru talmannen
              ursäktar uttrycket som inte är rimligt. Vi måste se till att vi
              stärker de fasta anställningarna så att de blir normen. Sedan
              ska det givetvis finnas provanställning och så vidare. Men det
              måste finnas en enkelhet i den svenska lagstiftningen på detta
              område, och det har den borgerliga regeringen förstört.
            </seg>
            <seg n="65cace5c">
              Fru talman! Rätten till heltid är också en väldigt viktig fråga
              där den borgerliga regeringen har misslyckats. I dag är det närmare
              en miljon människor som jobbar deltid, frivilligt några, ofrivilligt
              några. Det är just de som är ofrivilligt deltidsanställda som
              vi måste göra något åt. Det finns förslag om hur man skulle kunna
              gå vidare.
            </seg>
            <seg n="87cc9a61">
              Enligt Arbetsförmedlingen var nära 40 000 personer deltidsarbetslösa
              bara i januari i år. Framför allt är detta en kvinnofråga, för
              det är framför allt kvinnor som jobbar deltid. Statistik visar
              att 75 procent av de deltidsarbetande är kvinnor. Av kvinnor utan
              barn jobbar 30 procent deltid. Motsvarande siffra för män är bara
              12 procent. Av kvinnor med barn jobbar 37 procent deltid, medan
              motsvarande siffra för män är 6 procent. 41 procent av arbetande
              kvinnor med barn yngre än 8 år arbetar deltid. Motsvarande siffra
              för män är 6 procent. Ofrivillig deltidsarbetslöshet är ett strukturellt
              problem. Den är koncentrerad inom områden med kvinnodominerade
              yrken som handeln och skolan. Det är inte bara det att deltid
              är otryggt, utan det är också svårt att försörja sig på en så
              låg lön. Det ger också en svagare förankring i arbetslivet.
            </seg>
            <seg n="9fda8069">
              En viktig fråga gäller inflytandet över arbetstiden. Vi vet från
              undersökningar att det som är sämst på en arbetsplats är att man
              inte kan påverka den egna arbetstiden. Det gör att ohälsofaktorerna
              ökar markant. Det innebär att stressen ökar. Det visar alla undersökningar.
              och då måste man ta itu med det. Alla arbetstagare ska få ett
              ökat inflytande över arbetstiden. Där skulle man kunna ta steg,
              menar vi i Miljöpartiet. Det finns utredningsförslag som snart
              är fem sex år gamla men som man skulle kunna plocka fram för att
              göra någonting åt detta. Vi tror att det är väldigt viktigt.
            </seg>
          </u>
          <note n="6ea9b1b7">
            Fru talman! Med detta yrkar jag bifall till några reservationer,
            reservation 6 under punkt 8 om ILO-konventionen från 1994, reservation
            17 under punkt 23 om rätt till heltid och reservation 19 under
            punkt 25 om inflytande över arbetstiden. Jag står givetvis bakom
            övriga reservationer från Miljöpartiet, men för tids vinning,
            som det brukar heta, yrkar jag bifall endast till dessa.
          </note>
          <note type="speaker" n="75baff35">
            Anf. 92 JAN ERICSON (m):
          </note>
          <u who="jan_ericson_48d259" xml:id="i-c913c95620be4fa4-7" n="34e2cf14">
            <seg n="b3d7929c">
              Fru talman! I Sverige har vi sedan länge en modell där villkoren
              på arbetsmarknaden i allt väsentligt regleras i kollektivavtal
              mellan arbetsmarknadens parter. Den grundläggande lagstiftning
              som finns får dessutom oftast avtalas bort och ersättas med andra
              regler om parterna är överens om detta. Vi brukar kalla detta
              för den svenska modellen.
            </seg>
            <seg n="88820ac8">
              På detta sätt har Sverige lämnat över makten över stora delar
              av arbetsmarknadslagstiftningen från lagstiftaren till arbetsmarknadens
              parter. De avtal som träffas påverkar även oorganiserade arbetstagare
              och arbetsgivare. Detta ställer stora krav på ansvarstagande från
              parterna så att den makt man förfogar över inte missbrukas. För
              det mesta tar också parterna detta ansvar. Enskilda händelser
              som kan upplevas som bristande ansvarstagande får inte skymma
              det faktum att systemet oftast fungerar ganska bra.
            </seg>
            <seg n="e43ac83f">
              De flesta arbetstagare och de lite större arbetsgivarna ser mest
              fördelar med ett system med kollektivavtal med normalt tillhörande
              fredsplikt. Däremot upplever en del mindre företag och enskilda
              oorganiserade arbetstagare problem med kollektivavtalssystemet,
              kanske främst för att detta från början anpassats efter de lite
              större arbetsplatsernas förutsättningar.
            </seg>
            <seg n="b7786012">
              Visst finns det alltså kritik mot dagens system, och kollektivavtalen
              må ha sina brister. Men det är samtidigt svårt att hitta ett system
              som skulle fungera bättre. Det var därför vi moderater gick till
              val på att behålla kollektivavtalsmodellen som huvudprincip för
              den svenska arbetsmarknaden. Och detta vallöfte tänker vi försöka
              hålla.
            </seg>
            <seg n="57506f0b">
              Det är ett faktum att vi har få konfliktdagar på den svenska
              arbetsmarknaden jämfört med många andra länder, även om man inte
              kan se av statistiken hur ofta det förekommer hot om konfliktåtgärder
              som sedan inte verkställs. De flesta fackliga organisationer visar
              stor återhållsamhet med konfliktvapnet, och bara ett fåtal använder
              detta för att tvinga fram kollektivavtal på arbetsplatser där
              man inte har några medlemmar. Vi moderater hoppas att parterna
              själva ska ta sitt ansvar och använda konfliktvapnet på ett sätt
              som gör att man inte hotar organisationernas legitimitet hos allmänheten.
              Det är viktigt att alla tar sitt ansvar för att bevara förtroendet
              för den svenska modellen.
            </seg>
            <seg n="9df5154d">
              Från alliansens sida gläder vi oss särskilt åt att parterna på
              arbetsmarknaden just nu förhandlar om ett nytt huvudavtal, där
              bland annat grundläggande frågor kring stridsåtgärder, omställning
              i samband med neddragningar och liknande diskuteras.
            </seg>
            <seg n="5c1a3241">
              Fru talman! Arbetsmarknadsutskottet har hittills under mandatperioden
              vid ett flertal olika tillfällen träffat företrädare för alla
              de stora fackliga centralorganisationerna och även företrädare
              för näringslivet. Alla har de varit eniga om att kollektivavtalsreglering
              är att föredra framför en detaljerad lagstiftning.
            </seg>
            <seg n="e0077f85">
              Samtliga svenska partier säger sig också värna grunden för den
              svenska modellen, där utgångspunkten är att reglering av villkoren
              på svensk arbetsmarknad i huvudsak bör ske genom kollektivavtal
              och inte genom lag.
            </seg>
            <seg n="b3e0f266">
              Arbetsmarknadsutskottet har trots detta tvingats behandla inte
              mindre än 190 motionsyrkanden inom arbetsrättens område, och den
              absolut övervägande delen kommer från Socialdemokraterna och Vänsterpartiet.
              Det stora antalet motioner är uppseendeväckande med tanke på att
              även dessa två partier säger sig värna kollektivavtalsmodellen.
              Socialdemokraterna och Vänsterpartiet verkar hysa allvarlig misstro
              mot förmågan hos arbetsmarknadens parter att lösa problem avtalsvägen.
            </seg>
            <seg n="04eef427">
              I dagsläget är det uppenbart att det är alliansen som mest konsekvent
              värnar den svenska modellen på arbetsmarknaden. Oppositionen kan
              inte låta bli frestelsen att försöka lagstifta om detaljerna på
              svensk arbetsmarknad. Oppositionens 25 reservationer i detta betänkande
              är ett tydligt bevis på detta.
            </seg>
            <seg n="25eae681">
              Majoriteten i utskottet avstyrker samtliga motionsyrkanden, men
              inte för att alla förslag i sig är ointressanta eller för att
              problembeskrivningen alltid är felaktig. Tvärtom finns det motioner
              som belyser viktiga frågor, men majoriteten anser att de flesta
              av de frågor motionerna avser med fördel kan regleras avtalsvägen
              mellan arbetsmarknadens parter. Om vi skulle börja detaljreglera
              arbetsmarknaden ännu mer skulle det sannolikt i en förlängning
              innebära ett hot mot hela den svenska modellen med branschvis
              anpassad avtalsreglering.
            </seg>
            <seg n="341d0423">
              Fru talman! Jag ska kort kommentera några av motionerna och reservationerna.
              Låt mig först nämna Lavalmålet, som har tagits upp i tidigare
              anföranden. Det är lätt att konstatera de interna problem som
              detta har skapat inom socialdemokratin. Ingen inom Socialdemokraterna
              verkar i dag veta vilken linje partiet egentligen har, och det
              märks tydligt bland de spretiga s-motionerna i frågan. Från alliansens
              sida är linjen klar vårt mål är att finna en väg för att behålla
              den svenska modellen på arbetsmarknaden utan att detta strider
              mot EG-rätten. Det finns nu ett utredningsförslag om detta, som
              just nu är ute på remiss. När remissvaren utvärderats kommer regeringen
              att återkomma med ett förslag till lösning.
            </seg>
            <seg n="3c95c7f4">
              Vad gäller ILO-konventionen från 1994 hade Socialdemokraterna
              tolv år på sig att ratificera denna. Nu har det helt plötsligt
              blivit bråttom.
            </seg>
            <seg n="12144f22">
              Det är viktigt att känna till att frågan inte är helt okomplicerad
              och att såväl ILO som EU uppmärksammat att deras respektive regelverk
              delvis kan strida mot varandra. Det är mycket klokt av Sverige
              att avvakta tills dessa oklarheter är utredda.
            </seg>
            <seg n="c260f1d0">
              När det gäller de 18 motionerna från Socialdemokraterna och Vänsterpartiet
              som rör avskaffandet av undantagen från turordningsreglerna avvisar
              utskottet givetvis dessa. Vi vill värna om dagens viktiga möjlighet
              för de minsta företagen att undanta två personer från turordningsreglerna
              vid nedskärningar. Detta kan vara avgörande för att rädda företagens
              överlevnad och trygga jobben, inte minst i de tider vi nu går
              igenom. Jag vill också påpeka att vid flertalet av de uppsägningar
              som nu görs runt om i landet tillämpas avtalsturlistor. Det innebär
              att parterna tillsammans hanterar de undantag som krävs för att
              företaget ska kunna fungera även efter uppsägningarna.
            </seg>
            <seg n="2cd97ba2">
              Tvåpersonersundantaget tillämpas främst på små arbetsplatser
              och har visat sig vara av stor betydelse i de fall där det inte
              finns någon facklig organisation att förhandla med. För det fall
              att reglerna skulle missbrukas finns det möjlighet att rättsligt
              pröva en uppsägning som kan misstänkas stå i strid med till exempel
              diskrimineringslagstiftningen eller på annat sätt strider mot
              god sed på arbetsmarknaden.
            </seg>
            <seg n="1c87bbcf">
              När det sedan gäller de 27 motionerna från de tre oppositionspartierna
              om lagstiftning om rätt till heltid kan jag konstatera att inget
              av de tre oppositionspartierna följer upp dessa tydliga motionskrav
              i form av reservationer. I stället väljer man nu att hänskjuta
              frågan till arbetsmarknadens parter för reglering avtalsvägen.
            </seg>
            <seg n="bbc863a5">
              Socialdemokraterna i arbetsmarknadsutskottet kör därmed över
              sin egen partiledare, som i en stor partimotion krävt just lagstiftning
              om rätt till heltid. Mona Sahlin har också vid flera tillfällen
              i medierna framfört sådana krav. Socialdemokraternas nya ställningstagande
              är något förvånande, inte minst med tanke på hur det lät i denna
              kammare så sent som i debatten den 23 april 2007 när denna fråga
              senast debatterades. Jag deltog även då i debatten och minns tydligt
              de hårda ord som fälldes om regeringen som inte ville lagstifta
              om rätt till heltid. Jag minns också hur jag invände att inte
              ens de fackliga organisationerna alltid tycker att en lag om rätt
              till heltid är en bra idé, eftersom de inser att det helt enkelt
              skulle öka arbetslösheten bland medlemmarna. Jag konstaterar nöjt
              att oppositionen nu börjar lyssna på de argument som både facket
              och alliansen tidigare framfört. Det är utmärkt.
            </seg>
            <seg n="3b703fdf">
              Moderaternas linje är att heltid bör vara utgångspunkten när
              man anställer. Och vi anser att moderata politiker i kommuner
              och landsting ska driva på för att den offentliga sektorn ska
              vara ett föredöme när det gäller att erbjuda heltidsanställningar.
              Men en lagstiftning skulle som sagt inte skapa några nya jobb
              utan snarare ta bort en del av de jobb som redan finns. Det känns
              inte som någon bra väg, särskilt inte i dagens konjunkturläge.
              Sverige vinner inget på att göra deltidsarbetande människor arbetslösa.
            </seg>
            <seg n="8eb268dd">
              Jag vill också bemöta Torbjörn Björlund, som i sitt anförande
              påstod att deltidsarbetslösheten ökat. Detta är fel. Den officiella
              statistiken visar tvärtom att deltidsarbetslösheten minskat sedan
              regeringen tillträdde. Bara från januari 2008 till januari 2009
              minskade antalet registrerade deltidsarbetslösa från 50 000 till
              39 000 personer.
            </seg>
            <seg n="0cb70a94">
              Ett antal motioner behandlar frågan om tidsbegränsade anställningar.
              I en av de få gemensamma reservationerna säger de tre oppositionspartierna
              att den ökande andelen visstidsanställningar är ett problem. Jag
              kan konstatera att LO i sin rapport Anställningsformer år 2008
              redovisar att andelen visstidsanställda aldrig har varit så låg
              i Sverige som just 2008. Påståendet från oppositionen att visstidsanställningarna
              ökar är alltså inte korrekt.
            </seg>
            <seg n="aad9b3f8">
              Vi vet också att visstidsanställningar ofta kan vara en väg in
              på arbetsmarknaden, inte minst för ungdomar, och att många företag
              gynnas av att kunna anställa extra vid behov. Och vi vet att företag
              som växer anställer fler. Visstidsanställningar har därför en
              viktig funktion på den svenska arbetsmarknaden och bör inte motarbetas
              genom lagstiftning.
            </seg>
            <seg n="25bc9ed2">
              Det finns också ett antal motioner som berör omställningsavtalen
              på svensk arbetsmarknad. Över två miljoner av de tre fackliga
              huvudorganisationernas medlemmar omfattas i dag av sådana avtal.
              Dessa avtal är mycket värdefulla för löntagarna i den situation
              som just nu råder på arbetsmarknaden, och omställningsavtalen
              kompletterar Arbetsförmedlingens åtgärder på ett utmärkt sätt.
              Omställningsavtalen har visat sig hjälpa många som varslats till
              ett nytt arbete. Avtalen bygger just på att arbetsmarknadens parter
              kompletterar samhällets stöd. Omställningsavtalen är, som jag
              redan tidigare nämnt, föremål för diskussioner mellan parterna
              i samband med förhandlingarna om nytt huvudavtal. Det skulle kännas
              väldigt märkligt om vi som lagstiftare, vid sidan av de statliga
              åtgärderna via arbetsmarknadspolitiken, också skulle lägga oss
              i parternas avtalsreglering av omställningsavtalen.
            </seg>
            <seg n="a5b88baa">
              Fru talman! Det är uppseendeväckande hur splittrad oppositionen
              är när det gäller arbetsrättsfrågorna och värnandet om den svenska
              modellen en central fråga för den svenska arbetsmarknaden.
            </seg>
            <seg n="c58e0f6f">
              Av de 25 reservationerna är det endast 7 som är gemensamma för
              de tre oppositionspartierna. I de övriga 18 är splittringen inom
              oppositionen total. Vänsterpartiet utmärker sig genom att stå
              för 14 egna reservationer och driver uppenbarligen sina frågor
              helt utan stöd från sina tilltänkta regeringskamrater. Miljöpartiet
              däremot ligger uppenbarligen närmare alliansen i flera frågor,
              bland annat när det gäller synen på undantag i turordningsreglerna.
            </seg>
            <seg n="a02d0ccb">
              Hur kan de tre oppositionspartierna göra anspråk på att vilja
              styra Sverige tillsammans när de har så olika syn på en så central
              fråga som innebörden av den svenska modellen? Inte ens i en tid
              av djup lågkonjunktur och global finanskris klarar de att enas
              om vilken tilltro de kan sätta till parternas möjligheter att
              avtalsvägen reglera villkoren på svensk arbetsmarknad. Jag kan
              konstatera att oppositionen i Sveriges riksdag är mycket spretig.
              Mot denna står, som vanligt höll jag på att säga, en enad allians.
            </seg>
            <seg n="5498f16b">
              Fru talman! Avslutningsvis föreslår majoriteten i utskottet kammaren
              att avvisa samtliga motioner, inte för att alla förslag är ointressanta
              eller för att problembeskrivningen alltid är felaktig. Arbetsrättsliga
              reformer bör däremot i första hand genomföras efter förhandlingar
              mellan parterna, och riksdagen bör vara restriktiv med ny lagstiftning.
            </seg>
            <seg n="a2d62012">
              I den mån arbetsrättsliga lagar behöver korrigeras, avskaffas
              eller tillföras bör det avgöras av Sveriges riksdag efter samråd
              med arbetsmarknadens parter.
            </seg>
            <seg n="b84699cf">
              Till skillnad från oppositionen tänker alliansen tydligt värna
              den svenska modellen på arbetsmarknaden.
            </seg>
          </u>
          <note n="ef061337">
            Jag yrkar därför bifall till utskottets förslag i betänkandet
            och avslag på samtliga motioner.
          </note>
          <note type="speaker" n="48e3fff2">
            Anf. 93 LARS LILJA (s) replik:
          </note>
          <u who="lars_lilja_880e89" xml:id="i-3312110ddd62e4a0-1" n="b4b4087e">
            <seg n="771d8391">
              Fru talman! Jan Ericson pratar om splittring. Jag måste säga
              att jag nog inte har läst samma reservationer och samma text som
              Jan Ericson. Det finns väl få frågor där vi är så eniga inom socialdemokratin
              som i frågan om hur vi ska hantera Lavalmålet. När det gäller
              diskussionen om heltid uppmanar jag Jan Ericson att läsa reservation
              17 lite noggrannare och se vad som står där.
            </seg>
            <seg n="262ab9b4">
              Jan Ericson är oroad över att vi har så få gemensamma reservationer.
              Jag kan bara påminna Jan Ericson om att våren 2006, före valet,
              kunde inte den så kallade alliansen presentera en gemensam reservation
              i finansutskottet när det gällde statens budget. Då tycker jag
              att vi pratar om allvarlig splittring.
            </seg>
            <seg n="50ec06f1">
              Hösten 2008 lyckades irländska bönder förgifta sina grisar genom
              att ge dem dåligt foder. Det ledde till att de stackars bönderna
              naturligtvis blev utan inkomster. De stackars grisarna fick sannolikt
              en något tidigare hädanfärd än vad som var planerat och slapp
              hamna i vår ärtsoppa. Det här var en fråga som den irländske statschefen
              tog upp vid Europeiska rådets möte i december som ett stort problem
              för Irland och som en viktig fråga för de irländska bönderna.
            </seg>
            <seg n="3977de4c">
              Sveriges statsminister vägrar att vid något tillfälle ta upp
              arbetstagarnas rättigheter i Europeiska rådet. Hur prioriterar
              och hur tänker den svenska regeringen när det gäller att på allvar
              försvara svenska och europeiska löntagares rättigheter i Europa?
            </seg>
          </u>
          <note type="speaker" n="56a80dbf">
            Anf. 94 JAN ERICSON (m) replik:
          </note>
          <u who="jan_ericson_48d259" xml:id="i-c913c95620be4fa4-8" n="34e2cf14">
            <seg n="57bd2f93">
              Fru talman! Jag kan konstatera att när det gäller frågan om synen
              på Laval och på EU-regleringen finns det en väldigt tydlig spricka
              inom oppositionen. Vänsterpartiet stöder uttryckligen regeringens
              linje att inte begära omförhandlingar om utstationeringsdirektivet
              medan Socialdemokraterna och Miljöpartiet vill detta. Hur man
              kan påstå att ni är eniga i denna fråga har jag svårt att se.
              Ni har helt olika syn på hur man ska hantera den.
            </seg>
            <seg n="60783830">
              Jag är inte det minsta oroad över att ni har så få gemensamma
              reservationer. Jag är tvärtom mycket nöjd över detta, måste jag
              erkänna.
            </seg>
          </u>
          <note type="speaker" n="8494059f">
            Anf. 95 LARS LILJA (s) replik:
          </note>
          <u who="lars_lilja_880e89" xml:id="i-3312110ddd62e4a0-2" n="b4b4087e">
            <seg n="dcd3b88c">
              Fru talman! Jan Ericson säger att man inte ska behöva oroa sig
              för att Moderaterna inte ska stå upp för den svenska modellen.
            </seg>
            <seg n="f5458709">
              Europaparlamentets sysselsättningsutskott har med bred majoritet
              ställt sig bakom en rapport från den socialdemokratiske ledamoten
              Jan Andersson. Man vill att EU ska anta ett socialt protokoll
              som ska klargöra balansen mellan den fria rörligheten och strejkrätten
              och rätten att teckna kollektivavtal. Man vill också att utstationeringsdirektivet
              revideras så att en likabehandling av löntagare ska kunna ske
              i Europa. Det är samma krav som Europafacket har framfört. Man
              tycker också att det är viktigt och alldeles självklart att ILO-konventionen
              ska stå över EG-rätten. Detta är en mycket viktig fråga. Man var
              nästan enig i utskottet; jag tror att det var 35 som röstade för,
              5 som avstod och ingen som röstade emot.
            </seg>
            <seg n="0fd32dfe">
              Kommentaren från Moderaterna efter omröstningen var följande.
              Jag citerar Charlotte Cederschiöld: Sen tillkommer onödigt arbete
              som det Jan Andersson orsakat genom att i en initiativrapport
              ifrågasätta hela utstationeringsdirektivet, inkl. EG-domarna på
              området, däribland den berömda Laval-domen. När man läst hans
              skogstokiga dokument undrar man om (s) verkligen klarar att vara
              med i EU. Men det kan kanske ses som en jobbansökan hos facket?
            </seg>
            <seg n="4bf11ebd">
              Upplys mig, Jan Ericson! Var står Moderaterna i denna fråga?
              Kan vi lita på att den moderata regeringen verkligen försvarar
              arbetstagarnas rättigheter i EU-sammanhang framöver?
            </seg>
          </u>
          <note type="speaker" n="fba3f55a">
            Anf. 96 JAN ERICSON (m) replik:
          </note>
          <u who="jan_ericson_48d259" xml:id="i-c913c95620be4fa4-9" n="34e2cf14">
            <seg n="590ee397">
              Fru talman! Hur regeringen har hanterat Lavalmålet, med vilken
              snabbhet man tillsatte utredningen och hur man målmedvetet försöker
              föra denna fråga i mål där målet är att vi ska kunna behålla den
              svenska modellen och kollektivavtalsmodellen utan att det strider
              mot EG-rätten är ett bra bevis på att regeringen tar denna fråga
              på allvar. Det har vi också hört från ministern vid upprepade
              tillfällen.
            </seg>
            <seg n="37302adb">
              Vad gäller utstationeringsdirektivet vill jag påminna om att
              det finns en ganska stor olikhet i synen på detta direktiv från
              olika länder inom EU. En del vill skärpa det, andra vill luckra
              upp det. Problemet är att om man vänder på denna sten vet vi inte
              var det slutar. Det kan mycket väl bli en helt annan lösning än
              den vi har i dag, en lösning som är sämre för de svenska löntagarna.
              Jag tycker därför att man ska vara lite försiktig när man kräver
              sådana här revideringar. Det är inte säkert att de går åt det
              håll som vi i Sverige vill.
            </seg>
            <seg n="9be82b8e">
              När det gäller ILO-konventionen hade Socialdemokraterna, precis
              som jag sade i mitt anförande, tolv år på sig att ratificera den.
              Man gjorde inte det. Nu när vi har en alliansregering är det plötsligt
              bråttom att agera och göra det som ni inte förmådde på tolv år.
              Men precis som jag varnade för i mitt anförande finns det saker
              som strider mot varandra i dessa två regelverk. Det kan vara klokt
              att först klara ut dessa frågor, kanske på EU-nivå, innan Sverige
              sticker ut hakan och agerar i frågan.
            </seg>
          </u>
          <note type="speaker" n="cec5f7b9">
            Anf. 97 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-19fe0ad2b3334f27-0" n="0cc54a4d">
            <seg n="b9f764aa">
              Fru talman! När man lyssnar på Jan Ericson blir man lite förvånad
              över att han slår sig för bröstet för att allt är så bra. Jan
              Ericson var inne på detta med ansvarstagande parter och att man
              på något sätt har sett till att detta skulle skötas av arbetsmarknadens
              parter själva.
            </seg>
            <seg n="6637313e">
              En av de första saker som regeringen gjorde var att attackera
              a-kassan. Ska man ha en balans på arbetsmarknaden måste parterna
              vara något så när jämnstarka. Att genom politiska beslut försvaga
              den ena parten är inte att ta ansvar för den svenska modellen.
              Det är märkligt att man inte ser det själv. Man beskyller oss
              för att ta politiska beslut som tar ansvar från parterna när man
              själv har gjort det från första början. Det skapar en tydlig obalans
              som består. Det är därför man diskuterar dessa saker. Om det inte
              går att balansera upp det på arbetsmarknaden mellan två jämnstarka
              parter blir det lagstiftning. Det har vi varit tydliga med och
              det sade jag i talarstolen också. Löser det sig inte är vi beredda
              att ta lagstiftningsvägen när det gäller till exempel heltidsfrågorna.
            </seg>
            <seg n="1c6abad3">
              Att man gynnar ovissa anställningar tidsbegränsade anställningar
              och sådana som är osäkra för de anställda är också ett politiskt
              beslut som påverkar maktbalansen mellan parterna på arbetsmarknaden.
              Det är ett beslut som regeringen har tagit.
            </seg>
            <seg n="41a461e6">
              Det är symtomatiskt för regeringen att man tar dessa beslut utan
              att erkänna att man stör jämvikten på arbetsmarknaden. Man ser
              det inte detta utan tycker att det är något som är naturligt.
            </seg>
            <seg n="41a4086c">
              När det gäller deltidsanställningarna publicerades en undersökning
              från Arbetsförmedlingen i DN i förra veckan som visade att deltidsanställningarna
              ökar. Det går att kontrollera om Jan Ericson ifrågasätter den
              uppgiften.
            </seg>
          </u>
          <note type="speaker" n="e3366607">
            Anf. 98 JAN ERICSON (m) replik:
          </note>
          <u who="jan_ericson_48d259" xml:id="i-c913c95620be4fa4-10" n="34e2cf14">
            <seg n="80fbd3f6">
              Fru talman! Jag ska inte gå i fällan och börja diskutera a-kassan,
              för det har vi gjort så många gånger här i kammaren och det kommer
              säkert ytterligare tillfällen till det. Jag håller mig till ämnet
              för dagen och det är arbetsrätt.
            </seg>
            <seg n="a9a23900">
              Det låter lite märkligt. Å ena sidan har alliansregeringen försvagat
              fackets ställning genom sin elaka politik så att facket inte längre
              har någon möjlighet att förhandla fram rimliga villkor. Å andra
              sidan backar oppositionen och säger att man inte längre har något
              krav på rätten till heltid eftersom man nu tror att parterna tillsammans
              ska kunna lösa detta avtalsvägen. Jag förstår inte riktigt resonemanget
              eller logiken i det. Jag har därför inga ytterligare kommentarer
              till det.
            </seg>
          </u>
          <note type="speaker" n="46b0b1e5">
            Anf. 99 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-19fe0ad2b3334f27-1" n="0cc54a4d">
            <seg n="b20b0268">
              Fru talman! Man får pröva sig fram. Risken är dock att man inte
              kommer fram till något eftersom man inte har en jämvikt mellan
              parterna på arbetsmarknaden. Då är vi beredda att ta ett politiskt
              beslut för att få igenom detta.
            </seg>
            <seg n="d0f268f5">
              Jan Ericson var inne på att offentliga sektorn skulle kunna vara
              ett slags föregångare. Ett antal moderata kommunpolitiker ska
              tydligen försöka jobba för att få heltid för offentliganställda.
              Frågan är om man genom politiska beslut drar undan också den möjligheten
              eftersom ekonomin i kommunerna kommer att försämras. Det finns
              ingen möjlighet att få det att fungera med vikande skatteunderlag
              och högre arbetslöshet. Det finns en helhet i det här som gör
              att man måste titta på olika saker som skapar förutsättningar
              för parterna att komma överens. Det finns en koppling där.
            </seg>
            <seg n="d945101c">
              Det mest oroväckande är visstidsanställningarna. Man skapar en
              otrygghet, en osäker arbetsmarknad och osäkra situationer på arbetsplatser.
              Det i sin tur skapar tystnad och arbetstagare som inte vågar vara
              med och utveckla sina arbetsplatser. Det är ett av de största
              problemen vi har i dag. Vi får en arbetsmarknad där facket och
              de anställda som borde ha viss makt inte får det. Det är definitivt
              en sådan ska som uppstår genom politiska beslut.
            </seg>
            <seg n="9d31e791">
              Vad gäller styrkebalansen skapar man ett godtycke vi kan gå in
              på LAS en annan gång där arbetsgivarna får ett övertag gentemot
              arbetstagarna och de fackliga organisationerna. Det är anmärkningsvärt,
              men man erkänner det inte från regeringens och majoritetens sida.
              De ovissa anställningarna är en faktor som skapar stor obalans
              mellan arbetsgivare och arbetstagare.
            </seg>
            <seg n="b20d7e6a">
              Det måste vara regeringens uppgift att vara med och skapa en
              balans så att parterna kan göra det som de förväntas göra.
            </seg>
          </u>
          <note type="speaker" n="1e484d25">
            Anf. 100 JAN ERICSON (m) replik:
          </note>
          <u who="jan_ericson_48d259" xml:id="i-c913c95620be4fa4-11" n="34e2cf14">
            <seg n="fa9634e0">
              Fru talman! Torbjörn Björlund upprepar att han vill ge parterna
              chansen att förhandla fram lösningar som skapar fler heltidstjänster.
              Påståendet i början om att facket skulle ha blivit maktlöst och
              avlövat av alliansregeringen låter därför inte riktigt logiskt.
            </seg>
            <seg n="4d5a89ce">
              Torbjörn Björlund verkar snarare tro att fackets möjlighet att
              lösa detta är större i dag än under den period när det var socialdemokratiskt
              styre i Sverige eftersom han backar från kravet på lagstiftning
              och tror att parterna ska lösa det själva.
            </seg>
            <seg n="4e6ae0c0">
              Det kanske snarare är så att alliansens tydliga linje i dessa
              frågor, där vi säger att vi inte ska pilla med lagstiftning, kanske
              har stärkt parterna i deras möjlighet att förhandla fram lösningar.
              Man vet att lagstiftaren tänker hålla sig borta och respektera
              den svenska modellen.
            </seg>
            <seg n="1a02a456">
              Vad gäller visstid vill jag upprepa det jag sade i mitt anförande,
              nämligen att LO i sin rapport om förhållandet 2008 konstaterar
              att andelen visstidsanställda i Sverige aldrig har varit så låg.
              Jag förstår inte hur Torbjörn Björlund kan påstå att problemet
              med visstidsanställningar har ökat. Det har det inte gjort.
            </seg>
          </u>
          <note type="speaker" n="1244d7d7">
            Anf. 101 ULF HOLM (mp) replik:
          </note>
          <u who="ulf_holm_74ae2f" xml:id="i-b7213787471e6658-3" n="c39b4cc9">
            <seg n="19828742">
              Fru talman! Vi kanske ska vända blicken utåt och titta på hur
              det ser ut i samhället. Ser Jan Ericson några problem med att
              det är många som jobbar deltid men gärna skulle vilja jobba heltid?
              På grund av att de har en arbetsgivare som inte vill erbjuda heltidstjänst
              har de väldigt låg inkomst, svårt att försörja sig och svårt att
              få en kompetensutbildning på sitt jobb. De som har heltid och
              fast tjänst får det kanske en gång om året det är väl inte helt
              ovanligt på många arbetsplatser. De som tvingas till deltid får
              sämre pension och sämre karriärmöjligheter. Är det något problem,
              som du ser det, eller spelar det ingen roll?
            </seg>
          </u>
          <note type="speaker" n="89421bfc">
            Anf. 102 JAN ERICSON (m) replik:
          </note>
          <u who="jan_ericson_48d259" xml:id="i-c913c95620be4fa4-12" n="34e2cf14">
            <seg n="b9141587">
              Fru talman! Jag har varit på ganska många offentliga arbetsplatser
              den senaste tiden. Jag tar på varje ställe upp frågan om hur det
              är med möjligheten att få den arbetstid som man själv vill. De
              allra flesta som jag träffar i kommuner i min hemtrakt säger att
              de normalt får heltidstjänst om de vill ha det och att de får
              jobba deltid om de vill.
            </seg>
            <seg n="c6636874">
              Jag tycker att det är svårt att avgöra hur stor del av deltidstjänsterna
              som är frivilliga och hur många som är ofrivilliga. Vi vet att
              det finns ofrivilliga, och vi vet att det finns konstiga varianter,
              men det är framför allt inom den offentliga sektorn. Därför tycker
              jag att det är viktigt att vi politiker försöker vara ett föredöme.
              Om alla politiker i Sverige var ett föredöme på det här området
              skulle inte problemet finnas hos de offentliga arbetsgivarna.
              Någonstans har det klickat under den långa perioden med vänsterstyre
              i Sverige. Ingen har tagit detta på allvar. Man har stått här
              i kammaren och pratat om retorik och om att man måste lagstifta
              om rätten till heltid. Sedan har man inte gjort någonting hemma
              i kommuner och landsting. Då håller det inte. Då finns det ingen
              logik i detta.
            </seg>
            <seg n="ad858a4f">
              Vi vill vända på det hela och säga att vi politiker ska ta ansvar
              i kommuner och landsting och försöka lösa problemen i stället
              för att lagstifta med en lagstiftning som vi vet innebär att en
              del människor kommer att bli arbetslösa.
            </seg>
            <seg n="aec656e5">
              Jag har en fråga till Ulf Holm.
            </seg>
            <seg n="5500626c">
              Om problemen är så stora som Ulf Holm och Miljöpartiet säger
              är det väl lite konstigt att man backar från kravet på lagstiftning
              och rätten till heltid och säger att parterna får lösa detta?
              Jag förstår inte logiken.
            </seg>
          </u>
          <note type="speaker" n="b69750f4">
            Anf. 103 ULF HOLM (mp) replik:
          </note>
          <u who="ulf_holm_74ae2f" xml:id="i-b7213787471e6658-4" n="c39b4cc9">
            <seg n="c8addfea">
              Fru talman! Jag tackar för svaret, men det var ett märkligt svar.
            </seg>
            <seg n="b239239b">
              Vi politiker ska ta ansvar. Plötsligt finns det tydligen bara
              kommuner med socialdemokratisk majoritet i landet. Jag kan upplysa
              om att så är det inte. Det finns en hel del borgerligt styrda
              kommuner. Det finns också majoritet med de fyra borgerliga och
              Miljöpartiet eller Socialdemokraterna och Centern och något lokalt
              parti. Det är inte helt ovanligt. Tyvärr finns det inte direkt
              några skillnader mellan dessa kommuner, oavsett politiskt styre.
              Det är väl en hemläxa även till Jan Ericson att ta tag i detta
              i kommuner och landsting och få till en förändring.
            </seg>
            <seg n="0b09316d">
              Det handlar inte heller bara om de offentliga arbetsgivarna.
              Problemet finns också hos de privata arbetsgivarna. Vi har standardexemplet
              med Lindex som säljer damkläder och har många kvinnliga anställda.
              Där får man deltid. Men i en hemelektronikkedja som Onoff som
              har många manliga anställda finns det nästan bara heltidstjänster.
            </seg>
            <seg n="ce987d88">
              Det är ganska uppmärksammat. Jag är förvånad över att Jan Ericson
              inte har sett den delen av verkligheten. Jag uppmanar dig att
              besöka även de arbetsplatserna.
            </seg>
            <seg n="653a8a5d">
              Frågan var om det är ett problem. Jag uppfattar nog mellan raderna
              att du tycker att det är ett problem, men att du inte tänker göra
              något. Det tycker jag är synd.
            </seg>
            <seg n="815f267c">
              Det finns statistik på att flera hundra tusen är ofrivilligt
              deltidsarbetslösa. Det är en stor fråga.
            </seg>
            <seg n="d3185cb0">
              När vi nu för första gången sedan Saltsjöbadsavtalet på 30-talet
              har en ny huvudförhandling där man ska ta upp frågan vore det
              dumt om vi lagstiftar om detta. Det bästa är naturligtvis om arbetsmarknadens
              parter kan sköta detta själva. Nu finns chansen att göra det i
              vår; den har inte funnits på många år.
            </seg>
          </u>
          <note type="speaker" n="7cc56f0b">
            Anf. 104 JAN ERICSON (m) replik:
          </note>
          <u who="jan_ericson_48d259" xml:id="i-c913c95620be4fa4-13" n="34e2cf14">
            <seg n="27c00afd">
              Fru talman! Det sista kan jag definitivt hålla med Ulf Holm om.
              Det är jättebra om vi kan lösa det avtalsvägen. Jag tycker att
              det är alldeles utmärkt att ni har backat åtminstone på det mest
              akuta kravet på att lagstifta i den här frågan.
            </seg>
            <seg n="27f1ca3b">
              Vi vet att en del fackliga organisationer har protesterat. Vi
              vet att det skulle öka arbetslösheten. Vi vet att tre deltidstjänster
              inte blir tre heltidstjänster; det kanske bara blir en. Då blir
              två personer helt arbetslösa. Det är ingen bra lösning.
            </seg>
            <seg n="3dcbaef7">
              Jag ska göra Ulf Holm lite glad och nämna min egen kommun Mark.
              Där var det förra mandatperioden styre med alliansen och Miljöpartiet
              tillsammans. Vi antog en policy om just detta i kommunfullmäktige.
              Vi sade att målsättningen inom kommunal sektor ska vara att vi
              ska erbjuda heltidstjänster, så visst händer det saker.
            </seg>
            <seg n="a85a9229">
              Det kanske är därför jag har fått det positiva gensvaret när
              jag har träffat personer i min egen kommun. I Borås kommun har
              man gjort likadant. Även där styr Miljöpartiet ihop med alliansen.
            </seg>
            <seg n="d9ce1b6c">
              Jag kan konstatera att problemen finns. Vi har olika vägar att
              lösa dem. Jag tror på att vi ska jobba från grunden och ta ansvar
              som arbetsgivare. Det är där vi kan visa att vi är ett föredöme.
              Jag tror inte på lagstiftning.
            </seg>
          </u>
          <note type="speaker" n="d737676e">
            Anf. 105 ERIK A ERIKSSON (c):
          </note>
          <u who="unknown" xml:id="i-eb7b51e8261243dc-0" n="a59d4d3a">
            <seg n="67dc61da">
              Fru talman, ärade riksdagsledamöter och övriga åhörare i vårt
              gamla land! Den svenska modellen är, enligt min mening, väl fungerande.
              Det är inte arbetsrätten och den svenska arbetsmarknadsmodellen
              som är den största utmaningen på dagens arbetsmarknad. Det är
              snarare att fortsätta att minska det stora utanförskapet så att
              fler människor ska få ett riktigt arbete och att använda den potential
              som finns i medborgarna i vårt land.
            </seg>
            <seg n="e4ed8e94">
              Alla som vill och kan vara med på arbetsmarknaden ska ha möjlighet
              att vara det. Vi anser dock att modellen måste följa med tiden
              och moderniseras för att möta dagens utmaningar. Vissa förändringar
              har redan genomförts i reglerna om tidsbegränsade anställningar
              i lagen om anställningsskydd i syfte att skapa fler jobb samtidigt
              som tryggheten för tidsbegränsat anställda stärks.
            </seg>
            <seg n="bf0097e8">
              Fru talman! Socialdemokraterna har flera motioner. Jag kommer
              inte att kommentera alla; det hinner vi inte.
            </seg>
            <seg n="bc59b975">
              En motion handlar om att skapa trygga fasta anställningar. De
              vill att arbetsutbudet ska öka och att fler ska ha en fast anknytning
              till arbetslivet. Dessutom vill man stärka anställningstryggheten
              för visstidsanställda. Jag vill kommentera det.
            </seg>
            <seg n="4777d011">
              Dagens trösklar på arbetsmarknaden är för höga. Som jag ser det
              gör anställningar på begränsad tid det möjligt för grupper som
              står långt från arbetsmarknaden att etablera sig och få arbetslivserfarenhet.
              Samtidigt är det ju viktigt att arbetsgivaren ges möjlighet till
              ett mer långsiktigt åtagande.
            </seg>
            <seg n="be70816f">
              En tidsbegränsad anställning är alltså inte något negativt. Tidsbegränsat
              arbete är bättre än inget arbete alls. Studerande som arbetar
              vid sidan om sina studier och ungdomar som prövar sig fram på
              arbetsmarknaden har ibland inget större behov av ett fast arbete.
            </seg>
            <seg n="2c7f4e8f">
              För arbetsgivare som har anställningsformer med flexibilitet
              kan det vara möjligt att vid tillfälliga arbetstoppar använda
              sig av detta och utvärdera en anställds arbetskapacitet innan
              en fast anställning blir aktuell.
            </seg>
            <seg n="606fa198">
              Tidsbegränsade anställningar är problematiska om de leder till
              ökad segmentering på arbetsmarknaden och om segmenteringen tar
              sig uttryck i att en stor grupp ofrivilligt går mellan olika tidsbegränsade
              anställningar medan kärngruppen fast anställda sitter i orubbat
              bo. Problematiskt är det också om arbetsgivare undviker att omvandla
              tidsbegränsade kontrakt till fasta.
            </seg>
            <seg n="e34aad79">
              Det är rent komiskt, men kanske inte oväntat, att höra förslag
              som går åt motsatt håll mot vad forskningen beskriver. Om arbetsutbudet
              ska öka gäller det snarare att åtgärda växande gap i skydd mellan
              fasta och tidsbegränsade anställningar. Det finns i princip två
              sätt att gå till väga; antingen försvåras möjligheterna till tidsbegränsade
              anställningar eller också försvagas skyddet för fasta. Båda strategierna
              innebär risker. Det finns exempel på lyckade reformer på området.
              Det kan man se i Spanien och på andra ställen.
            </seg>
            <seg n="0eddc253">
              Fru talman! Socialdemokraterna talar om viljan att öka arbetsutbudet.
              Jag menar att alliansregeringen lyckats nå dem som befann sig
              längst bort från arbetsmarknaden. Människor med invandrarbakgrund,
              de med funktionshinder och de som varit långtidsarbetslösa och
              verkligen behövt hjälp har också kunnat få hjälp. Det är viktigt
              att säga i en sådan här debatt att åtgärder och förändringar kan
              göra skillnad. Det är en kontrast till den politik som vi såg
              i tolv år då människor hamnade i utanförskap. Det har inte varit,
              och är inte, bra för vårt land. Fortfarande kan vi se resultatet
              av den politiken.
            </seg>
            <seg n="1c56a282">
              Man har trängt undan resurser, det har funnits Amsprogram och
              annat, men rimligen borde det i de goda tiderna ha funnits möjligheter
              till riktiga arbeten. Det fanns ungefär 100 000 ungdomar i utanförskap
              när alliansregeringen tillträdde. Sverige var då det tredje sämsta
              landet i Europa. Det är oerhört allvarligt och rör en hel ungdomsgeneration.
              Också vi har anledning att vara oroliga för det, för det är inte
              perfekt i dag heller. Vi har fortfarande mycket kvar att göra.
            </seg>
            <seg n="656476dc">
              Ungefär ett år efter valet hade 40 000 fler unga människor fått
              arbete och långtidsarbetslösheten bland ungdomar minskat radikalt.
              Man behöver inte vara docent i nationalekonomi för att inse att
              alliansregeringens arbetsmarknadspolitik lett till förbättrad
              sysselsättning. 20 000 fler i åldern 1524 år var sysselsatta i
              arbete fjärde kvartalet 2008 jämfört med fjärde kvartalet 2006.
              Man kan rabbla upp siffror, och jag vet att det tröttar ut vissa,
              men det är de fakta vi har att hålla oss till. Att människor får
              arbete är glädjande. Vi ska vara glada för det allesammans, oavsett
              politisk hemvist.
            </seg>
            <seg n="8c24c00b">
              Vi ser resultat, men det tar tid. Vi har mötts av en lågkonjunktur
              och finansiell kris, vilket förändrat situationen. Det innebär
              naturligtvis att utmaningen blir ännu större. Alliansregeringen
              har den utmaningen på sitt bord i dag. Från oppositionen hör vi
              att det finns andra sätt att gå till väga, som mycket snabbare
              skulle få människor i arbete. Jag är inte alldeles säker på att
              så skulle vara fallet. Framför allt är det hypotetiskt.
            </seg>
            <seg n="b7db2ac0">
              I oktober 2006 befann sig 30 000 ungdomar i programåtgärder,
              som det kallas. I dag är den siffran 12 000. Det innebär att den
              totala ungdomsarbetslösheten bara är en tredjedel av vad den var
              i oktober 2006. Det är viktigt att tänka på detta när vi diskuterar
              ungdomars situation eftersom arbetsrätten i vissa lägen har bromsat
              just dessa grupper unga människor, utomnordiskt födda, långtidsarbetslösa.
              Det har funnits en konflikt däremellan, och det tycker jag är
              olyckligt. Jag sade inledningsvis att jag tycker att den svenska
              modellen är bra, men det finns en klokskap i detta.
            </seg>
            <seg n="fa011b64">
              Fru talman! Vi har inte råd att förlora en ungdomsgeneration
              som ställs utanför arbetsmarknaden. En person som står utan jobb
              i början av sin karriär riskerar att bli långtidsarbetslös, fråntagen
              framtidstro, arbetslivserfarenhet och drömmar. Jag träffade långtidsarbetslösa
              i Karlstad i måndags. De hade varit arbetslösa sedan 1992 och
              framåt. En del hade under många år inte fått någon som helst kontakt
              med en arbetsförmedlare eller liknande. Så får det inte gå till.
            </seg>
            <seg n="4bdd3f17">
              Vi gör vad vi kan för att rätta till detta. Det kommer naturligtvis
              inte att fungera i alla lägen. Det kommer att finnas tillfällen
              då det inte fungerar för samtliga, och det är att beklaga. Frågan
              är allvarlig, och det finns mycket kvar att göra.
            </seg>
            <seg n="770d94d1">
              Centerpartiets näringspolitik utgår från tillväxt, även grön
              tillväxt. Alliansregeringen tar klimatfrågan på allvar, och vi
              ser att det finns möjligheter för nya företag och nya idéer att
              etablera sig i Sverige. En tidigare talare var också inne på detta.
              Det är glädjande att det finns en samsyn kring de möjligheter
              som faktiskt finns. Allt är inte deppigt. Det finns företag i
              Sverige som nyanställer varje dag. Det gör man med arbetsrättsliga
              avtal mellan parterna, i en god framåtanda och med framtidstro.
              De är dock för få i dag, vilket är ett bekymmer.
            </seg>
            <seg n="302e4e87">
              Många småföretagare upplever att balansen mellan dem och arbetstagarparterna
              är ojämn, och det är att beklaga. Jag tror att dialogen gör att
              det kan bli bättre på det området, betydligt bättre än det är
              i vissa lägen. Statistik visar att Sverige jämfört med andra länder
              har få konflikter, vilket Jan Ericson nämnde tidigare. Det är
              positivt.
            </seg>
            <seg n="fd55f879">
              Den fackliga organisationen kan här vara till stor hjälp. Därför
              menar jag att vi inte ska lagstifta utan låta parterna komma överens.
              Det är viktigt. Styrkan finns där. Vi kan ha olika åsikter om
              detta, men för egen del känner jag att det är den modell som är
              värd att värna om.
            </seg>
            <seg n="1b58ed62">
              Det finns mycket kvar att säga, men det kanske inte blir bättre
              för det. Man vet dock aldrig, så sitt kvar!
            </seg>
            <seg n="2df8bea7">
              Vi anser, som sagt, att det behövs en jämvikt mellan arbetsmarknadens
              parter. En god balans mellan dem kan föra frågan framåt. Det tror
              jag att fler kan skriva under på. Stridsåtgärder och konflikträtt
              bör omfattas av proportionalitetsprincipen. Vi tycker att det
              är viktigt; det kan vara en nyckel för att komma vidare. Den skapar
              dessutom balans och samförstånd på arbetsmarknaden.
            </seg>
            <seg n="40045fc3">
              Avtal är bättre än lagstiftning. Vi har förhoppningar om att
              dialogen ska kunna vara det som stärker och gör att de människor
              som befinner sig i ett utanförskap kommer närmare ett riktigt
              arbete. Det är på det krutet ska läggas.
            </seg>
            <seg n="1554784a">
              Jag behöver inte alltför mycket gå in på sjukskrivna och arbetsrätt,
              men låt mig säga att en politik som gjort att 550 000 personer
              har sjuk- och aktivitetsersättning innebär att en enorm mängd
              människor befinner sig i ett utanförskap. Det måste vara värt
              att varje dag arbeta för att förändra detta. Det gör Centerpartiet
              i alliansregeringen. Det är viktigt att fokusera på det i stället
              för att gå i fällan igen och försöka finna åtgärder, att se dessa
              som den enda möjligheten.
            </seg>
            <seg n="e0a2abfd">
              Jan Ericson gav, fru talman, på ett föredömligt sätt exempel
              på att det inte var fler än 18 konfliktfall under 2006. Det tycker
              jag är bra. Därför skulle man kunna beskriva diskussionen om den
              svenska modellen som ett slags politisk fantomsmärta. Om det inte
              är fler än en halv procent av de avtal som slutits som lett till
              konflikt och man i stort sett inte förlorat en enda arbetsdag
              på dessa konflikter betyder det således att endast en mycket liten
              del går så långt. Det innebär också att systemet är att anse som
              väldigt effektivt.
            </seg>
            <seg n="c13c6f8d">
              Problemet är utanförskapet, och det är det vi ska lägga krutet
              på.
            </seg>
          </u>
          <note n="ffa9ec58">
            Jag vill yrka bifall till utskottets förslag i betänkandet och
            avslag på motionerna.
          </note>
          <note n="3fa8504b">
            Ajournering
          </note>
          <note n="4bbdc336">
            Kammaren beslutade kl. 15.56 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="unknown" xml:id="i-13d868c83756bd61-0" n="a59d4d3a">
            <seg n="6e26803e">
              Återupptagna förhandlingar
            </seg>
            <seg n="b014ded3">
              minst tre fjärdedelar
            </seg>
            <seg n="b9a06dc0">
              mer än hälften
            </seg>
            <seg n="b014ded3">
              minst tre fjärdedelar
            </seg>
            <seg n="b9a06dc0">
              mer än hälften
            </seg>
          </u>
          <note n="39728645">
            Förhandlingarna återupptogs kl. 16.00.
          </note>
          <note n="0929a70a">
            12 § Beslut om ärenden som slutdebatterats den 25 februari
          </note>
          <note n="eeb89210">
            Punkt 1
          </note>
          <note n="826c8241">
            Punkt 2
          </note>
          <note n="34e9d7d5">
            Punkterna 3 och 4
          </note>
          <note n="eeb89210">
            Punkt 1
          </note>
          <note n="1dac7ebd">
            Punkt 3
          </note>
          <note n="d36221d3">
            Punkt 4
          </note>
          <note n="b594eddd">
            Övriga punkter
          </note>
          <note n="eeb89210">
            Punkt 1
          </note>
          <note n="b594eddd">
            Övriga punkter
          </note>
          <note n="bc7e0c66">
            Punkt 14
          </note>
          <note n="497b4b91">
            Punkt 15
          </note>
          <note n="b594eddd">
            Övriga punkter
          </note>
          <note n="1dac7ebd">
            Punkt 3
          </note>
          <note n="19c3876e">
            Punkt 7
          </note>
          <note n="bb083e77">
            Punkt 8
          </note>
          <note n="d9cd671d">
            Punkt 9
          </note>
          <note n="65a5d1dc">
            Punkt 10
          </note>
          <note n="5e41841d">
            Punkt 11
          </note>
          <note n="b594eddd">
            Övriga punkter
          </note>
          <note n="826c8241">
            Punkt 2
          </note>
          <note n="a0efead6">
            Punkt 5
          </note>
          <note n="bb083e77">
            Punkt 8
          </note>
          <note n="65a5d1dc">
            Punkt 10
          </note>
          <note n="b594eddd">
            Övriga punkter
          </note>
          <note n="6740e245">
            13 § Beslut om ärenden som slutdebatterats vid dagens sammanträde
          </note>
          <note n="826c8241">
            Punkt 2
          </note>
          <note n="b594eddd">
            Övriga punkter
          </note>
          <note n="bc972029">
            14 § (forts. från 11 §) Arbetsrätt (forts. AU7)
          </note>
          <note type="speaker" n="536b6690">
            Anf. 106 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-19fe0ad2b3334f27-2" n="0cc54a4d">
            <seg n="05320fcb">
              Fru talman! Det är lite svårt att samla tankarna efter avbrottet.
              Vi får diskutera lite grann. Jag är inte riktigt klar över allt
              du sade i ditt anförande. Vi får försöka komma fram till vad du
              sade.
            </seg>
            <seg n="6e5a6744">
              Jag har i alla fall noterat några saker. Du pratade om möjligheter
              att skapa arbete med visstidsanställningar, tidsbegränsade jobb
              och sådana saker, och du sade att det blir fler tillfällen till
              jobb. Frågan är: Är det verkligen så?
            </seg>
            <seg n="6d96e5f4">
              Under högkonjunkturen har vi sett att antalet jobb har ökat,
              sysselsättningen har ökat. Nu kommer krisen. I mitt anförande
              var jag inne på att den här krisen kommer att vara otroligt svår
              att hantera. På vilket sätt har till exempel försämringarna av
              a-kassan och dessa tidsbegränsade anställningar, som kan bli fler
              och bygga på varandra, gett fler jobb? Det är ju också fler som
              försvinner. Man kan byta ut folk och så vidare, men jag vet inte
              om det ger fler jobb. Det är helt andra mekanismer som ger fler
              jobb.
            </seg>
            <seg n="bf04f191">
              Det handlar om efterfrågan. Det måste finnas en ekonomi som håller
              efterfrågan i gång. Där har regeringen definitivt inte lyckats.
              En sak som påverkar detta är utformningen av det försäkringsstöd
              som finns, det vill säga a-kassan, och tryggheten på jobbet, till
              exempel visstidsanställningar, och hur man hanterar detta. Jag
              tror att det kommer att bli en definitiv nedgång, och en rätt
              kraftig sådan, det här året när det gäller arbeten och sysselsättning.
              Det kommer inte att påverkas av visstidsanställningar eftersom
              man skapar en otrygghet. Man skapar en situation där de anställda
              befinner sig i underläge och där arbetsgivarna väljer och vrakar
              och med godtycke plockar dem de vill ha. Det kommer också att
              drabba de svaga på arbetsmarknaden. Vi vet att äldre, ungdomar,
              funktionshindrade och kvinnor, som ofta arbetar deltid, kommer
              att drabbas av detta. Hur hanterar man det?
            </seg>
          </u>
          <note type="speaker" n="58900fdc">
            Anf. 107 ERIK A ERIKSSON (c) replik:
          </note>
          <u who="unknown" xml:id="i-978fbbef8671d13a-2" n="a59d4d3a">
            <seg n="4a00ffd5">
              Fru talman! Jag vill tacka för möjligheten att replikera. Det
              uppskattar jag. Jag kan möjligen lägga till att jag tyckte att
              det blev en aning rörigt i slutet av mitt anförande. Det kan möjligen
              bero på mig själv, men det är lite rörigt när dörrarna går upp
              och folk kommer in här. Jag ska inte skylla ifrån mig.
            </seg>
            <seg n="bb1192ad">
              Dina frågor är bra. Vi har naturligtvis inte samma åsikter. Här
              går åsikterna isär. Jag har stor respekt för att vi tycker väldigt
              olika i vissa delar. Du ställer dock bra frågor. Det här är ändå
              nyckeln till att kunna komma framåt.
            </seg>
            <seg n="68e99cbc">
              Oaktat att vi befinner oss i en lågkonjunktur och i en finansiell
              kris kvarstår utanförskapet för väldigt många människor. Vi pratade
              om detta i valrörelsen och fick mandat för detta. Vi i alliansen
              har inte löst hela den delen. Det rör sig om väldigt många människor.
              Men det är fortfarande så att det är fler människor som har arbete
              nu än för tre år sedan. Jag säger fortfarande eftersom det finns
              många varsel. Vi vet inte detta, men prognosen säger att även
              om alla dessa varsel träder i kraft är det inte säkert att vi
              ens då kommer ned till den nivå som var tidigare.
            </seg>
            <seg n="3777b544">
              Dina frågor är kloka. Vad händer egentligen? Hur kan vi hantera
              försäkringssystemen? Jag menar att det bottnar i att avtalsparterna
              måste få den här möjligheten att mötas. Vi menar att det är rätt
              väg. Jag har förståelse för att ni söker en annan väg. Ni i Vänsterpartiet
              är ändå inte de som går längst. Alldeles oavsett system är otryggheten
              eländig. Den slår mot den enskilda medborgaren. Där är vi sannolikt
              helt överens om verklighetsbilden.
            </seg>
            <seg n="a9e52b60">
              Jag är från västra Värmland, och där finns det bemanningsföretag
              som har skött sig och som har ryckt upp sig. Det är väldigt positivt.
              De har varit en viktig del när det gäller att möta efterfrågan
              under högkonjunkturen. De anställer fortfarande människor. Det
              ser olika ut i vårt land.
            </seg>
          </u>
          <note type="speaker" n="8e432376">
            Anf. 108 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-19fe0ad2b3334f27-3" n="0cc54a4d">
            <seg n="02a33c44">
              Fru talman! Det handlar om att ni har gått ut med att de här
              åtgärderna ska skapa fler jobb. Att det är lättare att ha visstidsanställningar
              och kortare anställningar ska skapa fler jobb, men det har det
              inte gjort. Det finns andra mekanismer här. Man ska på något sätt
              ta människor från utanförskap och in i arbete, men i det här fallet
              kommer krisen och lågkonjunkturen skapa större arbetslöshet. De
              som i dag hamnar utanför är de som har fått korta anställningar.
              Deltidsarbetande, de som har visstidsanställningar och tidsbegränsade
              anställningar åker ut igen. Dessutom syns inte de som är vikarier
              och de som inte har någon fast anställning i statistiken, och
              det är de som åker ut först.
            </seg>
            <seg n="37e221a0">
              Vi vet att det är de funktionshindrade och de äldre som står
              längst från arbetsmarknaden. Vi hade Unionen på besök, och de
              redovisade statistik som visade att just de äldre är en grupp
              som kommer att hamna utanför. De har väldigt svårt att komma tillbaka.
              Oavsett om en högkonjunktur kommer så småningom kommer de att
              ha svårt att hitta tillbaka.
            </seg>
            <seg n="5f12ab58">
              Det skapar alltså inte någon trygghet, det skapar inte fler jobb
              och det skapar definitivt inte en stabil arbetsmarknad när högkonjunkturen
              kommer. Det skapar tvärtom bara osäkerhet. Det skapar större osäkerhet
              för dem som i dag är i det ni kallar utanförskap, för de hamnar
              där igen. Det är alltså inte en åtgärd som skapar ett tryggare
              arbetsliv och ett bättre klimat för arbete.
            </seg>
          </u>
          <note type="speaker" n="b9931409">
            Anf. 109 ERIK A ERIKSSON (c) replik:
          </note>
          <u who="unknown" xml:id="i-978fbbef8671d13a-3" n="a59d4d3a">
            <seg n="06216cf7">
              Fru talman! Jag vill återgå till mitt anförande. Jag var tvungen
              att titta själv vad jag har sagt. Vi tittade på vad som hände
              under den tidigare regeringens tid. Vi såg att det fanns ett utanförskap
              och att väldigt många människor inte hade ett så kallat riktigt
              arbete. Jag raljerar inte nu, utan det är eländigt. Jag är övertygad
              om att ni hade goda intentioner och gjorde vad ni kunde, men uppgiften
              är inte enkel. Vissa partier har också beskrivit att det inte
              har varit en lätt uppgift. Jag har respekt för det.
            </seg>
            <seg n="949b1639">
              Men jag är inte alldeles övertygad om att man enbart behöver
              fokusera på visstidsanställningarna. Jag nämnde dem i mitt anförande,
              men jag menar att det finns fler saker som hindrar att människor
              som står långt från arbetsmarknaden får tillträde till den. Det
              finns flera orsaker till detta. Vi väljer att inte peka ut lagen
              om anställningsskydd i alla lägen. Vi menar att det finns flera
              delar i detta.
            </seg>
            <seg n="60c40947">
              Det som har varit framgångsrikt har varit de riktade sänkningarna
              av socialavgifterna för unga människor från 2007. Det gav effekt.
              Är det så vi ska fortsätta? Det vet vi inte. Den stora utmaningen
              är att välja vilken väg man ska gå. Detta har gett effekt för
              de utomnordiskt födda, unga människor och långtidsarbetslösa,
              men mer behöver göras.
            </seg>
            <seg n="b213694b">
              Jag tror att det klokt att lyfta upp detta oftare i debatter.
              Vi var några stycken som var och resonerade med Trygghetsrådet.
              Det finns också en stor uppgift för de så kallade coacherna att
              ta hand om de människor som befinner sig i ett trängt läge, nyligen
              uppsagda eller långtidsarbetslösa, och se till att de får rätt
              support.
            </seg>
          </u>
          <note type="speaker" n="b9556b02">
            Anf. 110 LARS LILJA (s) replik:
          </note>
          <u who="lars_lilja_880e89" xml:id="i-3312110ddd62e4a0-3" n="b4b4087e">
            <seg n="2616a035">
              Fru talman! Låt mig börja med att tacka för Erik A Erikssons
              ödmjuka inställning inför det problem som vi har framför oss.
            </seg>
            <seg n="30635593">
              Vi kan ta upp tråden med tidsbegränsade anställningar. Vi vet
              alla att många ungdomar har tidsbegränsade anställningar i början
              att sitt arbetsliv. För många är det säkert en start in i ett
              arbetsliv med fasta anställningar. Men tyvärr visar det sig att
              många, framför allt unga kvinnor, har en tendens att fastna i
              den här typen av otrygga anställningar. Jag skulle vilja att Erik
              A Eriksson utvecklar lite grann hur man ska försöka lösa problemet
              för dem som fastnar i de här otrygga anställningarna. Vi vet alla
              nackdelarna med det. Vi gled in lite grann på en arbetsmarknadspolitisk
              debatt snarare än en arbetsrättslig debatt ett tag.
            </seg>
            <seg n="43a9648e">
              Erik A Eriksson säger att arbetsrätten ska moderniseras. Det
              är någonting som vi har hört under ganska lång tid från de borgerliga
              partierna samtidigt som vi har en arbetsmarknadsminister som hela
              tiden har hävdat att arbetsrätten inte är ett problem. Jag skulle
              vilja veta hur ni tänker. Vilka idéer och förslag har ni när ni
              pratar om att modernisera arbetsrätten? Är det att vi ska förstärka
              arbetsrätten för de personer som har visstidsanställningar och
              deltidsanställningar? Vilka människor är det som ska tjäna på
              en modernisering av arbetsrätten? Handlar det om att förstärka
              arbetsrätten eller handlar det om att försvaga arbetsrätten? Jag
              tycker att det skulle vara intressant att få svar på den frågan.
            </seg>
          </u>
          <note type="speaker" n="25657642">
            Anf. 111 ERIK A ERIKSSON (c) replik:
          </note>
          <u who="unknown" xml:id="i-978fbbef8671d13a-4" n="a59d4d3a">
            <seg n="f2ac96a7">
              Fru talman! Jag vill tacka även Lars Lilja för möjligheten till
              replikskifte och att utveckla frågor vidare. Jag ska försöka svara.
            </seg>
            <seg n="b1fb257e">
              Jag tror inte att det är ett självändamål att modernisera en
              arbetsrätt, lika lite som det är givet att försvara en arbetsrätt
              om den inte passar och inte ger människor arbete. Vi skulle kunna
              tänka oss det omvända förhållandet, att de allra flesta i Sverige
              var utan arbete och ytterst få hade arbete. Säg att 1 000 personer
              hade arbete. Då hade vi sannolikt anledning att fundera över vad
              som är nyttan med det system som finns. Jag tror inte att det
              är alldeles självklart att jag ska kunna ge det svaret rätt upp
              och ned.
            </seg>
            <seg n="b417f257">
              Man bör nog fundera på att vara flexibel, om tröskeln är för
              hög och unga människor inte kommer in på arbetsmarknaden.
            </seg>
            <seg n="92f79522">
              Vi fick frågan på Trygghetsrådet: För vem är situationen värst?
              Är det för en människa som är 55-plus och blir arbetslös, eller
              är det för en ung människa som aldrig har fått ett jobb? Jag svarar
              att det är värst, som jag upplever det, för den unga människan.
              Men man kan inte gradera.
            </seg>
            <seg n="075557a6">
              Om det är ett hinder kanske man behöver förändra kalla det modernisera
              eller förändra men jag tycker i grund och botten inte att vi ska
              ändra.
            </seg>
            <seg n="25c99d21">
              När jag läste motionen upplevde jag att det ändå finns en ambition
              att förändra och frångå den svenska linjen från oppositionens
              sida, och jag tyckte att det var något förvånande. Vi har ju valt
              att inta rollen att försvara den svenska modellen, för vi har
              sett att arbetsgivarna tycker att den är bra. Ni vittnar om det
              från oppositionens sida, och vi får också de signalerna.
            </seg>
            <seg n="2fbd99ef">
              Man behöver inte använda modeordet modernisering, utan kan kanske
              prata om förändring, men jag tror inte att det är min uppgift
              som riksdagsledamot i första hand att tala om exakt vad det ska
              vara. Men det är min uppgift att reagera när det finns en tröskel
              för unga människor att komma in på arbetsmarknaden.
            </seg>
            <seg n="86afe77f">
              Sedan pratade du om otrygga anställningar, och jag ber att få
              återkomma till det.
            </seg>
          </u>
          <note type="speaker" n="509589e6">
            Anf. 112 LARS LILJA (s) replik:
          </note>
          <u who="lars_lilja_880e89" xml:id="i-3312110ddd62e4a0-4" n="b4b4087e">
            <seg n="c71451f8">
              Fru talman! Jag blir lite fundersam på hur Erik A Eriksson menar
              att vi i våra motioner vill försvaga arbetsrätten. Jag känner
              inte riktigt igen det.
            </seg>
            <seg n="75b60fb2">
              Sedan kommer vi in på en diskussion om unga människor kontra
              äldre. Erik A Eriksson tog i det förra replikskiftet upp sänkningen
              av arbetsgivaravgifterna för dem som är yngre. Riksrevisionen
              kritik mot den idén är förödande. Det är enorma dödviktskostnader
              och dålig effekt. Man säger också, liksom även IFAU, att när det
              gäller arbetsmarknadspolitiska åtgärder är det svårt att veta
              vad som är bra, men det man är helt säker på är att generella
              åtgärder riktade till en stor grupp är ineffektiva. Det är nästan
              det enda man kan vara överens om. Sedan spretar det ganska mycket.
            </seg>
            <seg n="ab4cea86">
              De som tittar på det här säger också att ungdomarna trots allt
              klarar sig ganska bra. De som har det allra svårast på arbetsmarknaden
              är de som är över 55 år och blir arbetslösa. Det som är farligt
              för ungdomarna är att fastna i lång tids arbetslöshet, och det
              är det vi till varje pris måste förhindra.
            </seg>
            <seg n="f899af83">
              Sedan undrar jag lite grann när det gäller Lavalmålet, som vi
              har diskuterat tidigare. Generaladvokaten yttrade sig om Lavalmålet
              innan domstolen hade gjort det, och efter generaladvokatens yttrande
              kände vi oss ganska trygga med det här. Hans yttrande var egentligen
              det svar som svensk arbetarrörelse ville ha. Annika Qarlsson,
              som är Centerpartiets talesman i arbetsmarknadsfrågor, tyckte
              att generaladvokatens bedömning var helt fel, att den skulle hindra
              oss från att ha ett gott liv här i Sverige.
            </seg>
            <seg n="137a8c68">
              Återigen ställer jag frågan till alliansen: Var står ni egentligen
              när det gäller arbetstagarnas rättigheter i Europa?
            </seg>
          </u>
          <note type="speaker" n="1b3d4af5">
            Anf. 113 ERIK A ERIKSSON (c) replik:
          </note>
          <u who="unknown" xml:id="i-978fbbef8671d13a-5" n="a59d4d3a">
            <seg n="302b924c">
              Fru talman! Jag tror att vi ska fortsätta att vara trygga när
              det gäller Lavalfrågan. Jag kan inte kommentera vad Annika sade,
              för jag har inte sett det protokollet. Men man kan gå tillbaka
              och titta på det.
            </seg>
            <seg n="531acb5a">
              Det du nämner om Riksrevisionen är ganska viktigt. De pekar till
              exempel på att satsningen på att starta eget är väldigt effektiv.
              Det finns delar som jag tror att man kan använda brett. Jag tror
              även att man får vara beredd att offra för det som kan kosta lite
              pengar ibland. Vadå effektivt? Här gäller det att människor får
              tillträde till arbetsmarknaden.
            </seg>
            <seg n="e022e1a3">
              Jag lider grymt med 55-plussarna jag har närstående som är i
              den situationen. Man kan inte gradera detta. Det är en mänsklig
              tragedi oavsett vem det är som hamnar utanför och inte får ett
              arbete. Jag gav exempel på varför man fattar vissa beslut eller
              varför man säger vissa saker när det gäller ungdomsarbetslösheten,
              för jag tycker att den är värst. Det är en spark i solarplexus,
              att samhället inte ger förutsättningar för de unga. Då kan man
              tappa tilltron till demokratin på sikt. Jag menar att det är riktigt
              illa.
            </seg>
            <seg n="bb7702dc">
              Samtidigt är ingen utan skuld i detta läge. Vi är snabba att
              tala om att ni inte gjorde rätt saker under tolv år, och nu kontrar
              ni. Så där kan vi fortsätta, men konklusionen måste vara att arbetsrätten
              ska gälla och att vi står upp för den svenska modellen. Jag tycker
              att det borde göra er i oppositionen tryggare och nöjdare än om
              vi sade någonting annat.
            </seg>
          </u>
          <note type="speaker" n="91476f12">
            Anf. 114 ULF HOLM (mp) replik:
          </note>
          <u who="ulf_holm_74ae2f" xml:id="i-b7213787471e6658-5" n="c39b4cc9">
            <seg n="bd59f972">
              Fru talman! Jag skulle bara vilja ha svar på frågan vilka delar
              av lagen om anställningsskydd som Centern vill ändra på för att
              inte förlora en hel ungdomsgeneration.
            </seg>
          </u>
          <note type="speaker" n="fdc47937">
            Anf. 115 ERIK A ERIKSSON (c) replik:
          </note>
          <u who="unknown" xml:id="i-978fbbef8671d13a-6" n="a59d4d3a">
            <seg n="850abe5e">
              Fru talman! Jag vill även tacka Ulf Holm för möjligheten till
              replik.
            </seg>
            <seg n="702df062">
              Jag tror inte att jag i dag ska uttala mig om vad vi ska ändra
              i LAS eller om det ska ändras i LAS för att hjälpa in unga människor
              på arbetsmarknaden. Den riktade förändringen att sänka socialavgifterna
              visar ju att det gav effekt. Det är inte någonting som vi har
              hittat på själva, utan arbetsgivare har i stor utsträckning sagt:
              Underlätta för oss! Ge oss möjligheten att anställa! De har känt
              sig otrygga i att anställda bland annat unga människor, för de
              har känt att de inte vet om det kommer att hålla: Är det en person
              som kan tillföra vårt företag eller vår arbetsplats tillräckligt
              mycket?
            </seg>
            <seg n="9dd246fd">
              Det här i sig riskerar att bli en diskussion om vem som är värd
              mest, och det tycker jag är rent motbjudande. Om kostnaden för
              trygghetssystemet är ett hinder är det möjligen där man kan sätta
              in ett järnspett och baxa lite. I övrigt får du ingen mer kommentar.
              Men du får gärna ha en följdfråga, för din replik var väldigt
              kort.
            </seg>
          </u>
          <note type="speaker" n="e220aa8c">
            Anf. 116 ULF HOLM (mp) replik:
          </note>
          <u who="ulf_holm_74ae2f" xml:id="i-b7213787471e6658-6" n="c39b4cc9">
            <seg n="e4d3b902">
              Fru talman! Jag menar bara att det är lätt att slänga ur sig
              en sådan där formulering, att inte förlora en hel ungdomsgeneration.
              Men om man gör det måste man också vara medveten om: Vad har vi
              LAS till? LAS är ju en anställningstrygghet, ett trygghetssystem,
              för de svagaste på arbetsmarknaden. En del av de som är svaga
              på arbetsmarknaden är också ungdomar.
            </seg>
            <seg n="3bfa084b">
              Jag tror inte att man ska sätta upp ett motsatsförhållande här.
              Det finns andra sätt som är mycket bättre för att hjälpa ungdomar,
              framför allt dem som inte har gått ut gymnasiet med slutbetyg,
              att ta sig in på arbetsmarknaden i stället för att försöka ändra
              LAS och försvaga vissa delar därför att man tror att företagen
              då anställer mer ungdomar.
            </seg>
            <seg n="f7fd7dce">
              Jag tror att man ska tänka mer att det finns andra sätt, som
              är bättre, till exempel det tror jag att Erik håller med om satsningarna
              på kompetensutbildning. Sedan kan vi ha budgetdiskussioner om
              hur mycket vi ska satsa på kompetensutbildning och så vidare.
              Men när vi diskuterar arbetsrätt är det viktigt att vi inte fastnar
              i att säga sådana saker som att vi kan förlora en hel generation
              om vi inte ändrar i LAS, för jag tror inte att det är så.
            </seg>
            <seg n="7d556858">
              Jag uppfattar att arbetsmarknadens parter i Sverige är väldigt
              ansvarstagande. Varken arbetsgivare eller fack överutnyttjar generellt
              sina maktbefogenheter, utan de är ansvarstagande och försöker
              fixa det så bra som möjligt för så många som möjligt. Det är den
              utgångspunkt vi har. Precis som jag sade i mitt huvudanförande
              är det få konflikter på svensk arbetsmarknad, och man brukar komma
              överens både på central och på lokal nivå.
            </seg>
          </u>
          <note type="speaker" n="d78f2a04">
            Anf. 117 ERIK A ERIKSSON (c) replik:
          </note>
          <u who="unknown" xml:id="i-978fbbef8671d13a-7" n="a59d4d3a">
            <seg n="cf5424ae">
              Fru talman! Jag nämnde i mitt anförande att det är flera delar
              som är viktiga när det är problem. Jag delar Ulf Holms uppfattning
              att parterna sköter detta klokt. Det är därför som jag säger att
              vi tycker att det är bra med den svenska modellen. Annars hade
              jag sagt något annat det kan jag försäkra.
            </seg>
            <seg n="3237bf85">
              En hel generation ja, många anser att min generation är förtappad,
              men det är en annan sak. Man ska förstås akta sig för att ta till
              överord, och jag försökte undvika dem.
            </seg>
            <seg n="1353ce01">
              Jag är född 1969, och väldigt många i min generation fick förtidspension.
              Det är inte värdigt att hamna där. Jag menar naturligtvis inte,
              fru talman, att Ulf Holm ansåg att det var så. Jag vill bara förtydliga
              att det inte är klokt att ha ett sådant system att unga människor
              hamnar där och sedan inte tar sig ur det därför att de riskerar
              att förlora sin sjukpenning. Alliansen har skickat ett brev till
              de människor som har sjukpenning och som nu får chansen att tjäna
              lite pengar och behålla sin sjukpenning. Jag tycker att det är
              en god signal.
            </seg>
            <seg n="12db1c8b">
              I övrigt står vi fast vid detta. Vi stöder den svenska modellen.
            </seg>
          </u>
          <note type="speaker" n="110f8c14">
            Anf. 118 TINA ACKETOFT (fp):
          </note>
          <u who="tina_acketoft_8ff240" xml:id="i-5ae1ac17d2d47eea-0" n="20886e57">
            <seg n="9d6e82b2">
              Fru talman! Arbetsrätten är ett stort och inte helt enkelt område
              att genomlysa, speciellt inte i dessa dagar då det mest är globalt.
              Jag kommer att fokusera på fyra huvudfrågor, som jag ser dem,
              liksom även mina allianskolleger har gjort på ett synnerligen
              föredömligt sätt alla tre.
            </seg>
            <seg n="9d671b09">
              För att försöka bena ut vad arbetsrätten gäller kan det vara
              bra att helt enkelt börja med frågan: Vad handlar arbetsrätten
              egentligen om? Den handlar ju faktiskt bara om spelreglerna på
              arbetsmarknaden, spelreglerna mellan löntagare, fack och företagare.
              Som folkpartist ser jag arbetsrätten som en verktygslåda med tydliga
              regler och förutsägbarhet så att man vet vad som gäller, verktyg
              som skapar trygghet för anställda.
            </seg>
            <seg n="48a6ad8a">
              Eftersom jag som liberal tror på marknadsekonomin även i dessa
              dagar, eller kanske speciellt i dessa dagar, vet jag också vad
              som är viktigt för företagarna: rättvisa, tydliga regler och att
              veta vad som gäller så att man kan planera sin verksamhet på bästa
              och mest produktiva sätt. För att verksamheten ska kunna utvecklas
              behövs också flexibilitet och möjlighet till anpassning. Arbetsrätten
              är alltså egentligen enkelt uttryckt spelreglerna mellan parterna
              för att hitta den rätta balansen mellan trygghet och flexibilitet.
            </seg>
            <seg n="34f2da8e">
              Fru talman! Den svenska modellen har vi talat om i flera timmar
              nu. Om några veckor får vi se om parternas samtal leder fram till
              en uppgraderad svensk modell. Jag hoppas innerligt det. Om man
              nu vill skapa denna trygghet i kombination med flexibilitet handlar
              det också om vilka metoder man ska använda och avvägningar mellan
              kollektivavtal och lagstiftning. Och om man dömer av oppositionens
              25 olika reservationer i detta betänkande ser man en tydlig skiljelinje,
              inte bara inom oppositionen. Det kanske inte är så tydligt just
              inom oppositionen vilken linje man håller, men åtminstone blir
              linjen tydlig mellan regeringen och oppositionen.
            </seg>
            <seg n="6f0b1259">
              Det märkliga är att regeringen faktiskt står på kollektivavtalens
              sida medan socialdemokrater, vänsterpartister och till viss del
              miljöpartister i varierande grad står på lagstiftningens sida.
              Det kan låta provocerande för vissa och förvånande för till och
              med mig själv, men det är ju ändå så att medan regeringen tror
              att både flexibiliteten och tryggheten i stora delar främjas av
              att parterna tillsammans hittar en lösning vill oppositionen lagstifta.
            </seg>
            <seg n="a2fe5632">
              Förra årets arbetsrättsdebatt handlade mycket om strids- och
              sympatiåtgärder. Sedan dess har vi fått Lavaldomen, som vi redan
              har talat mycket om här i dag och som till en del klargör hur
              vi ska fungera inom EU och i en alltmer globaliserad värld och
              därmed arbetsmarknad.
            </seg>
            <seg n="e1ac0e44">
              Domstolen slog fast att fackförbunden har rätt till stridsåtgärder
              för att försvara den hårda kärnan i rättigheterna, och det känns
              tryggt för en liberal. Domstolen slog också fast att fackförbunden
              inte har en oinskränkt rättighet att ta till stridsåtgärder, och
              det känns också tryggt för en liberal. Jag avvaktar med spänning
              samtalen mellan Sven Otto Littorin och arbetsmarknadens parter,
              för det är där jag tror att den här knuten måste lösas.
            </seg>
            <seg n="90360d9c">
              Min utgångspunkt skiljer sig alltså inte från utskottets och
              flertalet av analytikernas bild. Det går att förena den svenska
              modellens krav med EG-rättens krav, och konflikträtten går alltså
              att förena med rätten till fri rörlighet, möjligen med vissa anpassningar,
              men det lämnar vi åt avtalsparterna att lösa.
            </seg>
            <seg n="41b551e5">
              Den förändrade arbetsmarknaden kräver mer flexibilitet och rörlighet
              också i anställningsformerna. Tanken är att tidsbegränsade anställningar
              ska kunna användas som en bro mellan att inte ha jobb och att
              få jobb.
            </seg>
            <seg n="fc9a6801">
              Tidsbegränsade anställningar har alltid funnits. Huvudregeln
              i LAS är att en anställning är fast, men för att förvirra begreppen
              heter det tillsvidareanställning. Den nuvarande lagstiftningen
              bygger ju faktiskt bara vidare på det förslag som kom från en
              proposition från den förra regeringen 2006 och som vi drog tillbaka.
              Men vad den här regeringen gjorde, vilket Socialdemokraterna förtjänstfullt
              hade börjat med, var att lägga ihop de olika formerna av visstidsanställning
              som tidigare fanns. Som ni vet är regelförenklingar för företagare
              ett av den här regeringens mål, och detta var ett led i det arbetet.
              Det ska vara enklare för företagen att veta vad som gäller när
              de anställer på viss tid.
            </seg>
            <seg n="639ca873">
              En invändning från oppositionen är att en arbetsgivare rent teoretiskt
              kan kombinera de olika anställningsformerna till att ha en person
              visstidsanställd under lång tid. Men generellt kan man faktiskt
              vara övertygad om att en arbetsgivare är minst lika logisk som
              ni eller jag. Man vill sitt företags bästa för att trygga sin
              egen ekonomi och för att trygga de anställdas ekonomi. Då vill
              man faktiskt inte byta ut personal. Man vill ha personal som anställda
              som kan företaget. Något annat skulle vara helt befängt ur marknadsekonomisk
              synpunkt.
            </seg>
            <seg n="014929bb">
              Men som hängslen och livrem har regeringen betonat tidigare,
              och gör så nu igen, att om det visar sig att arbetsmarknadens
              parter, oavsett vem, missbrukar anställningsformerna så måste
              de ses över. Det står vi fast vid.
            </seg>
            <seg n="8e63fac2">
              Fru talman! Turordningsreglerna vid uppsägning är ämnet för en
              väldigt kär och återkommande diskussion i kammaren. Allianspartierna
              tillsammans med Miljöpartiet har konsekvent röstat för att behålla
              den här modellen. Huvudregeln är sist in först ut, men med undantag
              för två personer i småföretag med mindre än tio anställda.
            </seg>
            <seg n="5f010a7c">
              Det är jobbigt och traumatiskt både för företagare och anställda
              när människor måste sägas upp, men när man måste göra det är det
              viktigt att ha en viss flexibilitet. Det finns också skäl för
              att behålla undantaget från turordningsreglerna för just småföretagarna,
              därför att för små företag är nyckelpersonerna livsviktiga.
            </seg>
            <seg n="c95ed480">
              För den som är för jämställdhet finns det också i det perspektivet
              en otrevlig effekt av sist-in-först-ut-principen om den skulle
              gälla i alla lägen, därför att på de mansdominerade arbetsplatser
              där man nu har ansträngt sig för att rekrytera kvinnor och där
              man faktiskt har fått in några kvinnor ser vi vad som händer nu
              när sist-in-först-ut-principen gäller: Kvinnorna åker först ut.
            </seg>
            <seg n="e4648fb4">
              Varken LAS eller någon annan lag reglerar hur många timmars anställning
              vi ska ha. Det är något arbetsgivare och arbetstagare kommer överens
              om. Man kan nämligen inte lagstifta fram arbete. Man kan bara
              lagstifta fram förutsättningar för folk att skapa arbete. Enda
              sättet att skapa heltid är att företag, kommuner och landsting
              kan utvecklas och ha en stark ekonomi så att deltidstjänster utökas
              till heltidstjänster, om det är det man vill ha.
            </seg>
            <seg n="517ba618">
              Vi vet att deltidsstämplandet används av vissa arbetsgivare för
              att planera verksamheten mer flexibelt, ofta på kvinnors bekostnad
              eftersom det ofta är kvinnor som arbetar på de här arbetsplatserna.
              Och jag håller med de tidigare talarna om att det inte enbart
              är kommuner och landsting som håller på med detta, utan även inom
              handeln ser vi det tydligt. Och detta är såklart helt oacceptabelt.
              Men om man därifrån går till att säga att man ska lagstifta fram
              heltid i stället för att använda andra verktyg har man inte riktigt
              förstått hur en arbetsmarknad kan fungera.
            </seg>
            <seg n="3635f8ca">
              Ulf Holm talade om den ofrivilliga deltiden, som skulle vara
              37 procent av kvinnor med barn och 6 procent av män med barn.
              Men vad som är ofrivillig deltid vet vi är oerhört svårt att definiera,
              därför att det jag tror är mitt eget fria val eller icke mitt
              fria val har så många andra aspekter som ska räknas in. Just det
              faktum att 37 procent av kvinnor med barn arbetar deltid medan
              bara 6 procent av männen gör det är inte enbart en produkt av
              att vi arbetar på olika arbetsmarknader. Kvinnor arbetar oftare
              inom den kommunala sektorn och landstingssektorn medan männen
              arbetar ute på den andra, så att säga normala, arbetsmarknaden
              notera att jag raljerar något! Men det är faktiskt också ett resultat
              av att vi generellt inte är jämställda i det här landet, och det
              går som en röd tråd genom detta. Man ska alltså inte tro att detta
              ensamt är lösningen på det hela. Men det är en annan debatt.
            </seg>
            <seg n="8b903518">
              Hade vi haft den andra debatten hade jag kunnat lyfta fram till
              exempel ROT-avdraget som en del av den lösningen, men då vet jag
              att vi får en helt annan debatt, så att säga.
            </seg>
          </u>
          <note n="c6fd4139">
            Fru talman! Med detta smörgåsbord av arbetsrätt yrkar jag bifall
            till förslaget i betänkandet och avslag på samtliga motioner.
          </note>
          <note type="speaker" n="12f2ee30">
            Anf. 119 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-19fe0ad2b3334f27-4" n="0cc54a4d">
            <seg n="6ba48dab">
              Fru talman! Jag vill börja med att säga att jag tycker att det
              har varit en bra debatt, så att även alliansens företrädare känner
              att det är en kamratlig och bra diskussion, så att vi inte hamnar
              i något slags situation där vi tar i för mycket. Jag tänker inte
              ta i så jättemycket, utan jag försöker vara lite vänlig här, så
              får vi se.
            </seg>
            <seg n="12418c11">
              Några frågor som Tina Acketoft lyfte fram handlar om att ni återkommer
              till det här med avvägning mellan kollektivavtal och lagstiftning.
              Som också Jan Ericson lyfte fram handlar det om att man ska respektera
              kollektivavtalsmodellen och den svenska modellen. Det är vi naturligtvis
              med på. Vi har ju drivit det väldigt länge och är väldigt tydliga
              med att det är det man huvudsakligen ska göra på arbetsmarknaden.
            </seg>
            <seg n="5ad3fe4c">
              Man hamnar då i en situation där man frågar sig varför regeringen
              har tagit politiska beslut som skapar en obalans mellan parterna
              på arbetsmarknaden. Om parterna ska kunna verka på ett jämlikt
              sätt måste man faktiskt se till att man skapar förutsättningar
              för det, och det har man inte gjort. Just detta med a-kassa och
              sådant som har vägt upp i balansen mellan arbetsgivare har förändrats
              genom politiska beslut.
            </seg>
            <seg n="09baed0a">
              Vi kommenterade just otrygga anställningar. Det är det som det
              handlar om. Det har också genom politiska beslut förändrats till
              det sämre. Det gör man medvetet trots att man tycker att parterna
              ska göra detta själva. Varför gör man då det? Hur ska man kunna
              värna arbetsrätten i de här frågorna när man ändå tar politiska
              beslut som går emot en av parterna?
            </seg>
            <seg n="5b9de013">
              De politiska besluten har varit väldigt tydligt mot fackföreningarna.
              Vi tycker att det är märkligt att man säger sig värna den svenska
              modellen samtidigt som man slår stenhårt mot en av parterna. Detta
              måste man kunna förklara.
            </seg>
          </u>
          <note type="speaker" n="b2a39a90">
            Anf. 120 TINA ACKETOFT (fp) replik:
          </note>
          <u who="tina_acketoft_8ff240" xml:id="i-5ae1ac17d2d47eea-1" n="20886e57">
            <seg n="bb0e0c09">
              Fru talman! Jag tror att detta på det stora hela är en skiljelinje
              mellan Vänsterpartiet och alliansen. Man lägger olika tonvikt
              vid vilka aktiviteter som regeringen har ägnat sig åt. Regeringen
              ser det inte som att man har tagit parti för någon part utan i
              stället försöker balansera det till skillnad från hur det har
              varit tidigare, då LO har varit det statsbärande partiet. Utan
              att man har kunnat rösta på dem har de ändå haft en tydlig röst
              här i riksdagen.
            </seg>
            <seg n="43f177f5">
              Vad vi försöker göra är i stället att lämna över makten till
              parterna så långt det över huvud taget är möjligt. Sedan finns
              det områden där vi måste gå in och lagstifta.
            </seg>
            <seg n="c42bc48d">
              Nu är det allianspartierna som säger att vi har en tilltro till
              att arbetsmarknadsparterna tar detta ansvar vilket för övrigt
              Ulf Holm också tog upp; han sade att utgångspunkten måste vara
              att parterna är ansvarstagande och så länge vi ser att detta fungerar
              kommer vi inte att gå in och försöka lagstifta. Där är den stora
              skiljelinjen. Vi vill att arbetsmarknadens parter ska lösa detta,
              för detta är de specialister på. Skulle de inte klara av det får
              vi gå in och diskutera detta igen.
            </seg>
          </u>
          <note type="speaker" n="2ad88960">
            Anf. 121 TORBJÖRN BJÖRLUND (v) replik:
          </note>
          <u who="torbjorn_bjorlund_cfaa39" xml:id="i-19fe0ad2b3334f27-5" n="0cc54a4d">
            <seg n="ef0c8bb8">
              Fru talman! Fortfarande är det så att regeringsföreträdarna väldigt
              mycket talar om flexibilitet, ansvar och om att man på något sätt
              ska hitta regler för en bättre arbetsmarknad man ska skapa fler
              jobb och så vidare. Men de flesta politiska beslut som ni har
              tagit går faktiskt just emot fackföreningarna. Det är en märklig
              syn att LO skulle ha varit något slags lagstiftare här i kammaren.
            </seg>
            <seg n="a01f1c0c">
              Att vi har olika intressen i samhället är väldigt tydligt och
              klart. Just företagens makt över arbetstagarna är grundmurad och
              blir ännu större. Den maktbalansen har ni nu ruckat på ännu mer.
              Hela förra århundradet har det förts en kamp för att skapa en
              balans som är mer jämlik. Ni har ändrat på detta och tagit tillbaka
              mycket.
            </seg>
            <seg n="bd36ce8e">
              När vi i dag sitter i en kris som kanske är den värsta på flera
              decennier kommer man att ha tagit beslut som skapar en otrygghet
              för arbetstagarna, som skapar ekonomisk misär för många arbetstagare
              och som skapar ett utanförskap som ni så gärna talar om just för
              att man har förändrat balansen och inte låtit parterna ta hand
              om detta på ett eget sätt.
            </seg>
          </u>
          <note type="speaker" n="55b3ad2d">
            Anf. 122 TINA ACKETOFT (fp) replik:
          </note>
          <u who="tina_acketoft_8ff240" xml:id="i-5ae1ac17d2d47eea-2" n="20886e57">
            <seg n="73531661">
              Fru talman! Jag tror inte att Torbjörn Björlund egentligen menar
              detta, men jag vill ändå förtydliga: Det finns väl ingen i denna
              kammare som faktiskt tror att det är regeringen som har skapat
              den otrygga arbetsmarknad vi nu ser? Det är ju den internationella
              krisen som har gjort det. Detta måste förtydligas väldigt i så
              fall. Tror man att det är den svenska regeringen som har skapat
              dessa effekter, som vi ser över hela världen i dag?
            </seg>
            <seg n="4e3085d1">
              Vad vi försöker göra är att säkra de jobb vi har i landet och
              se till att så många som möjligt faktiskt får vara med på vagnen.
              Och de som trots allt blir friställda och eventuellt kommer ut
              i arbetslöshet ska till exempel kunna få vidareutbildning. Den
              här krisen ska vi klara av på bästa möjliga sätt.
            </seg>
            <seg n="f841c6d6">
              Torbjörn Björlund säger att det är den svenska regeringen som
              har orsakat den internationella globala krisen. Nu tror jag mycket
              om vår finansminister, men Torbjörn Björlund tror i så fall ännu
              mer om honom.
            </seg>
            <seg n="850ed75e">
              Sedan handlar det om flexibilitet på arbetsmarknaden. Jag tycker
              att en sådan sak som undantag från turordningsreglerna är ett
              exempel på den typ av flexibilitet som vi behöver för att se till
              att exempelvis småföretag kan välja sina nyckelpersoner. Det är
              inget som hotar någon, däremot är det något som ser till att man
              kan få en stark tillväxt, till skillnad mot vad man skulle få
              om man konsekvent är tvungen att sparka enligt principen sist
              in, först ut.
            </seg>
          </u>
          <note type="speaker" n="8df946db">
            Anf. 123 LARS LILJA (s) replik:
          </note>
          <u who="lars_lilja_880e89" xml:id="i-3312110ddd62e4a0-5" n="b4b4087e">
            <seg n="cb22e61e">
              Fru talman! Jag måste säga att det är anmärkningsvärt att påstå
              att LO skulle vara det statsbärande partiet. Jag hade möjligen
              kunnat köpa det om Tina Acketoft hade sagt att det var det socialdemokratiska
              partiet.
            </seg>
            <seg n="ea474cc7">
              Nej, det är väl inte regeringens fel att det just nu är en världsomfattande
              finanskris, men det är regeringen som har sänkt a-kassan så att
              det är ungefär 20 procent av dem som jobbar som får sina 80 procent
              i a-kassa. Det är regeringen som har sett till att utbildningsinsatserna
              för arbetslösa har minskat drastiskt under den senaste tiden.
              Detta var bara en kommentar till det Tina Acketoft sade i förra
              replikskiftet.
            </seg>
            <seg n="8206d3ec">
              Vi delar egentligen uppfattningen att det finns både fördelar
              och nackdelar med visstidsanställningar och med hel- och deltidsanställningar.
              Där är vi helt överens.
            </seg>
            <seg n="e1c7213d">
              Tina Acketoft säger att vi vill lagstifta. Om man inte klarar
              av att lösa detta på ett bra sätt är vi beredda att gå dit, och
              jag uppfattade faktiskt att Tina Acketoft sade precis samma sak
              när det gäller anställningsformer. Hon sade att om det visade
              sig att det system som den borgerliga regeringen införde inte
              fungerar utan leder till att arbetsgivaren utnyttjar arbetstagare
              genom att stapla de olika visstidsanställningarna på varandra
              skulle man se över det. Det kan inte betyda annat än att ni också
              är beredda att lagstifta om visstidsanställningar om det system
              som ni nu har infört inte fungerar.
            </seg>
          </u>
          <note type="speaker" n="81e69ecd">
            Anf. 124 TINA ACKETOFT (fp) replik:
          </note>
          <u who="tina_acketoft_8ff240" xml:id="i-5ae1ac17d2d47eea-3" n="20886e57">
            <seg n="589c0876">
              Fru talman! Lars Lilja får förlåta mig, men jag tror att vi är
              ganska många som av en händelse råkar blanda ihop LO och socialdemokratin.
              Det kan bero på att ni har sammanflätade rötter, och kanske inte
              bara rötter.
            </seg>
            <seg n="4830673e">
              Ja, det finns fördelar och nackdelar med heltider, visstider
              och deltider. Jag har också tidigare sagt att om man inte i de
              vanliga partssamtalen klarar att lösa de problem som uppstår få
              vi gå in och titta på det. Men skillnaden är att vi inte säger
              att vi ska gå in och lagstifta. Det första vi gjorde var att dra
              tillbaka en proposition där ni hade begärt en lagstiftning om
              heltid. Det var heltiden som skulle gälla. Vi säger att det inte
              stämmer med hur arbetsmarknaden ser ut i dag.
            </seg>
            <seg n="73ad1364">
              Det är detta som är skillnaden. Vi har mer tilltro till parterna
              än socialdemokratin har.
            </seg>
          </u>
          <note type="speaker" n="eec1e2b9">
            Anf. 125 LARS LILJA (s) replik:
          </note>
          <u who="lars_lilja_880e89" xml:id="i-3312110ddd62e4a0-6" n="b4b4087e">
            <seg n="c8a52385">
              Fru talman! Det kan väl också bero på att vi har lite olika syn
              på hur balansen är på arbetsmarknaden. Jag har en känsla av att
              Tina Acketoft vill låta påskina att det är de fackliga organisationerna
              som styr regelverket på arbetsmarknaden. Så är det ju inte. Det
              är snarare tvärtom.
            </seg>
            <seg n="6a8f80f6">
              Det stämmer att ni drog tillbaka vår proposition om heltid. Ni
              drog också tillbaka vår proposition om visstidsanställda. Jag
              vill fortfarande få svar på frågan: Om det är så att era förslag
              om visstidsanställningar fungerar på ett sätt som inte var tänkt,
              är ni då beredda att lagstifta för att förändra det? Vi är kanske
              båda inne på att det behövs en viss lagstiftning på arbetsmarknaden
              för att den ska fungera som vi vill och så att den skapar trygga
              arbetstagare.
            </seg>
            <seg n="7f296a6c">
              Tina Acketoft förde också ett resonemang om LAS och turordningsreglerna.
              Nu tänker jag inte på tvåpersonsundantaget utan på turordningsreglerna
              i övrigt. Sist in, först ut är det som gäller. Det är klart att
              det drabbar dem som har varit anställda kortast tid.
            </seg>
            <seg n="c735ee89">
              Tina Acketoft tar upp det som ett problem. Då kan jag inte anta
              annat än att Tina Acketoft skulle vilja förändra den här lagstiftningen
              på något sätt. Hur ska den då se ut? Ska vi ha några turordningsregler
              över huvud taget? Om vi ska ha dem, hur ska de i så fall se ut?
            </seg>
            <seg n="2ff1c366">
              Ena stunden säger man nämligen från den borgerliga regeringen:
              Nej, arbetsrätten är inget problem, och lagen om anställningsskydd
              är inget problem. Men så fort det tas upp är det enda man pratar
              om att det är problem med lagen om anställningsskydd. Hur är det
              egentligen?
            </seg>
          </u>
          <note type="speaker" n="8319c617">
            Anf. 126 TINA ACKETOFT (fp) replik:
          </note>
          <u who="tina_acketoft_8ff240" xml:id="i-5ae1ac17d2d47eea-4" n="20886e57">
            <seg n="d9026d2b">
              Fru talman! Jag tror att Lars Lilja har alldeles rätt i det faktum
              att regeringen och oppositionen har olika syn på balansen på arbetsmarknaden.
              Så är det nog. Det är helt rätt. Men vad vi vill ha är två jämbördiga
              parter som kan sitta ned och diskutera, för det är där vi vill
              att arbetsrättsregleringen till allra största del ska ske.
            </seg>
            <seg n="2bfd41aa">
              Sedan finns det naturligtvis vissa fall där vi behöver gå in
              med lagregleringsmedel. Diskrimineringslagen är ett alldeles utmärkt
              sådant exempel. Det är ingenting vi vill lämna åt andra parter.
              Det är någonting som vi vill ha hand om därför att det är så oerhört
              viktigt att det fungerar.
            </seg>
            <seg n="8ea9f46e">
              Hur ska turordningsreglerna se ut, frågar Lars Lilja. Det skulle
              vara mig förmätet att säga hur de ska se ut. Vad jag däremot vet
              är att det finns ett antal exempel där vi kan se att turordningsreglerna
              faktiskt har påverkat arbetsmarknaden på ett negativt sätt. Det
              skulle jag vilja att vi ser över. Men hur det ska se ut för att
              det ska fungera på ett bättre sätt kan jag inte svara på. Men
              jag skulle vilja att det ses över.
            </seg>
            <seg n="0f229db7">
              Jag tycker att det är lite märkligt att man inte över huvud taget
              vill öppna för det från oppositionens sida, utan det är alltid
              så att man ska behålla det precis som det har varit tidigare.
              Möjligtvis går man in med nya lagstiftningar. Men man vill inte
              gå tillbaka ett steg och se över det vi har och se om vi kan förändra
              det till en ny arbetsmarknad, som vi ändå har det ser vi tydliga
              effekter av i dag. Jag tycker att det är mycket märkligt att man
              inte vill se över det.
            </seg>
          </u>
          <note type="speaker" n="04a7199d">
            Anf. 127 DÉSIRÉE PETHRUS ENGSTRÖM (kd):
          </note>
          <u who="unknown" xml:id="i-92c2706564c16a55-0" n="a59d4d3a">
            <seg n="9b72545f">
              Fru talman! Det betänkande som vi i dag debatterar tar sin utgångspunkt
              i ett stort antal motioner som berör arbetsrättens område. Det
              är alltså ingen proposition från regeringen som föranleder den
              här debatten.
            </seg>
            <seg n="6f96404e">
              Med det skulle jag vilja betona att den här regeringen inte har
              gjort några stora förändringar i arbetsrätten.
            </seg>
            <seg n="febc35aa">
              Alliansregeringen står bakom den svenska modellen, vilket innebär
              att vi anser att arbetsmarknadens parter vanligtvis löser de här
              frågorna på ett mycket bra sätt genom att kollektivavtal verkar
              tillsammans med lagstiftningen. Det fungerar bra, och grunden
              för arbetsrätten bör därför bestå också framöver.
            </seg>
            <seg n="87c7cabc">
              Vi kristdemokrater anser att det är viktigt att sträva efter
              en god anställningstrygghet för alla anställda. Att ha ett jobb
              innebär mycket för den enskilda individen, och det ger människor
              en känsla av att känna sig behövda och efterfrågade. Det ger en
              inkomst men också livskvalitet på många olika sätt.
            </seg>
            <seg n="df977d54">
              Viktigast är nu att vi har en hög efterfrågan på arbetskraft,
              så att alla behövs, även de som i dag står längst ifrån arbetsmarknaden.
              Det handlar om att de ska få en möjlighet att få ett jobb.
            </seg>
            <seg n="2556a96c">
              Fru talman! En fråga som har debatterats mycket under den senaste
              tiden och som även finns med i de här motionsförslagen och reservationerna
              berör Lavaldomen, som satte frågan om utstationerad arbetskrafts
              rättigheter i Sverige på sin spets.
            </seg>
            <seg n="fda1c13a">
              EG-domstolen slog fast att svenska bygg- och elfackens stridsåtgärder
              var för långtgående och stred mot EG-rättens principer om fri
              rörlighet av arbetskraft. Bland annat slogs fast att utländska
              företag måste kunna se vilka lägstalöner som finns i gällande
              kollektivavtal. Och Byggnads ansågs, till skillnad från andra
              fack, inte ha haft så transparenta avtal att de enkelt kunnat
              gå att förstå för utländska företag. Därför uppstod den här tvisten.
            </seg>
            <seg n="f002e605">
              Frågan blev därför en del av det som den svenska utredaren Claes
              Stråth fick i uppdrag att titta på. Utredningen kom med sina förslag
              i december förra året. Där betonade man att kollektivavtalen måste
              vara transparenta.
            </seg>
            <seg n="c378e3ab">
              Därför är det glädjande att Byggnads i förra veckan skickade
              ut ett pressmeddelande om att de nu går den Stråthska utredningen
              till mötes och att de nu ska börja rapportera in sina löneuppgifter
              till Arbetsmiljöverket. Därför känns de motioner som väckts av
              oppositionen gällande Lavalfallet delvis överspelade.
            </seg>
            <seg n="cc430047">
              Det har också varit mycket diskussion om rätten att vidta stridsåtgärder.
              I Sverige har vi en långtgående möjlighet att ta till stridsåtgärder
              eftersom vi till skillnad från vissa andra länder inte har ett
              medlingsinstitut med makt att fastställa kollektivavtal.
            </seg>
            <seg n="eeddaef7">
              Om fack och arbetsgivare inte kommer överens kan stridsåtgärder
              användas, men det är en frihet under ansvar som facket måste förvalta
              på ett klokt sätt.
            </seg>
            <seg n="c1c49219">
              Sympatiåtgärder är också ett mycket starkt påtryckningsmedel.
              Ibland kan man ifrågasätta proportionaliteten i de åtgärder som
              vidtas när de utsträcks för långt.
            </seg>
            <seg n="61326406">
              Vi anser att omfattningen och verkningarna av en arbetskonflikt
              ibland kan stå i proportion till frågan som konflikten gäller
              och hur det drabbar tredje part.
            </seg>
            <seg n="7481f486">
              Att företag går omkull på grund av en stridsåtgärd tjänar ju
              egentligen ingen på. Därför krävs det ett stort ansvarstagande
              av alla parter när det gäller de här frågorna.
            </seg>
            <seg n="7416b3d9">
              Den svenska modellen vilar på ett ansvarsfullt agerande från
              båda parter för att det ska fungera, så låt oss arbeta för mer
              konsensus och mindre konflikt på den svenska arbetsmarknaden.
            </seg>
            <seg n="657083b1">
              I den alltmer globaliserade värld vi lever i där företag och
              arbetstillfällen rör sig över gränserna måste vi tillvarata arbetstagarnas
              behov av goda arbetsvillkor och, naturligtvis, skydd mot social
              dumpning samtidigt som vi värnar en flexibel arbetsmarknad. Vi
              tjänar på att ha en öppen arbetsmarknad och ett EU där varor och
              tjänster kan röra sig fritt.
            </seg>
            <seg n="f12b5c84">
              EG-domstolen framhåller att den fria rörligheten är jätteviktig
              men också att fackliga stridsåtgärder utgör en grundläggande rättighet
              för EU:s medborgare. Sveriges och även EU:s mening är att fri
              rörlighet kan och ska kombineras med trygga arbetsvillkor.
            </seg>
            <seg n="cd0c22ce">
              Vad jag kan se är de motioner som väckts från oppositionen därför
              inte mer än ett slag i luften. Vi i alliansen har nämligen inga
              andra mål än att se till att arbetstagare har sjysta arbetsvillkor
              samtidigt som vi arbetar för fler och lönsamma företag.
            </seg>
            <seg n="aab55913">
              I den jobbkris som vi nu är mitt inne i är det viktigt att uppsagda
              får ett bra stöd. Regeringen har med sitt stödpaket för jobb och
              omställning på ca 40 miljarder satt in ett rejält batteri av åtgärder
              för att motverka krisen.
            </seg>
            <seg n="94938994">
              I flera motioner tas frågan om omställningsåtgärder upp. Socialdemokraterna
              lyfter upp frågan om problemet att offentliganställda inom den
              primär- och landstingskommunala sektorn inte omfattas av omställningsavtal.
            </seg>
            <seg n="dc5382b4">
              Vi är med på att detta vore mycket välkommet, men vi anser inte
              att man ska lagstifta om det, utan det är kollektivavtal som bör
              genomföras mellan fack och offentliga arbetsgivare.
            </seg>
            <seg n="dfee9b17">
              Hur som helst har regeringen också gett Arbetsförmedlingen resurser
              för dem som är uppsagda, så att man nu kan göra rejäla insatser
              för dem som har förlorat sitt jobb. Ytterligare 3 miljarder satsas
              2009 på Arbetsförmedlingen i ett tilläggspaket till budgetpropositionen
              i syfte att erbjuda extra stöd och coachning till dem som har
              sagts upp.
            </seg>
            <seg n="4ab20368">
              Vi ser därför inte något behov av att i dagsläget förändra lagstiftningen
              på något sätt när det gäller omställningsåtgärder.
            </seg>
            <seg n="541eb432">
              Andra motioner och reservationer i betänkandet handlar om tidsbegränsade
              anställningar. Denna form av anställning är inte alltid bra, men
              den är heller inte alltid dålig.
            </seg>
            <seg n="fc545059">
              Erfarenheten visar att tillfälliga anställningar ofta blir en
              bro över till en tillsvidareanställning för grupper som inte har
              en stark förankring på arbetsmarknaden.
            </seg>
            <seg n="3118a015">
              Vi vet att unga personer utan erfarenhet i ett yrke ofta kommer
              in och får en erfarenhet och går vidare till fasta jobb via de
              tillfälliga anställningarna.
            </seg>
            <seg n="3ab887d8">
              I tider som nu är det många som trots allt kan få en kortare
              anställning i ett företag som kanske får en tillfällig beställning
              eller som får möjlighet att rekrytera om än inte för en lång tid
              så för en kortare tid. Den enskilde får på så sätt en erfarenhet.
            </seg>
            <seg n="eab373f7">
              Det är också så att parterna har möjlighet att i kollektivavtal
              komma överens om frågor som på olika sätt berör tidsbegränsade
              anställningar.
            </seg>
            <seg n="2ba7c4c1">
              Vi har också med alliansregeringen sänkt tidsgränsen för när
              ett vikariat eller en allmän visstidsanställning går över i en
              tillsvidareanställning. Det gjorde vi nyligen, från tre år till
              två år.
            </seg>
            <seg n="0cedf85c">
              Regeringen har trots det sagt att man ska följa frågan, och ifall
              man upptäcker att företag utnyttjar möjligheten till tidsbegränsade
              anställningar på ett felaktigt sätt ska man återkomma med förslag.
              Men i nuläget ser vi inte det.
            </seg>
            <seg n="d236ea98">
              Vi vet att av de 120 000 nya jobben som kom var 90 000 fasta
              anställningar. Så vi tror att väldigt många av de jobb som kommer
              trots allt kommer att vara fasta och bra anställningar.
            </seg>
            <seg n="bc7423b4">
              En annan fråga som behandlas i betänkandet och som inte har varit
              uppe så mycket här i dag är frågan om sjukskrivna och arbetsrätten.
              Regeringen har sedan den tillträdde lagt upp ett ambitiöst program
              för att se till att människor inte ska gå långa tider i passiv
              sjukskrivning.
            </seg>
            <seg n="59fda445">
              Oppositionen har försökt driva tesen att regeringen vill se till
              att alla sjukskrivna nu ska kunna sägas upp. Men det är ju helt
              absurt med tanke på att vi och vår regering vill se till att utanförskapet
              omfattar så få människor som möjligt. I stället vill vi se till
              att samhället verkligen ger sjukskrivna snabb och effektiv hjälp
              att komma tillbaka i arbete.
            </seg>
            <seg n="9efb59dd">
              Därför ska vi erbjuda snabb rehabilitering men också stöd att
              komma vidare till Arbetsförmedlingen, något som tidigare har varit
              ett stort problem. Arbetsförmedlingen har tidigare inte velat
              ta emot personer förrän de var arbetslösa, men nu ska vi slussa
              över personer från Försäkringskassan till Arbetsförmedlingen innan
              de blir arbetslösa.
            </seg>
            <seg n="6e7348b3">
              Jag vill också betona att sjukdom även fortsättningsvis inte
              ger saklig grund för uppsägning och att arbetsgivarens rehabiliteringsansvar
              kvarstår.
            </seg>
          </u>
          <note n="b744c587">
            Socialdemokraterna har väckt flera motioner om rätten till heltid,
            och även de andra oppositionspartierna. Vissa motioner är mer
            allmänt hållna. Andra avser en lagstadgad rätt till heltidsanställning.
          </note>
          <u who="unknown" xml:id="i-6c1571c7dc9c5a22-0" n="a59d4d3a">
            <seg n="d40c9818">
              Men vad är egentligen Socialdemokraternas politik? Hur kommer
              ni att driva frågan vidare? Vill ni verkligen ha en lagstadgad
              rätt till heltid?
            </seg>
            <seg n="ac3316c4">
              Vi är helt överens om att deltidsarbetslöshet inte är något bra.
              När det gäller dem som vill ha heltid ska vi göra allt för att
              se till att de får en heltidsanställning. Men att tvinga arbetsgivare
              att bara tillhandahålla heltidsanställningar för dem som vill,
              är det verkligen möjligt?
            </seg>
            <seg n="d06f338d">
              Flera fackliga organisationer är emot lagstiftning på det här
              området. Jag tror att Socialdemokraterna egentligen inser problematiken.
              Vi måste hitta andra vägar än via lagstiftning.
            </seg>
            <seg n="1fc4140c">
              Risken är att detta skulle slå hårt mot många företag och att
              de skulle dra sig för att anställa. Effekten skulle därmed bli
              ökad arbetslöshet i stället för att man hjälper deltidsanställda
              att få en heltid.
            </seg>
            <seg n="30046c96">
              Vi tror alltså inte på en lagstiftning på detta område. Vi hoppas
              förstås att vi i kollektivavtal kommer framåt i den här frågan.
            </seg>
            <seg n="52fad5c5">
              Fru talman! Avslutningsvis vill jag säga något om kompetensutveckling
              och kompetenskonto som också diskuteras i betänkandet. För att
              öka tryggheten och stärka löntagares ställning på svensk arbetsmarknad
              är fortbildning viktigt. Att personal vidareutbildas och ökar
              sin kunskapsbank ger företag mer kompetent personal och gör löntagare
              bättre rustade för framtiden. Det ger också förutsättningar för
              ökad rörlighet på arbetsmarknaden.
            </seg>
            <seg n="61c3044f">
              Flera undersökningar visar att uppemot en tredjedel av löntagarna
              vill byta jobb. För att fler ska kunna byta jobb är naturligtvis
              utbildning en god förutsättning. Det ger arbetstagare ett bredare
              sökfält, ger fler verktyg och gör dem attraktivare för flera arbetsgivare.
              Vi kristdemokrater är positiva till den form av kompetenskonto
              för arbetstagare som tidigare har diskuterats.
            </seg>
            <seg n="396d6467">
              Det fanns en färdig utredning som visar på hur ett sådant konto
              skulle kunna fungera, men den lades i byrålådan av Socialdemokraterna.
              Den frågan finns det särskild anledning att återkomma till i den
              här kammaren.
            </seg>
            <seg n="e246304a">
              Arbetsrätten som vi i dag debatterar är en fråga som ofta egentligen
              inte innebär några större problem i arbetslivet. Fack och arbetsgivare
              hittar ofta lösningar på olika frågor. Det viktiga är nu att vi
              har tillgång till så många arbetstillfällen som möjligt så att
              alla människor som vill ha ett jobb ska kunna komma med.
            </seg>
            <seg n="db18b95a">
              Vi skapar den bästa tryggheten om det finns arbetstillfällen
              för den enskilde. Vi kristdemokrater vill bidra till att vi skapar
              fler men också trygga anställningar.
            </seg>
          </u>
          <note n="87d8d238">
            Jag vill med detta, fru talman, yrka bifall till förslaget i
            betänkandet och avslag på motionerna.
          </note>
          <note type="speaker" n="838f75de">
            Anf. 128 LARS LILJA (s) replik:
          </note>
          <u who="lars_lilja_880e89" xml:id="i-3312110ddd62e4a0-7" n="b4b4087e">
            <seg n="5030382e">
              Fru talman! Jag har avstått från att kommentera enskilda motioner
              från borgerliga riksdagsledamöter. Då skulle vi få en debatt här
              som vore ganska osaklig är jag rädd. Det finns en del saker där
              som gör mig som socialdemokrat mörkrädd och verkligen får mig
              att tvivla på den borgerliga regeringens intentioner. Men det
              handlar som sagt var om enskilda motioner.
            </seg>
            <seg n="cf332c0c">
              När det gäller oss socialdemokrater och vår inställning till
              diskussionen kring heltid och deltid: Läs vår reservation! Där
              står det precis vad vi tycker.
            </seg>
            <seg n="db3a783d">
              Återigen vill jag ställa frågan när det gäller diskussionen kring
              avtal och lagstiftning. Vi anklagas av er för att vilja lagstifta
              när det gäller heltid och deltid. När det gäller de visstidsanställningar
              som kan staplas på varandra styrs det av en lagstiftning.
            </seg>
            <seg n="0caa8bf5">
              Désirée Pethrus Engström har här stått och sagt, precis som Tina
              Acketoft sade i sitt anförande: Visar det sig att det som nu gäller
              missbrukas är vi beredda att gå in och ändra det. Då vill ni också
              ta till lagstiftning.
            </seg>
            <seg n="341b0961">
              Jag är fortfarande lite förvirrad. Ena stunden ska man inte lagstifta.
              Nästa stund ska man lagstifta. Vad är egentligen er uppfattning
              i den här frågan?
            </seg>
          </u>
          <note type="speaker" n="438eb452">
            Anf. 129 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1c2b6dd32a620e15-0" n="a59d4d3a">
            <seg n="32a6accc">
              Fru talman! Om man tittar på tillfälliga anställningar är det
              så och det tror jag att Lars Lilja kan vara överens med mig om
              att för dem som kan skapa tillfälliga anställningar är det bättre
              än inga anställningar alls. I det läge som nu är i den kris som
              vi nu är inne i finns det vissa företag som känner att de har
              ett behov av att kunna lösa kriser akut. De behöver ta in tillfälligt
              anställda, men de kan inte anställa personer på långa anställningar.
            </seg>
            <seg n="672532f6">
              Att då gå in och försöka underlätta som vi gjorde var en tanke
              att försöka skapa fler jobb, att få fler att komma in. Det handlar
              om att de som står långt ifrån får en möjlighet att få en arbetslivserfarenhet.
            </seg>
            <seg n="ad6063db">
              Varje arbetad timme är väl ändå bättre än ingenting. Det är det
              som den här regeringen har sagt är målsättningen, att få till
              så många arbetade timmar som möjligt.
            </seg>
            <seg n="852bfd39">
              Vi kan inte se det, men om ni kan visa på statistik och hur det
              utnyttjas av enskilda företagare, vilket jag inte tror, säger
              vi att vi måste titta på frågan. Om det inte ska ske med lagstiftning
              kanske det kan ske på något annat sätt. Vi har inte sagt exakt
              hur det ska gå till, men på något sätt behöver man naturligtvis
              ha någon typ av sanktioner eller åtgärder mot företag som missbrukar
              intentionerna i lagstiftningen.
            </seg>
            <seg n="7a73ca79">
              Hur det ska gå till och vad det är för någon typ av förändringar
              som ska till kan jag inte svara på. Men vi har sagt att vi ska
              följa frågan. Det får väl vara bra nog så.
            </seg>
            <seg n="01464cee">
              Vi vill ha fler anställda och fler personer som har möjlighet
              att komma in även om det är tillfälligt anställda. Det måste vara
              bättre än inga arbetade timmar alls.
            </seg>
          </u>
          <note type="speaker" n="692ab143">
            Anf. 130 LARS LILJA (s) replik:
          </note>
          <u who="lars_lilja_880e89" xml:id="i-3312110ddd62e4a0-8" n="b4b4087e">
            <seg n="74151dcb">
              Fru talman! Jag måste säga att jag misstänkte att jag inte skulle
              få något svar om hur man skulle hantera frågan med visstidsanställningar.
              Regeringens verktyg är faktiskt någon form av lagstiftning. Det
              är den man i så fall är tvungen att ta till.
            </seg>
            <seg n="fb9dea3d">
              Vi tycker också att det finns en poäng med tillfälliga anställningar.
              Men det ska inte bli för många, det får inte bli fler, och folk
              ska inte hamna i en cykel med tillfälliga anställningar som staplas
              på varandra.
            </seg>
            <seg n="26081f1f">
              Det var en annan sak. Vi kom in lite grann på krisen. Désirée
              Pethrus Engström säger att uppsagda ska få stöd. Det är viktigt
              att de får ett rejält stöd, och den här regeringen har satsat
              hårt på det.
            </seg>
            <seg n="5697df37">
              Som jag sade i ett tidigare replikskifte är det ungefär 20 procent
              av arbetstagarna som har 80 procent i a-kassa. De metallare som
              får gå hem från Volvo Umeverken, kanske 1 500 snart, får vara
              glada om de har ungefär hälften av sin lön i a-kassa.
            </seg>
            <seg n="7de16639">
              Det i sin tur påverkar samhällsekonomin. De har svårt att konsumera.
              Det är det vi alla vill att folk ska göra nu. Det känns väl inte
              riktigt som ett stöd som de skulle önska.
            </seg>
            <seg n="135e3475">
              Désirée Pethrus Engström pratade om den jättehårda satsningen
              på 40 miljarder. Javisst. Det fanns i den så kallade superbudgeten
              som lades fram före finanskrisen. Det som har tillkommit sedan
              är 8 miljarder.
            </seg>
            <seg n="3504d651">
              Vi kan väl vara överens om att av de 40 miljarder som nu är satsade
              har du och jag som står här fått mellan 1 000 och 1 100 kronor
              mer i månaden efter skattesänkningarna. En vanlig jobbare har
              i bästa fall fått 250 kronor.
            </seg>
            <seg n="fbcda737">
              På vilket sätt är det en metod för att möta den kris som vi nu
              står inför? Fel åtgärder!
            </seg>
          </u>
          <note type="speaker" n="be5d5a2a">
            Anf. 131 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1c2b6dd32a620e15-1" n="a59d4d3a">
            <seg n="1aa16930">
              Fru talman! Först vill jag bara betona att när vi ökade möjligheterna
              för företag att ha tillfälliga anställningar sänkte vi också tiden
              för hur länge man kan ha en tillfällig anställning från tre till
              två år. Det hoppas jag att ni tyckte var en bra idé, för det var
              faktiskt en förbättring för arbetstagaren.
            </seg>
            <seg n="71e14cab">
              Jag vill också betona att Socialdemokraterna faktiskt själva
              har börjat bli lite självkritiska, och det tycker jag är bra.
              Det finns saker som ni kanske inte har varit bäst på, och det
              kanske behövs vissa förändringar.
            </seg>
            <seg n="127d9e49">
              Några av de förändringarna har vi genomfört. Vi har till exempel
              gett dem som är sjukskrivna möjlighet att vara lediga från jobbet
              för att kunna pröva ett annat jobb så att de inte kommer in i
              en långtidssjukskrivning utan kanske kan söka sig ett annat jobb
              under den tid de är fast anställda.
            </seg>
            <seg n="3a6ab8af">
              Det finns fler förändringar, men jag noterar att ni i flera av
              de artiklar på DN Debatt som ni har haft den senaste tiden är
              självkritiska: Ni har inte klarat av det, ni har inte förstått
              hur småföretagare har det, och det gäller även den här frågan
              om tillfälliga anställningar. Ni förstår inte hur många småföretagare
              har det, och det är en häftig kritik.
            </seg>
            <seg n="85b7cd80">
              Var alltså lite mer självkritiska här, precis som ni har varit
              i era artiklar på DN Debatt. Det skulle ha passat bra även i dag.
            </seg>
            <seg n="f60c6ee5">
              När det gäller stöd till uppsagda kan självklart en hög a-kassa
              vara bra för den enskilde. Men vi har satsat pengar på att öka
              efterfrågan genom att satsa på jobbskatteavdraget. Där har den
              största delen gått till låg- och medelinkomsttagare jo, det finns
              det statistik på. En sjuksköterska har fått 1 500 kronor mer efter
              det tredje steget i jobbskatteavdraget. Är det inte bra? Det här
              är kanske den bästa krockkudden vi har just nu. Att 64 miljarder
              har gått till att öka köpkraften hos den svenska befolkningen
              gör att det finns köpkraft kvar, vilket gör att företagen kan
              rulla vidare och fortfarande anställa.
            </seg>
            <seg n="73942e3c">
              Det tror jag är den enda politiken, men Socialdemokraterna är
              tyvärr inte beredda att ompröva sin politik. Det är jag besviken
              på.
            </seg>
          </u>
          <note type="speaker" n="f7d84cd0">
            Anf. 132 MARIA STENBERG (s):
          </note>
          <u who="hans_stenberg_1679e1" xml:id="i-b63811b39d06cfdb-0" n="179c545d">
            <seg n="da6c6c48">
              Fru talman! Jag läste en artikel i Aftonbladet den 14 januari.
              Där fanns en berättelse om Helena Thorins vardag och om hennes
              oro för framtiden.
            </seg>
            <seg n="c503d841">
              Helena Thorin hade tre jobb. Genom Aftonbladet försökte hon berätta
              att hon älskade alla sina tre jobb men att en orättvis politik
              nu skulle tvinga henne att säga upp sina deltidsjobb och gå ut
              i en öppen arbetslöshet på heltid. Inte för att hon inte kunde,
              inte ville eller inte försökte få en heltidstjänst, utan för att
              hon tvingades till det av de regler som borgerlig politik har
              skapat. Hon måste göra det för att kunna överleva ekonomiskt.
            </seg>
            <seg n="71705a1c">
              Hon är långt ifrån den enda. Hennes vardag och öde delas av tusentals
              andra som jobbar deltid eller timmar. Snacka om att slösa bort
              människors kraft och vilja att arbeta!
            </seg>
            <seg n="24f459cd">
              Är det någon som lyssnar på den här debatten som inte känner
              igen retoriken från valrörelsen 2006? Jobb i stället för bidrag.
              Just det Moderaternas älsklingsparoll som sammanblandades friskt
              i valrörelsen med uttryck som Det ska löna sig att arbeta.
            </seg>
            <seg n="d540a37b">
              Det går bra att prata, men konkret verklighet är något helt annat.
              Problemet är att borgerlig politik blundade, eller ännu värre,
              struntade i vardagen för de hårt arbetande deltids- och timanställda.
              Helena Thorins vardag glömdes helt enkelt bort. I samma ögonblick
              som regeringen Reinfeldt beslutade sig för att rasera a-kassan
              genom sämre villkor och högre avgifter började nämligen otrygghetens
              klocka att ticka för alla deltidsarbetslösa som kämpar och sliter
              för att få sin ekonomi att gå ihop. Inte för att de käckt försöker
              leva upp till er paroll om att det ska löna sig att arbeta utan
              för att faktiskt få ihop en månadslön som går att leva på.
            </seg>
            <seg n="8b096f5e">
              Öppna ögonen! Vänd blicken mot äldreboendena, skolköken, restaurangerna
              och affärerna! Se och hör de kvinnor som inte tillåts jobba heltid!
              För varken Helena Thorin, Kommunals eller Handels medlemmar förstår
              hur den moderatstyrda regeringen fick ihop logiken i att en kraftig
              försämring i a-kassan för deltidsarbetslösa skulle simsalabim!
              skapa fler heltidstjänster.
            </seg>
            <seg n="0401dea7">
              I dag fanns chansen att berätta för Kommunals medlemmar om hur
              försämringarna i a-kassan för deltidsarbetslösa skulle skapa fler
              jobb. På 18 platser runt om i Sverige fanns nämligen kommunalare
              som protesterade mot orättvisorna. Här i Helsingfors hade det
              bara varit att gå ned på Mynttorget och ta till orda.
            </seg>
            <seg n="bda1e325">
              Så enkelt men uppenbarligen så svårt. Det är därför orättvisorna
              slår blint och skoningslöst.
            </seg>
            <seg n="d489c314">
              Rätten till heltid och deltid som en möjlighet är en viktig rättvise-
              och jämställdhetsfråga för Socialdemokraterna. Det är bara att
              titta på det antal motioner som är inlämnade till kammaren från
              oss, Vänsterpartiet och Miljöpartiet. Just nu pågår diskussionerna
              om ett nytt huvudavtal för parterna på arbetsmarknaden, och rätten
              till heltid finns med där. Det är jättebra, och parterna bör ges
              största möjliga utrymme att genom förhandlingar och kollektivavtal
              faktiskt lösa frågan.
            </seg>
            <seg n="9a074bad">
              Också den här kammaren måste ta sitt ansvar för allas rätt att
              arbeta heltid, men som tidigare har sagts: Vi är beredda att gå
              vidare mot en lagstiftning om frågan inte kan lösas avtalsvägen.
              Detta är ett svar på Jan Ericsons tidigare inlägg.
            </seg>
          </u>
          <note type="speaker" n="d0a67e6d">
            Anf. 133 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1c2b6dd32a620e15-2" n="a59d4d3a">
            <seg n="30c9f509">
              Fru talman! Jag kan inte låta bli att gå upp igen. Även om jag
              hade ett väldigt långt tal hade jag faktiskt strukit det som gällde
              deltidsstämpling. Jag kan ta det nu, för det passar faktiskt ganska
              bra.
            </seg>
            <seg n="3888ec17">
              Alliansen har infört en begränsning på 75 dagar för deltidsstämpling,
              eftersom man såg att det fanns personer hade använt detta i upp
              till 18 år. Det är väl ändå inte rimligt. A-kassan är en omställningsförsäkring,
              och att den ska vara det sade även Socialdemokraterna i sin deldebatt.
            </seg>
            <seg n="da521d16">
              Om man deltidsstämplar så länge måste alltså andra åtgärder vara
              nödvändiga för att en person ska få heltidsjobb. En begränsning
              på 75 dagar ökar incitamenten för den enskilde att söka heltidsarbete,
              men det sätter också en press på arbetsgivaren att försöka erbjuda
              heltid. Det är ju dyrt att byta personal, vilket man efter 75
              dagar blir tvungen till i det nya systemet. Man ska utbilda personer
              och så vidare, så det finns något positivt i att inse att den
              här personen måste jag nog anställa, för det är inte lönsamt att
              byta personal.
            </seg>
            <seg n="f5fd6711">
              Det man kan notera är att Socialdemokraterna faktiskt har accepterat
              en begränsning i antalet dagar. Ni vill ha en begränsning på 100
              dagar. Så länge vill ni att man ska få deltidsstämpla. Vi vill
              att det ska vara 75 dagar. Det är alltså 25 dagar som skiljer
              s från alliansen, men själva grunden är vi uppenbarligen överens
              om: att det måste finnas en gräns för hur länge man får deltidsstämpla.
            </seg>
            <seg n="0fa300f1">
              Det kan vara bra att komma ihåg det när det i retoriken låter
              som om s vill ta bort alla former av begränsningar när det gäller
              deltids-a-kassan.
            </seg>
            <seg n="9ff0af79">
              Min fråga till dig, Maria Stenberg, är: Hur ser det ut? Vad tycker
              ni om deltidsstämpling? Ska den inte få förekomma?
            </seg>
          </u>
          <note type="speaker" n="f3cd4e78">
            Anf. 134 MARIA STENBERG (s) replik:
          </note>
          <u who="hans_stenberg_1679e1" xml:id="i-b63811b39d06cfdb-1" n="179c545d">
            <seg n="d3bcedc2">
              Fru talman! Den moderatstyrda regeringen har släppt ut rätt mycket
              pengar ur statskassan och därmed kraftigt försvårat för oss, när
              vi vinner valet 2010, att faktiskt ta nya grepp på arbetsmarknadspolitiken
              och förbättra tillvaron och stärka köpkraften för dem som råkat
              ut i krisens och massarbetslöshetens spår.
            </seg>
            <seg n="de3075b1">
              Det är det som ligger till grund för detta; vi måste faktiskt
              vara tillräckligt ärliga mot svenska folket och säga att vi ska
              förhålla oss till den budget och den statskassa som ni faktiskt
              har släppt ut mycket pengar från när ni har gynnat höginkomsttagare
              och människor som bor i storstadsområden med stora fastigheter
              och så vidare. Det är den ekonomiska verkligheten som vi ska leva
              efter.
            </seg>
          </u>
          <note type="speaker" n="49bc60f6">
            Anf. 135 DÉSIRÉE PETHRUS ENGSTRÖM (kd) replik:
          </note>
          <u who="unknown" xml:id="i-1c2b6dd32a620e15-3" n="a59d4d3a">
            <seg n="cb9d957a">
              Fru talman! Det talas om massarbetslöshet. Visst är det hög arbetslöshet,
              och den är mycket oroande. Det är absolut ingenting som vi är
              nöjda med, utan vi gör ju allting för att motverka arbetslösheten.
              De 40 miljarder som Lars Lilja tidigare raljerade över är faktiskt
              ROT-avdrag och infrastruktursatsningar. Väldigt många tycker att
              det är bra åtgärder. Jag vet inte varför inte Socialdemokraterna
              tycker att det är bra med alla de insatser som regeringen faktiskt
              gör.
            </seg>
            <seg n="cc0dd12f">
              Jag läste Byggnadstidningen, organ för byggnadsindustrin, och
              såg att vart tredje byggnadsföretag kommer att anställa under
              det närmaste året. Man behöver rekrytera. 40-talisterna är på
              väg att gå i pension. Det kommer att behöva göras omfattande anställningar
              framöver, och rekryteringsbehoven kommer att vara stora.
            </seg>
            <seg n="380b2ffe">
              Jag tycker att vi inte ska måla upp för mycket elände. Risken
              är att vi råkar in i depression bara av att vi pratar illa om
              hur det går för jobben. Vi måste nu skapa tilltro till framtiden
              och ta till vara de miljarder som finns i olika insatser.
            </seg>
            <seg n="f83271c5">
              Jobbskatteavdraget skulle jag ändå vilja komma tillbaka till.
              Visserligen har du och jag som riksdagsledamöter också fått ett
              jobbskatteavdrag jag har inte siffrorna här men majoriteten har
              faktiskt gått till låg- och medelinkomsttagare. Man har försökt
              att vrida det till den profilen. Det har varit ett medvetet val
              från regeringens sida.
            </seg>
            <seg n="66aff69c">
              Om en sjuksköterska har fått 1 500 kronor mer kvar att handla
              för måste det väl vara väldigt bra. Den krockkudde som jobbskatteavdraget
              är, 64 miljarder i ökad köpkraft sedan det genomfördes, är ju
              jättebra. Det håller i gång hjulen så att det rullar på i det
              svenska näringslivet.
            </seg>
            <seg n="16e0ec0e">
              När det gäller fastighetsskatten vill jag peka på att fastighetsavgiften
              betalas till kommunerna så nästa år får kommunerna, med olika
              nedsättningar av arbetsgivaravgifter, 9 miljarder mer kvar. År
              2010 är det 11 miljarder i ökade tillskott till kommuner och landsting.
            </seg>
          </u>
          <note type="speaker" n="02f2b605">
            Anf. 136 MARIA STENBERG (s) replik:
          </note>
          <u who="hans_stenberg_1679e1" xml:id="i-b63811b39d06cfdb-2" n="179c545d">
            <seg n="45f235c5">
              Fru talman! Det retoriska ordet massarbetslöshet var det inte
              vare sig Socialdemokraterna, Vänsterpartiet eller Miljöpartiet
              som uppfann. Det var den moderata finansministern. Det är väl
              i den andan man ska se hur många det är som är arbetslösa eller
              riskerar att bli arbetslösa i dag.
            </seg>
            <seg n="f35ef396">
              Jobbskatteavdraget är bra, säger Désirée Pethrus Engström. Det
              är väl jättebra för dig och mig som är höginkomsttagare att vi
              har fått det, om man nu har den ideologin och den människosynen.
              Det finns alltså en stor grupp människor i samhället som faktiskt
              inte får ta del av det här. Ännu fler blir det ju med de varsel
              som ligger, där människor riskerar att mista sina jobb. Arbetslösa,
              sjuka och pensionärer är det meningen att deras köpkraft inte
              ska stimuleras över huvud taget?
            </seg>
            <seg n="5a99cd26">
              När det gäller fastighetsskatten och den stora pengapung som
              kommunerna ska få måste jag i rimlighetens namn erkänna att min
              kommun, som är en väldigt gles kommun långt ute i landet, inte
              över huvud taget känner av detta. Det man känner av är den kris
              som pågår i dag när man riskerar att vara tvungen att säga upp
              väldigt många människor i välfärden, i skolan och inom äldreomsorgen.
              Jag vet inte om just kommunerna känner att de har fått någon stor
              påse pengar av den här regeringen.
            </seg>
          </u>
          <note n="d1e2f4d6">
            Överläggningen var härmed avslutad.
          </note>
          <note n="bdf8fe2c">
            15 § Bordläggning
          </note>
          <note n="79b8be2b">
            Anmäldes och bordlades
          </note>
          <note n="811fb8b3">
            16 § Anmälan om interpellationer
          </note>
          <note n="b76a3a77">
            Anmäldes att följande interpellationer framställts
          </note>
          <note n="ed4f9175">
            den 26 februari
          </note>
          <note n="a9798f77">
            Sven-Erik Österberg
          </note>
          <note n="a9798f77">
            Sven-Erik Österberg
          </note>
          <note n="b8df83da">
            Monica Green
          </note>
          <note n="f1ffcaf1">
            Mats Pertoft
          </note>
          <note n="1dc36746">
            Peter Hultqvist
          </note>
          <note n="27c11050">
            Interpellationerna redovisas i bilaga som fogats till riksdagens
            snabbprotokoll tisdagen den 10 mars.
          </note>
          <note n="12fde979">
            17 § Kammaren åtskildes kl. 17.43.
          </note>
          <note n="ae9303a6">
            Förhandlingarna leddes
          </note>
          <note n="2021d798">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
