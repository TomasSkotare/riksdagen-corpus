<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--20</head>
          <docDate when="2008-10-27">2008-10-27</docDate>
        </div>
      </front>
      <body>
        <div>
          <note n="38397f63">
            ﻿
          </note>
          <note n="0a3c5d35">
            Riksdagens protokoll
          </note>
          <note n="8349a451">
            2008/09:20
          </note>
          <note type="date" n="678095e3">
            Måndagen den 27 oktober
          </note>
          <note n="eee215d6">
            Kl. 11:00 - 17:01
          </note>
          <note n="24c20d9d">
            1 § Justering av protokoll
          </note>
          <note n="a61d107d">
            Justerades protokollet för den 21 oktober.
          </note>
          <note n="eb4c365d">
            2 § Avsägelse
          </note>
          <note n="02100f80">
            Förste vice talmannen meddelade att Lena Olsson (v) avsagt sig
            uppdraget som suppleant i EU-nämnden.
          </note>
          <note n="f49c04c5">
            Kammaren biföll denna avsägelse.
          </note>
          <note n="d8c66201">
            3 § Anmälan om kompletteringsval till utskott och EU-nämnden
          </note>
          <note n="0f818ad2">
            Förste vice talmannen meddelade att Vänsterpartiets riksdagsgrupp
            på grund av uppkommen vakans anmält Marianne Berg som suppleant
            i EU-nämnden.
          </note>
          <note n="c0dbca50">
            Förste vice talmannen meddelade vidare att Socialdemokraternas
            riksdagsgrupp anmält Hans Unander som suppleant i justitieutskottet
            och kulturutskottet under Anneli Särnblads ledighet och Hannah
            Bergstedt som suppleant i justitieutskottet och trafikutskottet
            under Kristina Zakrissons ledighet.
          </note>
          <note n="fe1939ad">
            Förste vice talmannen förklarade vald till
          </note>
          <note n="11dc24f6">
            suppleant i EU-nämnden
          </note>
          <note n="837a3b42">
            Förste vice talmannen förklarade vald under tiden den 27 oktober
            20089 januari 2009 till
          </note>
          <note n="ab16e0ed">
            suppleant i justitieutskottet
          </note>
          <note n="09399788">
            suppleant i kulturutskottet
          </note>
          <note n="75f0bd3a">
            Förste vice talmannen förklarade vald under tiden den 27 oktober31
            december till
          </note>
          <note n="ab16e0ed">
            suppleant i justitieutskottet
          </note>
          <note n="31f4f5d0">
            suppleant i trafikutskottet
          </note>
          <note n="ab592479">
            4 § Meddelande om ändring i kammarens sammanträdesplan
          </note>
          <note n="acd9ad4b">
            Förste vice talmannen meddelade att onsdagen den 29 oktober skulle
            votering äga rum efter debattens slut . Voteringen kl. 16.00 skulle
            utgå.
          </note>
          <note n="f06e5190">
            Meddelandet hade delats ut till riksdagens ledamöter.
          </note>
          <note n="f188cf89">
            5 § Meddelande om frågestund
          </note>
          <note n="c34cd32e">
            Förste vice talmannen meddelade att vid frågestunden torsdagen
            den 30 oktober kl. 14.00 skulle följande statsråd närvara:
          </note>
          <note n="643207a4">
            Statsrådet Mats Odell (kd), statsrådet Cristina Husmark Pehrsson
            (m), jordbruksminister Eskil Erlandsson (c), integrations- och
            jämställdhetsminister Nyamko Sabuni (fp) och statsrådet Tobias
            Billström (m).
          </note>
          <note n="5f3884d3">
            6 § Anmälan om fördröjda svar på interpellationer
          </note>
          <note n="801fcaee">
            Till riksdagen hade inkommit följande skrivelser:
          </note>
          <note n="5f012d34">
            Interpellation 2008/09:32
          </note>
          <note n="86675a5e">
            Interpellation 2008/09:32 Demokratiskt inflytande och kontroll
            över finanskapitalet
          </note>
          <note n="2717f1df">
            Interpellationen kommer att besvaras den 11 november 2008.
          </note>
          <note n="c6ca8b4f">
            Skälet till dröjsmålet är andra åtaganden som inte gått att ändra
            på.
          </note>
          <note n="a9528dca">
            Magnus Dahlberg
          </note>
          <note n="0f7d14f7">
            Interpellation 2008/09:47
          </note>
          <note n="4cb7e0e1">
            Interpellation 2008/09:47 Jobb- och utvecklingsgarantin
          </note>
          <note n="70aef2cd">
            Interpellationen kommer att besvaras tisdagen den 11 november
            2008.
          </note>
          <note n="fadac2a7">
            Skälet till dröjsmålet är utlandsresa.
          </note>
          <note n="d9717f10">
            Catharina Nordlander
          </note>
          <note n="353097f8">
            Interpellation 2008/09:50
          </note>
          <note n="38e4a376">
            Interpellation 2008/09:50 Ökade klyftor i vården
          </note>
          <note n="70aef2cd">
            Interpellationen kommer att besvaras tisdagen den 11 november
            2008.
          </note>
          <note n="8644a71c">
            Skälet till dröjsmålet är redan inbokade engagemang.
          </note>
          <note n="a6d6e7ad">
            Marianne Jenryd
          </note>
          <note n="8cfc7bc3">
            7 § Svar på interpellation 2008/09:34 om stereotypa attityder
            mot kvinnor i medierna
          </note>
          <note type="speaker" n="7dd2c423">
            Anf. 1 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-098fada86d7e0ddd-0" n="52f5a3d6">
            <seg n="88dd1e4f">
              Herr talman! Siv Holma har frågat mig vilka åtgärder jag avser
              att vidta för att minska sexualisering av det offentliga rummet
              samt vilka åtgärder jag kommer att vidta för att minska de stereotypa
              attityderna mot kvinnor och män i medierna.
            </seg>
            <seg n="73c9ebfa">
              Det är viktigt att komma ihåg att medierna i Sverige är självständiga
              och oberoende. Möjligheterna till statlig styrning av mediernas
              redaktionella innehåll är och ska vara mycket begränsade. Inom
              ramen för de bestämmelser som finns till exempel i yttrandefrihetsgrundlagen,
              radio- och tv-lagen och sändningstillstånd är det upp till den
              ansvariga utgivaren att fatta beslut i innehållsfrågor.
            </seg>
            <seg n="d9f1c6a1">
              Jag välkomnar självfallet debatt om stereotypa attityder mot
              kvinnor i medierna. Jag upprörs som de flesta andra när kvinnor,
              men även män, förlöjligas eller framställs på ett könskränkande
              eller könsstereotypt sätt i medierna. Debatt och diskussion kring
              dessa frågor kan säkerligen bidra till en större medvetenhet i
              medieföretagen.
            </seg>
            <seg n="0e06d6a9">
              Regeringen beslutade i våras att inte gå vidare med lagförslaget
              om förbud mot könsdiskriminerande reklam som lades fram i betänkandet
              Könsdiskriminerande reklam kränkande utformning av kommersiella
              meddelanden, SOU 2008:5, genom att lägga betänkandet till handlingarna.
            </seg>
            <seg n="7e5b33f1">
              Skälet är att det lagförslag som utredaren lämnat kan komma att
              stå i strid med tryckfrihetsförordningen och yttrandefrihetsgrundlagen.
              Jag är inte beredd att ta upp frågan om eventuella ändringar i
              grundlagarna för att kunna lagstifta mot könsdiskriminerande reklam.
              Jag tror inte heller att man genom lagstiftning uppnår den effekt
              som är önskvärd, och jag är även av det skälet inte beredd att
              driva frågan om lagstiftning vidare.
            </seg>
            <seg n="969bf82e">
              Det är min uppfattning att egenåtgärder inom detta område är
              ett effektivt medel för att hålla näringslivet vaksamt och debatten
              levande. Näringslivets Etiska Råd mot Könsdiskriminerande reklam,
              ERK, inrättades av branschen för ca 20 år sedan för att motverka
              könsdiskriminerande reklam men också som ett alternativ till lagstiftning.
              Målet med verksamheten är att motverka könsdiskriminerande reklam
              och bidra till en hög etisk standard hos annonsörer och reklamproducenter
              genom vägledande beslut. Utgångspunkten för ERK:s bedömning är
              Internationella Handelskammarens grundregler för reklam.
            </seg>
            <seg n="95f7aed2">
              Att näringslivets självsanerande åtgärder fungerar och är effektiva
              är av största vikt. Därför välkomnar jag initiativet från Sveriges
              Annonsörer att ta detta arbete ett steg vidare genom att inrätta
              en branschfinansierad reklamombudsman. Ombudsmannen tillträder
              den 1 november 2008 och kommer att ersätta såväl ERK som Marknadsetiska
              Rådet, liksom ytterligare ett fyrtiotal specialiserade nämnder.
            </seg>
            <seg n="298dbb21">
              Reklamombudsmannen kommer att arbeta brett mot alla former av
              oetisk reklam. Genom att alla krafter och resurser samlas under
              en hatt stärks förutsättningarna för Reklamombudsmannen att agera
              snabbare och mer kraftfullt.
            </seg>
          </u>
          <note type="speaker" n="d2b6e3bc">
            Anf. 2 SIV HOLMA (v):
          </note>
          <u who="siv_holma_8514dc" xml:id="i-713a1aefa4bd50d2-0" n="84ffd0e7">
            <seg n="d02547b4">
              Herr talman! Jag får börja med att tacka för svaret på min interpellation.
              Samtidigt måste jag konstatera att integrations- och jämställdhetsministern
              sin vana trogen gav ett mycket kortfattat svar på en frågeställning
              som är stor och omfattande. Jag hoppas att ministern i sina kommande
              inlägg kommer att utveckla sina svar på kritiken från FN:s kommitté
              för avskaffande av diskriminering av kvinnor.
            </seg>
            <seg n="e508de9a">
              Herr talman! Kommittén tycker att det är oroväckande att det
              finns stereotypa attityder mot kvinnor som hotar att underminera
              deras rättigheter. Kommittén skriver vidare att sådana attityder
              är särskilt utbredda i media, där kvinnor och män ofta framställs
              på ett stereotypt sätt och att det förekommer en sexualisering
              av det offentliga rummet i Sverige. Kommittén uppmanar därför
              Sverige att vidta föregripande och hållbara åtgärder såsom att
              ha informations- och utbildningskampanjer samt uppmuntra massmedierna
              att främja kulturella förändringar. De uppmanar också Sverige
              att förbättra sina strategier för att bekämpa sexualiseringen
              av det offentliga rummet.
            </seg>
            <seg n="00c4c172">
              Kommittén talar i termer av att vidta föregripande åtgärder för
              att dels se till att medieproduktionen och medietäckningen inte
              ska vara diskriminerande, dels öka medvetenheten om dessa frågor
              hos medieägarna och berörda branschaktörer. I utlåtandet uppmanar
              kommittén Sverige till djupgående forskning och undersökningar
              om hur könsrollsstereotyper påverkar tillämpningen av kvinnokonventionen.
              Som en avslutande uppmaning vill man att Sverige ska genomföra
              en konsekvensbedömning av nuvarande åtgärder för att kartlägga
              brister och åtgärda dem för att få en förbättring till stånd.
            </seg>
            <seg n="22477a50">
              Ministerns svar på FN-kommitténs kritik och uppmaning är, kortfattat,
              att debatt och diskussion kan bidra till större medvetenhet hos
              medieföretagen, att ingen lagstiftning mot könsdiskriminerande
              reklam införs och att näringslivet självt kan sanera all könsdiskriminerande
              reklam.
            </seg>
            <seg n="858cb3bf">
              Herr talman! Nästa gång Sverige ska lämna sin rapport är i september
              2010. Vad jag kan förstå står vi inför två förlorade år eftersom
              ministern enligt interpellationssvaret inte tänker vidta några
              aktiva åtgärder. Har ministern några planer på hur Sverige ska
              arbeta för att möta FN-kommitténs kritik och uppmaningar?
            </seg>
            <seg n="d4f0065f">
              Alliansregeringen har nyligen lagt fram en forskningsproposition.
              Finns det några pengar anslagna till djupgående forskning och
              undersökningar om hur könsrollsstereotyper påverkar tillämpningen
              av kvinnokonventionen? Kommer ministern att medverka till att
              regeringen genomför en konsekvensbeskrivning av vad näringslivets
              självsanerande åtgärder resulterat i? Och hur ska regeringen gå
              vidare för att få bort de stereotypa attityderna till kvinnors
              och mäns roller och ansvar?
            </seg>
            <seg n="39f4fc78">
              Herr talman! Enligt kvinnokonventionens artikel 5 har Sverige
              förbundit sig att vidta alla lämpliga åtgärder för att ändra mäns
              och kvinnors sociala och kulturella beteendemönster för att därmed
              avskaffa fördomar samt seder och bruk som grundar sig på föreställningar
              om kvinnors underlägsenhet och på stereotypa könsroller. De roller
              som kvinnor har i de kommersiella medierna är begränsade till
              kropp, utseende, relationer och sexualitet. Betoningen på kvinnors
              utseende, kroppar och sexualitet bidrar till att hålla kvar idén
              om att kvinnors viktigaste uppgift är att vara tillgängliga för
              män och behaga deras begär. Det krävs mycket av kvinnor för att
              uppfylla idealkravet om utseende, och där bidrar som bekant medierna
              på ett sådant sätt att det upprätthålls.
            </seg>
          </u>
          <note type="speaker" n="9b41a795">
            Anf. 3 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-098fada86d7e0ddd-1" n="52f5a3d6">
            <seg n="34ba6b6b">
              Herr talman! Jag förstår fullständigt den frustration som Siv
              Holma känner inför långsamheten i förändringarna, om det ens alltid
              sker förändringar, i vårt samhälle när det gäller de stereotypa
              beskrivningarna av kvinnor och män för den delen i reklam och
              medier.
            </seg>
            <seg n="1b3059db">
              Det görs en hel del. Som jag sade i svaret är opinionsbildning
              inte att förakta.
            </seg>
            <seg n="37a6d110">
              Man har infört lagar till exempel i våra nordiska grannländer,
              lagar som vi har följt under ett antal år, men det finns fortfarande
              inga utvärderingar som visar att de skulle ha mindre könsdiskriminerande
              reklam än vi har.
            </seg>
            <seg n="c7e67473">
              En skillnad mellan Siv Holma och mig är att jag inte vill lagstifta.
              Jag vill inte införa en lag som innebär att vi måste ändra i grundlagen
              när vi vet att det inte ger några resultat att räkna med.
            </seg>
            <seg n="5e30ccb6">
              Opinionsbildning är viktigt. Det jobb som Reklamombudsmannen
              kommer att göra kommer att vara viktigt. Medierådet har till uppgift
              att både utbilda våra unga och föräldrar och kommunicera med medierna
              om hur man gestaltar olika saker i medierna. Radio- och tv-lagen
              innehåller bestämmelser utifrån våra grundläggande demokratiska
              värden om hur reklamen och medierna ska hantera och utforma ljud-
              och bildupptagningar i sändningarna.
            </seg>
            <seg n="53c5883d">
              Det sker en hel del redan. Men ett förändringsarbete tar alltid
              tid. Jag är beredd att lyssna till ytterligare förslag på åtgärder
              förutom lagen, för den ger inget resultat, förutom att man måste
              gå in och rota i grundfrihetslagarna. Men om det finns ytterligare
              åtgärder som Siv Holma anser att vi inte har vidtagit lyssnar
              jag gärna till de förslagen för att i så fall ge dig svar på om
              det är möjligt att genomföra eller inte.
            </seg>
            <seg n="26b5e36c">
              Det finns forskningspengar. Vi har precis presenterat en forskningsproposition
              som innehåller väldigt mycket pengar. Det är upp till alla forskare
              att bestämma vad de vill forska om och ansöka om pengarna. Är
              det så att det finns forskare som vill forska om hur medierna
              fungerar i samhället är de välkomna att ansöka om de pengar som
              finns.
            </seg>
          </u>
          <note type="speaker" n="f5a0115d">
            Anf. 4 SIV HOLMA (v):
          </note>
          <u who="siv_holma_8514dc" xml:id="i-713a1aefa4bd50d2-1" n="84ffd0e7">
            <seg n="fac2c71d">
              Herr talman! För att börja där ministern slutade: Den fördjupade
              forskning som jag talade om i förra anförandet är någonting som
              FN-kommittén uppmanar Sverige att göra. Jag uppfattar det som
              ett väldigt starkt skäl till att från svenska regeringens sida
              vidta åtgärder och inte bara vara passiv och förvänta sig att
              forskare eventuellt ska forska om mediernas roll i sammanhanget.
            </seg>
            <seg n="4e4162a4">
              Visst kan medier på ett mer medvetet sätt avspegla kvinnors olika
              liv och bidrag till samhällsutvecklingen? Viktiga områden för
              att få en ändring till stånd är dels att få in fler kvinnor på
              beslutande nivåer, dels att minska löneskillnaden mellan kvinnor
              och män. Mediernas sätt att beskriva kvinnor och män präglas av
              segregering inom nyheter, film, reklam och underhållning. Kvinnor
              och män får olika roller.
            </seg>
            <seg n="fbc681de">
              Jag har varit inne på vilka roller det är. Det handlar om teman
              som skönhet, sexualitet, relationer och omsorg. För männen handlar
              det om teman som yrkesroller, aktion, prestation, aggression,
              våld och kriminalitet. Männen finns i en offentlig sfär, kvinnorna
              i en privat. Till två tredjedelar är det män som uttalar sig eller
              omtalas i nyheterna. Politiskt, rättsligt och publicistiskt råder
              en motsättning mellan jämställdhet, som enligt min uppfattning
              är en fråga om demokrati och mänskliga rättigheter, å ena sidan
              och yttrandefriheten och tryckfriheten å den andra.
            </seg>
            <seg n="1648b74e">
              Vad kommer ministern att ge för svar till FN-kommittén för att
              ändra de stereotypa attityderna mot kvinnor i medierna? Jag efterlyser
              naturligtvis aktiva åtgärder. Jag kan tänka mig att aktörerna
              kommer att göra saker och ting ju mer medvetenheten ökar. Men
              jag ställer naturligtvis min fråga till regeringen.
            </seg>
            <seg n="18c12d65">
              Jag har försökt sätta mig in i näringslivets självsanerande insats
              i form av den så kallade Reklamombudsmannen. Jag läste att anledningen
              till att Sveriges Annonsörer ville tillsätta denna ombudsman var
              att man ville slippa utökad lagstiftning. Frågan som genast infinner
              sig hos mig är: Vad är branschen rädd för? Kan det vara risken
              för att bli dömd för sanktioner? Vad jag kan förstå får någon
              som blir fälld ett fällningsuttalande. Det kan vara lite skämmigt
              att bli uthängd, men en lagstiftning hade inneburit en starkare
              sanktionsmöjlighet.
            </seg>
            <seg n="f9e30e8e">
              Reklamombudsmannen kommer att ha ett bredare uppdrag än att bara
              se på könsdiskriminerande reklam. Arbetsfältet blir mindre. Reklamombudsmannen
              har som jag kan utläsa en mindre stab att jobba med jämfört med
              det som har funnits tidigare, vilket gör mig konfunderad.
            </seg>
            <seg n="af16c714">
              Vad anser ministern att det finns för garantier för att Reklamombudsmannen
              kommer att fungera på ett bättre sätt än det som har funnits tidigare,
              ERK? Ingenting har i grunden förändrats, vad jag har förstått.
              Vad är det som gör att Reklamombudsmannen har bättre möjligheter
              att beivra könsdiskriminerande reklam?
            </seg>
          </u>
          <note type="speaker" n="720c6eb8">
            Anf. 5 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-098fada86d7e0ddd-2" n="52f5a3d6">
            <seg n="27ee92fb">
              Herr talman! Jag vill börja med att säga att FN-kommittén inte
              formulerar Sveriges politik. Det gör vi i regeringen, i denna
              kammare och i partierna. FN-kommittén kontrollerar och undersöker
              medlemsländerna och ser hur situationen i varje land är. Detta
              är någonting de uppmärksammar oss på. Vi ska uppskatta att de
              gör det.
            </seg>
            <seg n="24367580">
              Stereotypa attityder förekommer i hela världen. Vi försöker jobba
              så gott vi kan på olika sätt för att komma till rätta med det.
              Men det vore fel att tro att sexism förekommer i ett samhälle
              avskilt från det faktum att det förekommer rasism, diskriminering
              och andra beteenden som vi också vill motarbeta. En reklamombudsman
              som ser till helheten är väl inte helt fel? Det ena påverkar det
              andra. Att man samlar ihop resurserna från små nämnder till en
              större ombudsman är väl inte heller fel i denna bemärkelse?
            </seg>
            <seg n="12636adc">
              Detta kan vi jämföra med den nya diskrimineringslagstiftningen
              och den nya ombudsmannen. Vi är överens över partigränserna om
              att vi ska ha en ombudsman och en lagstiftning, eftersom olika
              orättvisa eller olämpliga beteenden i samhället har med varandra
              att göra.
            </seg>
            <seg n="98218bb6">
              Jag ser det på samma sätt när det gäller Reklamombudsmannen.
              Därför välkomnar jag deras arbete. Reklamombudsmannen har precis
              tillträtt, nu i november. Jag kan inte garantera hur det kommer
              att fungera. Jag kan bara säga att jag tror på det faktum att
              man för samman resurserna för att kunna hantera detta på ett effektivare
              sätt än små nämnder kunde göra.
            </seg>
            <seg n="2355819c">
              Jag vill framhäva att det görs en hel del. Förändringsarbete
              tar tid. Lagen har inte visat sig fungera i våra grannländer.
              Jag är inte beredd att ändra i grundlagen för en lag som inte
              ger resultat. Finns det ytterligare åtgärder man kan vidta lyssnar
              jag gärna till förslag.
            </seg>
            <seg n="5d211c40">
              Vi ägnar oss åt opinionsbildning när vi debatterar denna fråga
              här. Näringslivet lyssnar på detta. Opinionsbildning kommer Reklamombudsmannen
              att ägna sig åt, och det gör medierna själva. Vi ska vara glada.
            </seg>
            <seg n="491cc625">
              Jag uppskattar att du interpellerar om denna fråga, så att vi
              får diskutera den gång på gång. Jag tror att budskapet behöver
              upprepas hela tiden. Det behöver hela tiden skickas signaler att
              det är oacceptabelt med könsstereotyp reklam, för oss som medborgare
              och konsumenter. Vi har också konsumentmakt att förändra. Den
              som använder sig av könsstereotyp reklam ska kunna få sina varor
              och tjänster bojkottade. Man kan förmedla till invånare och konsumenter
              att det är möjligt att göra så.
            </seg>
          </u>
          <note type="speaker" n="9be9231d">
            Anf. 6 SIV HOLMA (v):
          </note>
          <u who="siv_holma_8514dc" xml:id="i-713a1aefa4bd50d2-2" n="84ffd0e7">
            <seg n="c16c6276">
              Herr talman! Jag är övertygad om att Sverige kommer att följa
              de andra nordiska länderna och införa en lagstiftning om att förbjuda
              könsdiskriminerande reklam. Att införa ett förbud är en viktig
              markering från lagstiftarens sida om att denna typ av reklam inte
              är accepterad. För att vi ska få ett samhälle som är jämställt
              krävs det att kvinnors kroppar inte exploateras på det sätt som
              sker i dag.
            </seg>
            <seg n="7cd06693">
              Herr talman! Jag läste att frågan om sexualiseringen av det offentliga
              rummet inte längre finns kvar i alliansregeringens jämställdhetspolitik.
              Det förvånar mig. Den alltmer ökande exploateringen och kommersialiseringen
              av kvinnors kroppar bidrar som alla vet till att hålla kvar föreställningen
              om att kvinnor är mindre värda än män, att kvinnor är underordnade.
            </seg>
            <seg n="81d11634">
              När kvinnan reduceras till ett objekt bidrar det i sin tur till
              att det blir ett kortare steg att ta för att kränka eller misshandla
              henne. Hon är ju bara ett objekt. Hur ska ministern kunna bemöta
              FN-kommitténs kritik och uppmaning till aktiva åtgärder när ni
              inte föreslår några aktiva åtgärder för att motverka sexualiseringen
              av det offentliga rummet?
            </seg>
            <seg n="565dd345">
              Man kan ju alltid hoppas på att andra gör någonting. Men det
              är också viktigt att regeringen vidtar aktiva åtgärder och klart
              deklarerar: Detta accepterar vi inte, och därför inför vi en lag
              mot könsdiskriminerande reklam.
            </seg>
            <seg n="acbb89b4">
              Jag har inte sett några positiva saker med näringslivets självsanerande
              insatser. I det stora hela har det inte förändrats speciellt mycket.
              Jag ser det inte. Regeringen hade kunnat vara mer aktiv.
            </seg>
            <seg n="e78e7010">
              Jag tror att det finns en chans att göra någonting på riktigt
              och inte bara vänta sig att marknadskrafterna ska lösa allt så
              att vi inte står inför två förlorade år.
            </seg>
          </u>
          <note type="speaker" n="8a86dc34">
            Anf. 7 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-098fada86d7e0ddd-3" n="52f5a3d6">
            <seg n="bece29f9">
              Herr talman! Vi är aktiva och vi kommer att fortsätta att vara
              aktiva. Fortfarande kan jag inte se att det finns några bevis
              för att lagarna i våra grannländer som har lag mot könsdiskriminerande
              reklam har lett till mindre könsdiskriminerande reklam i de länderna.
            </seg>
            <seg n="3135ed55">
              Gränsen för vad som är könsdiskriminerande och inte är väldigt
              vag. De här länderna har liknande typ av reklam som vi har trots
              lagen. Jag vet inte vad det är som Siv Holma egentligen vill lagstifta
              mot.
            </seg>
            <seg n="bd7a9e67">
              Är det Hennes &amp; Mauritz-reklam som inte ska få existera? Den
              existerar i de länder där det finns lag mot könsdiskriminerande
              reklam. Det är den svårdragna gränsen som gör att lagen inte heller
              ger effekter. Det finns annat man kan göra.
            </seg>
            <seg n="83de7f51">
              Detta andra görs nu. Finns det ytterligare åtgärder är jag beredd
              att titta på det och reflektera över det. Jag tycker själv att
              det är upprörande med könsdiskriminerande reklam. Vi ägnar tid
              åt att tänka på: Vad kan vi göra ytterligare?
            </seg>
            <seg n="fc6fd520">
              Siv Holma och hennes parti är också välkomna att föreslå ytterligare
              åtgärder. Men återigen: Opinionsbildning, radio- och tv-lagen,
              Reklamombudsmannen och Medierådet gör att vi alla jobbar med frågorna
              för att vi ska komma till rätta med könsdiskriminerande reklam.
            </seg>
            <seg n="711b79e5">
              Förändringsarbete tar tid. Jag kan beklaga att det inte går fortare
              än det gör i dag.
            </seg>
          </u>
          <note n="9a0b85bb">
            Överläggningen var härmed avslutad.
          </note>
          <note n="19d9d8c6">
            8 § Svar på interpellation 2008/09:35 om mäns sexualiserade våld
            mot kvinnor
          </note>
          <note type="speaker" n="19640068">
            Anf. 8 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-098fada86d7e0ddd-4" n="52f5a3d6">
            <seg n="ebd45ec5">
              Herr talman! Lena Olsson har frågat justitieministern hur hon
              avser att hantera den kritik som framförts av FN:s kommitté för
              avskaffande av diskriminering av kvinnor, Cedawkommittén, bland
              annat gällande lågt antal åtal och fällande domar när det gäller
              mäns våld mot kvinnor och våldtäkter. Vidare frågar Lena Olsson
              vilka åtgärder regeringen avser att vidta för att minska mäns
              efterfrågan på sexuella tjänster samt för att minska sexslavhandeln
              med kvinnor och barn.
            </seg>
            <seg n="1365634b">
              Interpellationen har överlämnats till mig.
            </seg>
            <seg n="fd23029e">
              Regeringen har vidtagit kraftiga åtgärder för att bekämpa både
              mäns våld mot kvinnor, hedersrelaterat våld samt våld i samkönade
              relationer respektive prostitution och människohandel för sexuella
              ändamål. Två handlingsplaner har antagits. Åtgärderna i handlingsplanerna
              beräknas uppgå till drygt 800 miljoner respektive 213 miljoner
              kronor. Genom uppdrag till ett stort antal myndigheter har regeringen
              konkretiserat de olika åtgärderna i handlingsplanerna.
            </seg>
            <seg n="d977d412">
              Flera av åtgärderna i handlingsplanerna riktar in sig på de områden
              Cedawkommittén behandlat. Polis, åklagare, domstolar och kriminalvård
              är viktiga aktörer i arbetet för att bekämpa mäns våld mot kvinnor.
              Kraftfulla åtgärder har vidtagits för att minska mörkertalet när
              det gäller anmälningar av denna brottslighet, för att höja lagföringsprocenten
              samt stärka kompetensen och kapaciteten hos berörda myndigheter.
            </seg>
            <seg n="48523f7f">
              Av de drygt 26 850 fall av misshandel mot kvinna som anmäldes
              år 2007 klarades 21 procent, det vill säga 5 600 brott, upp genom
              så kallad personuppklaring. Det innebär att brottet ledde till
              lagföring. Vad gäller misshandel mot män som uppgick till 45 800
              anmälda brott klarades 17 procent upp.
            </seg>
            <seg n="33a7e375">
              Antalet anmälda misshandelsbrott mot kvinnor som leder till lagföring
              har ökat med närmare 10 procent år 2007 jämfört med året innan.
              Det är positivt men självfallet inte tillräckligt.
            </seg>
            <seg n="ff3f0725">
              När det gäller utveckling av kriminalstatistiken arbetar Brottsförebyggande
              rådet kontinuerligt med att ta fram nya så kallade brottskoder.
              Brå utreder för närvarande möjligheterna att införa särskilda
              brottskoder vid misshandel respektive våldtäkt där brottsoffret
              och gärningsmannen har eller har haft en nära relation.
            </seg>
            <seg n="b4ea6233">
              Brottsoffermyndigheten har fått i uppdrag av regeringen att genomföra
              ett utbildningsprogram riktat till personal inom polisen, Åklagarmyndigheten
              och domstolsväsendet. Utbildningsprogrammet syftar till att öka
              kunskapen om sexualbrottsoffer och att förbättra bemötandet av
              dessa brottsoffer.
            </seg>
            <seg n="ccbe1554">
              Regeringen har även lämnat uppdrag till Rikspolisstyrelsen att
              intensifiera arbetet med att bekämpa mäns våld mot kvinnor, hedersrelaterat
              våld samt våld i samkönade relationer. Rikspolisstyrelsen genomför
              också ett uppdrag som gäller utformandet av miljöer anpassade
              för utredning av brott mot kvinnor.
            </seg>
            <seg n="26cb53b6">
              Redan år 2007 tillfördes Kriminalvårdens anslag ytterligare 20
              miljoner kronor för att förstärka behandlingen av sexualbrottsdömda
              män samt män som dömts för våld i nära relationer. Kriminalvården
              har dessutom fått i uppdrag att genomföra en särskild satsning
              för att bland annat öka möjligheterna till deltagande i programverksamhet
              för dessa grupper av män samt utveckla arbetet vad avser riskbedömning,
              metoder, utslussning och samverkan med andra huvudmän.
            </seg>
            <seg n="5747cafc">
              I handlingsplanen mot prostitution och människohandel för sexuella
              ändamål aviserar regeringen flera åtgärder med syfte att minska
              efterfrågan på sexuella tjänster och människohandel för sexuella
              ändamål. Bland annat kommer Socialstyrelsen att få i uppdrag att
              utvärdera och utveckla arbetet inom kommunerna som rör insatser
              riktade till sexköpare. En kartläggning och uppföljning av de
              etiska riktlinjer som finns inom statsförvaltningen som berör
              frågan om sexköp kommer också att genomföras. Medel för utbildningsinsatser
              som syftar till att öka kunskapen om dessa etiska riktlinjer bland
              personal inom berörda myndigheter kommer att avsättas. Regeringen
              kommer också att stödja frivilligorganisationernas arbete för
              att motverka efterfrågan.
            </seg>
            <seg n="6184148e">
              För att fler personer som begår människohandelsbrott ska ställas
              till svars behöver lagföringen utvecklas och bli mer effektiv.
              Bekämpningen av människohandel kräver en väl utvecklad samverkan
              över myndighetsgränser. Regeringen har avsatt särskilda medel
              för operativa insatser för att bekämpa människohandel och prostitution
              till polisen och Åklagarmyndigheten. Utöver detta har polisen
              och Åklagarmyndigheten fått särskilda medel för kompetensutveckling,
              internationellt samarbete och metodutveckling.
            </seg>
            <seg n="912f9c12">
              Slutligen kan nämnas att regeringen i våras beslutade om direktiv
              till en utredning för att utvärdera tillämpningen av förbudet
              mot köp av sexuell tjänst, som varit i kraft sedan januari 1999,
              och de effekter förbudet har fått. Syftet med utvärderingen är
              att undersöka hur bestämmelsen fungerar i praktiken och vilka
              effekter förbudet har haft för förekomsten av prostitution och
              människohandel för sexuella ändamål i Sverige. Uppdraget ska redovisas
              senast den 30 april 2010.
            </seg>
          </u>
          <note type="speaker" n="26b2dfe0">
            Anf. 9 LENA OLSSON (v):
          </note>
          <u who="lena_olsson_bb92b4" xml:id="i-e593b7c5657be1aa-0" n="1c4b7095">
            <seg n="e81e40d8">
              Herr talman! Jag vill tacka ministern så mycket för svaret. Det
              var långt och en redogörelse för vad man just nu håller på med
              för att till viss del komma till rätta med mäns sexualiserade
              våld mot kvinnor. Vi har från Vänsterpartiet sagt att mångt och
              mycket i förslagen är bra. Vi har också sagt att vi tror att man
              kan göra mer.
            </seg>
            <seg n="2bb188b0">
              Jag hade några frågor till ministern. Som något slags start på
              en debatt ställde jag frågan: Vilka åtgärder avser ministern att
              vidta för att minska mäns efterfrågan på sexuella tjänster? Det
              handlade också om hur det ska leda till flera åtal när det gäller
              mäns våld mot kvinnor och våldtäkter, som är förhållandevis lågt.
            </seg>
            <seg n="42bc5faf">
              Vi har i en del andra debatter här förut tagit upp kvinnors underordning.
              I debatten om regeringens handlingsplan om mäns våld mot kvinnor
              tog vi upp att regeringen i handslingsplanen väljer att förklara
              våldet utifrån ett individualistiskt perspektiv.
            </seg>
            <seg n="1e92d987">
              Vänsterpartiet anser att det är svårt att ta ett samlat grepp
              på problemet om den grundläggande analysen av våldet saknas. Vår
              feministiska förståelse av våldet har till stor del utvecklats
              ur kvinnojourernas praktiska arbete med kvinnor som utsatts för
              mäns våld. Om man inte tar i beaktande könsmaktsordningen missar
              man hela poängen.
            </seg>
            <seg n="fe6041ea">
              Jag sade förut att de handlingsplaner som har kommit är bra.
              Men jag tycker också att man fokuserar mycket på vad som händer
              när olyckan redan har varit framme i stället för att jobba mer
              förebyggande.
            </seg>
            <seg n="1649f69b">
              Vi menar att om man har kunskapen om könsmaktsordningen med sig,
              till exempel i utbildningsväsendet, och tänker på genusperspektivet
              när det gäller hela rättsväsendets yrkesgrupper så skulle det
              se lite annorlunda ut. Det gäller också utbildning för våra barn;
              det här ska finnas med redan från början i skolan. Vi tror att
              det skulle se annorlunda ut då.
            </seg>
            <seg n="f3f062df">
              Jag satt och hörde på den förra debatten då ministern efterlyste
              konkreta förslag. Vi efterfrågar en nationell upplysningskampanj
              som syftar till att minska antalet våldtäkter. Man kan jämföra
              med Brottsoffermyndighetens kampanj Mäns våld mot kvinnor som
              genomförde affischering och så vidare.
            </seg>
            <seg n="913f7200">
              Vi tycker också att man borde inrätta en oberoende kommission
              för kartläggning av brister i förundersökningar om våldtäkt. Detta
              är förslag som även Amnesty har fört fram i rapporten Fallet nedlagt
              våldtäkt och mänskliga rättigheter i de nordiska länderna .
            </seg>
            <seg n="911a1a5f">
              Jag skulle gärna vilja att ministern kommenterar detta att man
              kan göra ytterligare förbättringar utöver det som står i planerna.
            </seg>
          </u>
          <note type="speaker" n="ad8fe552">
            Anf. 10 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-098fada86d7e0ddd-5" n="52f5a3d6">
            <seg n="685750f7">
              Herr talman! Jag vill börja med att säga att jag håller med Lena
              Olsson om att mer kan göras och kommer att göras absolut. Jag
              tror att det vore ett misstag att tro att de två handlingsplaner
              som jag fokuserar svaret på är den universala lösningen på problemen.
              Men nu har de just presenterats och håller på att genomföras,
              och jag tycker att det är rätt att vi låter handlingsplanerna
              få verka och ser vilka resultat vi når. Vi får också fortsätta
              att tänka på ytterligare åtgärder.
            </seg>
            <seg n="d8dd3eb5">
              Jag anser att det är bra grepp vi har tagit när vi har samlat
              ihop olika myndigheter och olika samhällsarenor för att försöka
              komma till rätta med problemen. Jag tror egentligen inte att det
              är så många saker man behöver göra annorlunda, utan man ska kanske
              ta fasta på att fortsätta med den här typen av arbete. Resurserna
              ska inte minskas när det gäller att satsa på det här.
            </seg>
            <seg n="f2d70db9">
              Det allra viktigaste vi kan göra är väl ändå att börja med våra
              barn. Vi ska redan tidigt börja prata om de här frågorna och visa
              på att det är oacceptabelt att de här fenomenen förekommer i vårt
              samhälle. Därför har vi presenterat ett program för skolan som
              kostar 110 miljoner kronor. Det handlar just om att kompetensutveckla
              lärare som vill ha redskap och möjligheter att bli bättre på att
              kommunicera de här frågorna med unga och barn i skolan. En delegation
              kommer att tillsättas med uppdrag att följa samhällsutvecklingen
              och återkomma med åtgärder för vad vi politiker kan göra för att
              förbättra situationen på olika sätt.
            </seg>
            <seg n="01b4ac55">
              Som jag läste upp i mitt svar tidigare görs det också en hel
              del just för att förebygga problematiken. Jag tror som Lena Olsson
              att det inte räcker med att bara ta hand om offren, utan vi måste
              förebygga. Då handlar det mycket om lagföringen och hur den fungerar.
              Det har en förebyggande effekt.
            </seg>
            <seg n="1f86850e">
              Det handlar om de metoder vi har inom Kriminalvården programverksamhet
              för att män inte ska upprepa sitt våld. Den typen av metoder finns
              också inom socialtjänsten när det gäller mäns våld mot kvinnor.
              De ska utvecklas och bli bättre.
            </seg>
            <seg n="6272f7ab">
              Det handlar om de etiska riktlinjerna och att de ska komma fler
              till del. De svenskar som åker utomlands ska inte heller där köpa
              sex. På samma sätt som vi säger att det är oacceptabelt att göra
              det i Sverige är det oacceptabelt att göra det utomlands.
            </seg>
            <seg n="0ba8a2bd">
              Inte minst frivilligorganisationernas insatser är viktiga, för
              de organisationerna kommer ofta i kontakt med de här människorna
              på ett helt annat sätt än vi politiker eller myndigheter gör.
              Också där görs det satsningar för att de ska kunna bli bättre
              på att förebygga den här typen av fenomen.
            </seg>
            <seg n="06a1b6a5">
              Det görs alltså en hel del, och mer kommer att behöva göras.
              Vi ska göra mer, men jag tror att det också är bra att vi låter
              de förslag som föreligger verka nu. Då får vi se vilka resultat
              vi når.
            </seg>
          </u>
          <note type="speaker" n="e549406c">
            Anf. 11 LENA OLSSON (v):
          </note>
          <u who="lena_olsson_bb92b4" xml:id="i-e593b7c5657be1aa-1" n="1c4b7095">
            <seg n="4805074b">
              Herr talman! Jag fick ingen återreflektering på det här med könsmaktsordningen
              och genusperspektivet när det gäller utbildningar till exempel
              inom rättsväsendet. Det kan också handla om skolans värld. Jag
              vill gärna ha en kommentar till det.
            </seg>
            <seg n="b3d60f39">
              Från Vänsterpartiets håll har vi också föreslagit ombud när man
              har blivit utsatt för sexuellt våld våldtäkt, misshandel och så
              vidare. Det är viktigt med bemötandet av dessa brottsoffer en
              våldtagen eller misshandlad kvinna. Det är viktigt att det görs
              på rätt sätt. Den polis som möter kvinnan ska ha en utbildning
              för hur han eller hon ska bemöta henne för att det i övrigt i
              rättsprocessen ska gå så smärtfritt som möjligt. Kvinnor känner
              en stor skam och skuld när de har varit utsatta för sådana här
              brott.
            </seg>
            <seg n="fe3fe531">
              Det gäller också att uppdela statistiken. Vi vill ha den fördelad
              så att man slipper sitta och leta sig fram i polisanmälningar
              när man sitter och forskar. Det är tidsödande när det inte är
              uppdelat i våld i nära relationer eller inte, man eller kvinna
              och så vidare. Vi vill specifikt att detta ska delas upp så att
              det framgår bättre.
            </seg>
            <seg n="d0f79d16">
              Vi har också motionerat om att det här inte precis är gratis.
              Socialstyrelsen kom för några år sedan fram till att våldet mot
              kvinnor kostar ungefär 3 miljarder, och då är det inte så mycket
              uppgifter man har att räkna på. Det finns en äldre undersökning
              från England som påvisar att kostnaden skulle vara ungefär tre
              gånger så stor. Vi skulle alltså tjäna på att fördjupa oss och
              förbättra arbetet.
            </seg>
            <seg n="67646015">
              Jag är glad om man konkret tar till sig det som Vänsterpartiet
              har drivit. Det här är viktiga frågor för oss, och det har det
              varit även bakåt i tiden.
            </seg>
            <seg n="e95c3e67">
              Vi har talat om utbildningar av rättsväsendets olika yrkesgrupper.
              Vi har en ganska föråldrad domarkår. När det gäller vidareutbildningar
              kan de själva bestämma vilka de vill delta i. Vi har motionerat
              om att det ska vara obligatoriskt för domarkåren att förkovra
              sig i de här frågorna. Det här har varit lite känsligt, för man
              ska ju inte få påverka domarnas sätt att döma. Men för mig och
              för Vänsterpartiet blir det väldigt konstigt. Kunskap kan aldrig
              leda till att man dömer fel. Det måste snarare leda till att man
              har bättre perspektiv, kunskap och förståelse om de här frågorna
              och därför kan döma rätt. Det har förekommit ganska mycket i domstolsförhandlingar
              när det gäller vad domarna säger och hur de beter sig mot kvinnorna.
              Jag skulle gärna vilja höra ministerns kommentar till det.
            </seg>
          </u>
          <note type="speaker" n="9ae964da">
            Anf. 12 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-098fada86d7e0ddd-6" n="52f5a3d6">
            <seg n="07d54c12">
              Herr talman! Vi börjar med ordet könsmaktsordning. Vi har valt
              att inte använda oss av det begreppet av den enkla anledningen
              att vi ser att det finns olika maktordningar när vi jobbar mot
              mäns våld mot kvinnor. Det spelar roll om man är vit etnisk svensk
              från medelklassen och misshandlas eller om man är invandrad kvinna
              utan språkkunskaper och misshandlas. Alla dessa maktordningar
              spelar stor roll när det gäller hur vi bemöts av myndigheter med
              ansvar för att skapa trygghet för oss.
            </seg>
            <seg n="901aeec7">
              Därför har vi tagit bort begreppet könsmaktsordning, men vi jobbar
              på samma sätt som FN gör med att detta handlar om makt. Det handlar
              om över- och underordning. Vi erkänner att denna makt och över-
              och underordning framför allt drabbar kvinnor i förhållande till
              män, men vi säger också att det även förekommer över- och underordning
              mellan två kvinnor eller mellan två män. Det är också av den anledningen
              vi har kunnat föra in våld i samkönade relationer i den handlingsplan
              som nu håller på att verkställas. Det är svaret på det hela.
            </seg>
            <seg n="6c0b947e">
              Lena Olsson pratar om ombud. Jag förstår egentligen inte riktigt
              idén, men jag kan hålla med om att polisen behöver bli bättre
              på bemötande av våldsoffren. De har också blivit bättre på det
              både kunskapsmässigt och i och med att det nu skapas miljöer där
              kvinnor som är misshandlade och har utsatts för trauman för första
              gången möts.
            </seg>
            <seg n="b1b33837">
              I somras var vi och invigde en sådan plats i Malmö. Det är min
              förhoppning att vi ska få se den typen av mottagningar hos polisen
              runt om i vårt land. Ska vi kunna ge kvinnor den trygghet de behöver
              för att kunna berätta vad de har utsatts för måste de känna att
              miljön är så trygg att de också vågar berätta.
            </seg>
            <seg n="c12ed5c2">
              I mitt svar sade jag att Brå jobbar med brottskoder. Det är lika
              viktigt för mig som för Lena Olsson att vi blir så bra som möjligt
              på att föra könsuppdelad statistik på alla samhällsområden. Den
              statistik som Sveriges Kommuner och Landsting har tagit fram har
              varit en av de saker som har uppmärksammat oss på den ojämställda
              vården. Jag menar att det är viktigt att vi har det också på det
              här området. Det jobbar som sagt Brå och polisen själva med att
              bli bättre på.
            </seg>
            <seg n="d34e5ddf">
              Det finns forskningsanslag för att vi ska förstå de här fenomenen
              bättre. 45 miljoner har anslagits för forskning om mäns våld mot
              kvinnor men också om prostitution och människohandel. Vi får se
              hur många forskare som ansöker om dessa pengar. Det är 45 miljoner
              kronor. Ju fler som vill ägna sig åt att forska om detta, desto
              bättre.
            </seg>
            <seg n="15380405">
              Sedan håller jag också med om att domarkåren behöver utbildning.
              De erbjuds också utbildningar, och de har blivit bättre på att
              gå på dem. Det allra bästa vore kanske att juristutbildningen
              innehöll de här delarna. Jag kan inte på stående fot säga om det
              är så i dag eller inte. Jag vet bara att debatten har pågått i
              några år. Jag hoppas också att den högre utbildningen har tagit
              till sig att allmänheten efterfrågar att domarkåren också är utbildad
              i de här frågorna.
            </seg>
            <seg n="83374050">
              Men vi får inte glömma nämndemännen. De har lika stor makt som
              chefsdomarna, som man oftast hänvisar till. Det är därför som
              vi har inkluderat också dem i de fortsatta utbildningarna. Nämndemän
              ska också ha rätt att gå dessa utbildningar.
            </seg>
            <seg n="8dc45de0">
              Vi försöker täcka upp så mycket som möjligt. Det här programmet
              har just börjat verka. Jag hoppas att vi ska kunna se bättre resultat
              om ett par år åtminstone.
            </seg>
          </u>
          <note type="speaker" n="57611bc3">
            Anf. 13 LENA OLSSON (v):
          </note>
          <u who="lena_olsson_bb92b4" xml:id="i-e593b7c5657be1aa-2" n="1c4b7095">
            <seg n="ae01a539">
              Herr talman! Som vänsterpartistisk kvinna tycker jag att man
              gör ett grundläggande fel när man inte tar med detta med könsmaktsordning.
              Det leder till att man ser att kvinnor är underordnade män och
              att det får konsekvenser i alla samhällssektorer. Jag tror att
              man skulle komma bra mycket längre om man hade den här analysen
              med sig i det förebyggande arbetet.
            </seg>
            <seg n="03020000">
              Det finns jättemånga saker som är bra i de här handlingsplanerna,
              men vi säger ändå att det blir ett individualistiskt perspektiv.
              Det läggs på individen, och det är strukturer som vi måste jobba
              med.
            </seg>
            <seg n="48833ae5">
              Jag ställde frågan om en obligatorisk vidareutbildning av domarkåren.
              Det har naturligtvis blivit bättre. Det har varit uppe i debatten.
              Frågan har lyfts upp rent medialt också. Man har diskuterat om
              det är okej att säga att en tjej har varit klädd si eller så.
              De här vidareutbildningarna är inte obligatoriska, utan man får
              välja om man vill gå eller inte. Vi menar att det måste vara obligatoriskt
              även för domarkåren.
            </seg>
            <seg n="e63887be">
              När det gäller just dessa brottsoffer måste man sätta ned foten
              på allvar och diskutera hur man bemöter dessa kvinnor i hela kedjan.
              Jag menar att dessa brottsoffer behöver stöd redan från början.
              De behöver ett ombud som kan föra deras talan och vara deras trygghet.
            </seg>
          </u>
          <note type="speaker" n="414a5109">
            Anf. 14 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-d0fed591508f163e-0" n="52f5a3d6">
            <seg n="efcab988">
              Herr talman! Man måste absolut sätta ned foten för att brottsoffer
              inte ska behöva ramla mellan två stolar, och det gör vi också.
              Därför har länsstyrelserna i uppdrag att samordna relevanta aktörer
              på detta område så att samtliga kan möta kvinnan. Kvinnan ska
              inte fungera som en shoppingkund som går från myndighet till myndighet,
              utan myndigheterna ska samlas kring kvinnan för att hon ska kunna
              få det stöd hon behöver. Detta arbete jobbar länsstyrelserna med.
            </seg>
            <seg n="bfb027ea">
              Jag tror att det arbete som polisen har inlett är viktigt. De
              ska se till att miljöerna där man tar emot kvinnor som har utsatts
              för denna typ av trauman är anpassade efter kvinnans stämning
              vid sådana tillfällen. Det arbetet har också påbörjats.
            </seg>
            <seg n="7ad31380">
              Jag tror inte att vi tycker olika i denna fråga. Jag tror inte
              ens att Lena Olsson och Vänsterpartiet egentligen saknar någonting
              viktigt i de handlingsplaner som finns förutom begreppet könsmaktsordning.
              Men könsmaktsordning handlar också om makt, över- och underordning.
              Vi använder oss av begreppen makt, över- och underordning, precis
              som FN-definitionen. Där inryms det som ni kallar för könsmaktsordning,
              men om man bara använder sig av begreppet könsmaktsordning riskerar
              man att missa andra maktordningar i vårt samhälle, och jag kan
              lova Lena Olsson att de existerar.
            </seg>
          </u>
          <note n="9a0b85bb">
            Överläggningen var härmed avslutad.
          </note>
          <note n="d76c9983">
            9 § Hänvisning av ärende till utskott
          </note>
          <note n="5fb0c9a4">
            Föredrogs och hänvisades
          </note>
          <note n="1a98e3e7">
            Ajournering
          </note>
          <note n="bf416317">
            Kammaren beslutade kl. 11.46 på förslag av förste vice talmannen
            att ajournera förhandlingarna till kl. 17.00, då de för dagens
            bordläggning aviserade ärendena väntades föreligga.
          </note>
          <u who="unknown" xml:id="i-6e0c5ebb4dacc33d-0" n="52f5a3d6">
            <seg n="df493802">
              Återupptagna förhandlingar
            </seg>
            <seg n="73a1e398">
              Barbro Westerholm
            </seg>
          </u>
          <note n="298a4d0a">
            Förhandlingarna återupptogs kl. 17.00.
          </note>
          <note n="26a695ab">
            10 § Anmälan och hänvisning av motioner till utskott
          </note>
          <note n="df26331f">
            Anmäldes
          </note>
          <note n="044ecaa5">
            Kammaren biföll talmannens förslag att motionerna omedelbart
            skulle hänvisas till finansutskottet.
          </note>
          <note n="02334fb8">
            11 § Bordläggning
          </note>
          <note n="49d72356">
            Anmäldes och bordlades
          </note>
          <note n="7df6f59b">
            12 § Anmälan om interpellationer
          </note>
          <note n="67f56450">
            Anmäldes att följande interpellationer framställts
          </note>
          <note n="3a7bcae3">
            den 24 oktober
          </note>
          <note n="96d28223">
            Göte Wahlström
          </note>
          <note n="29a7083b">
            Börje Vestlund
          </note>
          <note n="29a7083b">
            Börje Vestlund
          </note>
          <note n="2cedd8e6">
            Interpellationerna redovisas i bilaga som fogas till riksdagens
            snabbprotokoll tisdagen den 11 november.
          </note>
          <note n="62f395cb">
            13 § Anmälan om frågor för skriftliga svar
          </note>
          <note n="f6b66a28">
            Anmäldes att följande frågor för skriftliga svar framställts
          </note>
          <note n="3a7bcae3">
            den 24 oktober
          </note>
          <note n="4c350fca">
            Carina Hägg
          </note>
          <note n="5e6e480c">
            Otto von Arnold
          </note>
          <note n="ccd2a798">
            den 27 oktober
          </note>
          <note n="ede2e413">
            Britta Rådström
          </note>
          <note n="29006d7f">
            Bodil Ceballos
          </note>
          <note n="29006d7f">
            Bodil Ceballos
          </note>
          <note n="af0003c6">
            Lars Wegendal
          </note>
          <note n="ea6c6a26">
            Ameer Sachet
          </note>
          <note n="ea6c6a26">
            Ameer Sachet
          </note>
          <note n="0ebe4b82">
            Hans Wallmark
          </note>
          <note n="65ee4c79">
            Hillevi Engström
          </note>
          <note n="ede2e413">
            Britta Rådström
          </note>
          <note n="4d881130">
            Raimo Pärssinen
          </note>
          <note n="d8d794de">
            Lena Olsson
          </note>
          <note n="5c59e956">
            Sofia Arkelsten
          </note>
          <note n="80d0cde1">
            Anna König Jerlmyr
          </note>
          <note n="c733d7bb">
            Frågorna 2008/09:146 och 147 redovisas i bilaga som fogas till
            riksdagens snabbprotokoll tisdagen den 28 oktober.
          </note>
          <note n="00f5d6fc">
            Frågorna 2008/09:148161 redovisas i bilaga som fogas till riksdagens
            snabbprotokoll tisdagen den 11 november.
          </note>
          <note n="8413cd1c">
            14 § Anmälan om skriftliga svar på frågor
          </note>
          <note n="0be97878">
            Anmäldes att skriftliga svar på följande frågor inkommit
          </note>
          <note n="3a7bcae3">
            den 24 oktober
          </note>
          <note n="cb1a5b3e">
            Kent Härstedt
          </note>
          <note n="eb9973bd">
            Tommy Ternemar
          </note>
          <note n="ccd2a798">
            den 27 oktober
          </note>
          <note n="ea6c6a26">
            Ameer Sachet
          </note>
          <note n="3d83ff37">
            Svaren redovisas i bilaga som fogas till riksdagens snabbprotokoll
            tisdagen den 11 november.
          </note>
          <note n="a425cc99">
            15 § Kammaren åtskildes kl. 17.01.
          </note>
          <note n="f549cd8e">
            Förhandlingarna leddes av förste vice talmannen.
          </note>
          <note n="848ac10c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
