<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--26</head>
          <docDate when="2008-11-12">2008-11-12</docDate>
        </div>
      </front>
      <body>
        <div>
          <note n="b9c2c7cc">
            ﻿
          </note>
          <note n="2c4a85f4">
            Riksdagens protokoll
          </note>
          <note n="b35e9176">
            2008/09:26
          </note>
          <note type="date" n="a841b5ab">
            Onsdagen den 12 november
          </note>
          <note n="d1990560">
            Kl. 09:00 - 17:12
          </note>
          <note n="7d81dfaf">
            1 § Hänvisning av ärenden till utskott
          </note>
          <note n="eee50771">
            Föredrogs och hänvisades
          </note>
          <note n="35b49b99">
            2 § Aktuell debatt: Det ökande antalet varsel på arbetsmarknaden
          </note>
          <note type="speaker" n="b29960f4">
            Anf. 1 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-f5f35cdc1af96c22-0" n="9200eb3f">
            <seg n="1696b323">
              Fru talman! 200 jobb försvinner hos trucktillverkaren i Kalmar,
              Ljungby och Lidhult. 70 personer varslas i Tingsryd, 200 vid Volvo
              i Eskilstuna, Braås och Hallsberg. 435 riskerar att förlora jobbet
              i Motala, över 500 i den lilla orten Arvika, 736 i Sörmland och
              över 180 på Gotland. Senast i går varslades dessutom ytterligare
              900 personer i Skövde, Göteborg och Köping, alla hårt drabbade
              orter.
            </seg>
            <seg n="1c917f39">
              Vågen av varsel rullar in över allt fler branscher och yrkesgrupper.
              Sverige står inför den kanske djupaste jobbkrisen på 15 år. I
              oktober varslades 20 000 löntagare på stora och små orter, på
              stora industrier och i små företag, från norr till söder i vårt
              land. Många kvinnor och män känner en berättigad oro inför framtiden.
            </seg>
            <seg n="babbb9f7">
              Klarar vi av att amortera på lånen? Måste vi flytta? Måste vi
              sälja huset? Var finns det jobb att söka när mitt gamla försvinner?
              Räcker min kompetens? Behöver jag mer utbildning? Kan jag få stöd
              till den utbildning jag behöver? Detta är frågor som människor
              ställer sig.
            </seg>
            <seg n="fc8347e4">
              Läget på arbetsmarknaden är med andra ord mycket allvarligt.
              Vad gör regeringen? Just ingenting, kan vi konstatera, mer än
              att späda på människors oro genom att inte ta jobbkrisen på allvar.
              Det är till exempel inte länge sedan Sven Otto Littorin sade här
              i kammaren att 99,8 procent av arbetskraften inte är varslade.
            </seg>
            <seg n="095f4417">
              Mot bakgrund av detta och nonchalansen från regeringen när man
              ser vad som händer i landet begär vi denna debatt i dag.
            </seg>
          </u>
          <note type="speaker" n="c8f9040e">
            Anf. 2 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-007a8d9e1c604317-0" n="413f5211">
            <seg n="6ef84a4e">
              Fru talman! I spåren av den internationella finanskrisen har
              varslen ökat kraftigt. Tusentals personer är nu oroliga för sina
              jobb. Vår främsta och omedelbara uppgift måste vara att ge dem
              som nu är oroliga klara besked.
            </seg>
            <seg n="85cb77da">
              Vi lämnar ingen i sticket. Arbetslinjen gäller såväl för de långtidsarbetslösa,
              de funktionsnedsatta, invandrare, unga och äldre på arbetsmarknaden
              som för de som nu riskerar jobbet på Volvo eller i andra företag,
              i Göteborg, i Umeå, i Arvika, i Olofström och på andra ställen
              runt Sverige.
            </seg>
            <seg n="ac0fab20">
              För er som lyssnar på och följer den här debatten i dag är beskedet
              glasklart. Alla insatser och resurser samordnas för att var och
              en av er ska få det tydliga beskedet: Här finns ingen brist på
              engagemang eller resurser. Här är det fokus som gäller, fokus
              för att så många som möjligt, så snabbt som möjligt, återigen
              ska kunna ha ett jobb att gå till. Arbetslinjen gäller.
            </seg>
            <seg n="03e8672a">
              Fru talman! Sverige behöver Volvo och Sverige behöver Saab. Vi
              behöver industrin och vi behöver industrijobben.
            </seg>
            <seg n="ceb2fece">
              Det är dock inte samma sak som att säga att vi kan garantera
              varje enskilt jobb när strukturförändringarna drar fram. I stället
              måste vi mobilisera alla våra omställningssystem så att var och
              en så snabbt som möjligt hittar ett nytt jobb att gå till.
            </seg>
            <seg n="20bd4ba6">
              Det är nu tre veckor sedan näringsministern och jag träffade
              representanter såväl för Volvo som för underleverantörer, för
              facken på Volvo och för de kommuner och regioner som berörs. Vi
              fick en första avrapportering från samordningsmännen och gick
              igenom insatser, behov och åtgärder.
            </seg>
            <seg n="d89aa620">
              Det var uppenbart att alla nu strävar mot samma mål, att vi jobbar
              gemensamt, både för industrijobben i stort och för de enskilda
              personer som drabbas. Det är precis så vi hanterar sådana här
              allvarliga saker i Sverige. Vi sluter leden. Vi fokuserar. Och
              vi levererar.
            </seg>
            <seg n="0155ad77">
              Fru talman! Företagen vi nu talar om har i decennier varit en
              viktig del av svenskt näringsliv och av central vikt för de regioner
              som nu drabbas hårdast. Men företagen har inte bedrivit sin verksamhet
              av osjälviska skäl. De har förstås gjort vinster på sin verksamhet.
              Det är bra och riktigt att det är på det sättet. Men det är i
              goda tider man sätter av till sämre. Det är vinster under bra
              år som sedan ska växlas över i ansvar i sämre tider.
            </seg>
            <seg n="86ba09f0">
              Både Volvo Personvagnar och Volvo Lastvagnar vill ta ansvar för
              sina medarbetare, precis som Ericsson gjorde när man sade upp
              hälften av sina medarbetare för sju åtta år sedan, eller Electrolux
              när man drog ned kraftigt för några år sedan. Det är bra besked.
            </seg>
            <seg n="a9df62c9">
              Socialdemokraterna är däremot alltför snabba på att befria företagen
              från detta ansvar och i stället lägga över det på skattebetalarna
              genom att kräva fluffiga mångmiljardpaket i ett läge när vi inte
              ens prövat företagens eget ansvar eller det ansvar som bärs av
              alla andra aktörer som finns till hands med både personal och
              resurser.
            </seg>
            <seg n="cac59482">
              Fru talman! Vårt utgångsläge är bättre än på många håll runt
              världen. Sedan valet har 180 000 personer lämnat utanförskapet
              och fått ett jobb att gå till, en arbetsgemenskap att känna trygghet
              i och en framtid att se fram emot. Det har i sin tur lett till
              högre skatteintäkter och mindre kostnader, vilket självklart är
              en bidragande orsak till Sveriges starka statsfinanser.
            </seg>
            <seg n="5ff7bebf">
              Fru talman! Det finns ingen brist på resurser för att hantera
              varslen för de enskilda personer som berörs. Vi har 38 miljarder
              kronor i anslag för arbetsmarknadspolitiken. Nästa år kommer det
              att finnas minst 15 000 helårsplatser i arbetsmarknadspolitiska
              åtgärder utöver vad som finns i garantierna.
            </seg>
            <seg n="7fd27217">
              Till det kommer alla de extra utbildningsplatser som kommer att
              finnas i utbildningssystemet som resultat av den budget som regeringen
              presenterade för någon månad sedan.
            </seg>
            <seg n="9717d5ce">
              Det finns 1 ½ miljard kronor omedelbart redo och fria för Arbetsförmedlingen
              att använda för att hantera de direkta konsekvenserna av varslen
              inte bara på Volvo och i Västra Götaland utan över hela landet.
              I årets budget investeras också 32 miljarder kronor extra på bland
              annat infrastruktur, utbildning, forskning och innovation för
              framtiden.
            </seg>
            <seg n="f470a2b0">
              Regeringen har utsett samordningsmän i en lång rad regioner över
              landet. Vi har också satt av 5 miljarder kronor till Almi och
              Svensk Exportkredit för insatser som underlättar för de mindre
              företagen, som ökar tillgängligheten på kapital och förbättrar
              exportmöjligheterna.
            </seg>
            <seg n="2f4cc645">
              Fru talman! På kort sikt hoppas naturligtvis vi alla att varslen
              inte ska omsättas i regelrätta uppsägningar. Företagen själva
              kommer så långt som möjligt att delta i ansvarstagandet mot dem
              av deras medarbetare som nu berörs. Det kan gälla omställningspaket
              med utbildning, avgångslöner under längre tid eller tidigare pensionsavgångar,
              för att bara nämna några alternativ.
            </seg>
            <seg n="7388ea37">
              Det kommer självklart att göras i nära samarbete med såväl Trygghetsrådet
              som Trygghetsstiftelsen; det är ju i omställningsavtalen löntagarna
              avstått från löneutrymme just för att hantera omställningssituationer.
              Omställningsavtalen har visat sig oerhört framgångsrika. Över
              80 procent av dem som fått hjälp av avtalen har hittat nytt arbete
              innan de hunnit bli arbetslösa.
            </seg>
            <seg n="3f126bf9">
              Därtill finns Arbetsförmedlingen. Numera är det en myndighet,
              med ett mål att förmedla arbete. Organisationen är rustad, flexibel
              och slagkraftig. Den jobbar nu för högtryck tillsammans med samordningsmännen
              och andra berörda för att så effektivt som möjligt kunna ge besked
              till och hjälpa dem som behöver hjälp.
            </seg>
            <seg n="8e104959">
              Fru talman! Vad vill då oppositionen?
            </seg>
            <seg n="b1ad796e">
              Av allt att döma är det samma politik som prövades i tolv år,
              men som misslyckades, som ledde till rekordstort utanförskap och
              som ledde till det som kallas jobless growth , tillväxt utan nya
              jobb. De vill återigen föra samma politik som kostade dem valet
              2006.
            </seg>
            <seg n="ecbf253f">
              Chockhöjda skatter med 70 miljarder för de svenska hushållen.
              Det blir dyrare att anställa, och 20 miljarder dyrare för företagen
              att ha ungdomar anställda.
            </seg>
            <seg n="df9d1f76">
              Man kan ställa sig en rätt enkel retorisk fråga. Om man gör det
              kraftigt dyrare att anställa ungdomar, blir det då fler eller
              färre ungdomar på svensk arbetsmarknad? Man behöver inte vara
              hjärnkirurg för att räkna ut det svaret.
            </seg>
            <seg n="9e2f2593">
              Det är, fru talman, rent häpnadsväckande dålig tajmning för socialdemokratisk
              politik. Att dra in köpkraft genom kraftiga skattehöjningar i
              lågkonjunktur samtidigt som man gör det enormt mycket dyrare att
              anställa, ja, fru talman, det är som att be om en arbetslöshetschock.
            </seg>
            <seg n="9117e3cc">
              Den samlade effekten av Socialdemokraternas skattehöjningar och
              bidragssatsningar är att sysselsättningen blir avsevärt lägre.
              Enligt samma modeller som till exempel KI eller LO använder sig
              av handlar det om 50 000 personer färre i sysselsättning på kort
              sikt, och på lång sikt minskar sysselsättningen med minst 70 000
              personer. Det är de direkta konsekvenserna av oppositionens politik.
            </seg>
            <seg n="9ac1c1eb">
              Fru talman! Först höjer Socialdemokraterna skatterna och kostnaderna
              för att anställa. Sedan ska deras jobbchock mildras med 9 000
              nya Amsplatser. Med all respekt, men är det inte ett jobb att
              gå till som de varslade nu vill ha? Är det Amsutbildningar som
              är den enda saliggörande lösningen på varsel- och jobbproblematiken?
            </seg>
            <seg n="d9d676e4">
              Är det stora problemet med till exempel Volvos duktiga medarbetare
              att de är lågutbildade? Nej, Volvos medarbetare är inte lågutbildade.
              De hör tvärtom till dem som har de bästa förutsättningarna att
              hitta nya jobb.
            </seg>
            <seg n="89b176e2">
              Visst kan det behövas kompletterande utbildningar för att passa
              de jobb som finns. Det är därför som det är så viktigt att samordna
              alla dem som har resurser och som arbetar stenhårt för att hitta
              nya jobb till dem som berörs och som anordnar rätt typer av yrkesutbildningar.
            </seg>
            <seg n="cafdb0b1">
              Det är just därför företagen, Trygghetsrådet, Trygghetsfonden,
              Arbetsförmedlingen, kommunerna och regionerna tillsammans med
              parterna på arbetsmarknaden måste inventera förutsättningarna
              och jobba tillsammans med varje enskild person, med hans eller
              hennes förutsättningar.
            </seg>
            <seg n="33375547">
              Den riktigt stora frågan handlar förstås om att ha goda förutsättningar
              för nya jobb och för företag som vågar och vill anställa. Det
              behövs ett företagsklimat som gynnar företagande och anställningar.
              Det måste bli billigare och enklare att ha anställda, inte dyrare
              och svårare som oppositionen vill.
            </seg>
            <seg n="b0506f75">
              Dessutom behövs rejäla investeringar i infrastruktur, utbildning,
              forskning och innovation för framtiden. Det behövs över hela linjen,
              men kanske särskilt i fordonsindustrin.
            </seg>
            <seg n="6e8e856b">
              Det är därför regeringen i budgeten lägger 15 miljarder på forskning
              och utbildning. Det är den största investeringen någonsin. Det
              är därför vi lägger nästan 1 miljard per år tillsammans med industrin
              på fordonsforskningsprogrammet. Det är en långsiktig politik för
              framtiden.
            </seg>
            <seg n="93197b88">
              Fru talman! Mot alliansens genomarbetade och fokuserade jobbpolitik
              står som vanligt en rödgrön röra där vi inte vet vem som pratar
              med vem och vilka dörrar som i dag är öppna eller stängda.
            </seg>
            <seg n="fab32ecf">
              Ska ni höja ersättningen för dem som tjänar mycket och inte jobbar?
              Eller ska ni höja skatten för dem som tjänar lite och jobbar,
              som vi i går noterade att Vänsterpartiet vill?
            </seg>
            <seg n="b2bddac3">
              Vi vet bara att skatterna blir högre och att det blir dyrare
              att anställa och ha anställda och att 50 00070 000 personer på
              det sättet riskerar jobbet. Det är 9 000 Amsplatser som ska skyla
              över bristerna i den jobbpolitik som Socialdemokraterna aldrig
              fick till.
            </seg>
          </u>
          <note type="speaker" n="94354d8e">
            Anf. 3 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-f5f35cdc1af96c22-1" n="9200eb3f">
            <seg n="ccd0844f">
              Fru talman! Jag noterar de rapporter som har kommit från diverse
              olika institut och bland annat Konjunkturinstitutet. Jag ser att
              arbetslösheten bland ungdomar spås att öka. Beskedet från Littorin
              är att det inte ska bli någon ändring av politiken.
            </seg>
            <seg n="1706adbc">
              Man spår att det kommer att bli 100 000 jobb färre fram till
              år 2010. Men det blir ingen ändring av politiken. Det kan bli
              8 procents arbetslöshet fram till år 2010. Men det blir ingen
              ändring av politiken.
            </seg>
            <seg n="5a14dc8b">
              Littorin håller fast vid Bankerydsuppgörelsen så att fingrarna
              vitnar. Det är den man har. Den politiken skapades när det var
              ljumma vindar och solen sken. Nu svider den bittra konjunkturens
              nordanvind i november kring knutarna i Sverige. Men politiken
              är densamma.
            </seg>
            <seg n="b766dc97">
              Det ska inte vara någon Amspolitik. Det behövs inte. Det är jobblinjen
              som gäller. Nu ska människor jobba. Littorin säger att man sluter
              leden. Det verkar som att man har slutit leden kring departementen
              och inte ser vad som händer ute i Sverige.
            </seg>
            <seg n="ad554e04">
              Jag reste förra veckan i Norrbotten. Jag var nere i Dalsland
              och besökte Volvos underleverantörer. Man har varslat halva styrkan
              på kardanfabriken i Åmål eftersom man inte gör några lastbilar
              längre åt Scania och Volvo. Det är ingen som beställer dem. De
              som har beställt dem annullerar sina beställningsavtal därför
              att de är osäkra på vad som händer. De törs inte sätta sig i skuld.
            </seg>
            <seg n="9cfb0f99">
              Där frågar man: Vad finns det för hjälp för oss att få? En luttrad
              arbetsförmedlingschef har ingenting att leverera. Det finns ingenting.
              De resurser som Littorin talar om är 38 miljarder. Var ärlig för
              en gångs skull och säg: De är uppbundna till de långtidsarbetslösa.
            </seg>
            <seg n="9d27ba52">
              Det är de som behöver pengarna. De 43 000 som skulle tillbaka
              i arbetslivet, som det lät i valrörelsen år 2006, har blivit fler.
              Varför kom de inte tillbaka när den perfekta politiken kom? Varför
              blev det på det här sättet när den rätta politiken kom?
            </seg>
            <seg n="08cbe5b9">
              Nu slår sig Littorin för bröstet och säger: Vi har så fantastiskt
              starka finanser. När skapades dessa finanser? Din egen kollega
              Borg sade att det tar två år innan regeringens politik får genomslag.
              Det är där vi är nu.
            </seg>
            <seg n="25344339">
              Var det detta vi väntade på? Nu håller statsfinanserna på att
              ramla ned. Konjunkturinstitutet spår redan nästa år ett underskott
              i de offentliga finanserna. Sverige har till viss del en bättre
              situation än många länder som har stora underskott. Men när skapades
              det?
            </seg>
            <seg n="265cca68">
              Littorin säger att den socialdemokratiska politiken var misslyckad.
              Det var den väl inte. Det var den som lade grunden till att Littorin
              kunde ha två ganska behagliga år. Men nu har verkligheten hunnit
              ifatt Littorin.
            </seg>
            <seg n="78f2a673">
              Hur ska han möta dem som har varsel i Dalsland eller på pappersbruken
              för att det inte går att sälja papper? Det är de som frågar efter
              åtgärder. De funderar: Vad händer med mig? Vad kommer att hända
              med mitt jobb när jag inte längre kan gå tillbaka och mitt jobb
              försvinner?
            </seg>
            <seg n="ed4626d5">
              Det är tomma ord om de insatser som har gjorts. Vi kritiserade
              det redan i våras när ni lade fram vårbudgeten. Den innehåller
              ingenting mer. Ni har dragit ned utbildningsplatserna med två
              tredjedelar sedan valet år 2006.
            </seg>
            <seg n="ada94b1f">
              Det finns ingenting i den budgeten som pekar på att man tar tillbaka
              något i det läge vi befinner oss. De resurser som finns är uppbundna
              till jobb- och utvecklingsgarantin. Nu ska tredje steget till
              där.
            </seg>
            <seg n="0d2e1af1">
              Vad ska hända med dem som går ur det? Vilka jobb ska de få? Det
              är arbetslinjen som gäller. Ska de gå ut i öppen arbetslöshet
              och kommunens försörjningsstöd hjälpa dem som saknar a-kassa?
              Det räcker inte. Det skapar en turbulens i samhället när det inte
              finns någon politik som möter upp.
            </seg>
            <seg n="3b558f70">
              Det är bra att Littorin har läst vår motion där vi faktiskt tror
              på utbildningen. Det är den signalen jag får när jag möter Volvos
              företagsledning bland annat i Arvika. Vad finns det för resurser
              så att vi kan kompetenshöja vår personal så att den står bättre
              rustad när konjunkturen vänder? Vi gör nu investeringar för att
              få en mer effektiv produktion. Det behövs mer kompetens.
            </seg>
            <seg n="06d4de79">
              Ska vi inte ta till vara tiden när de ändå inte kan vara i produktion
              och se till att de står bättre rustade när de kommer tillbaka?
              Då kan vi ta tillvara högkonjunkturen när den kommer så att vi
              snabbt kan komma tillbaka och dra nytta av den och se till att
              vi får tillväxt i landet igen.
            </seg>
            <seg n="353fa375">
              Det är så företaget ser på detta. Men det har regeringen inte
              något svar på. Arbetsförmedlingen i Arvika har inga resurser att
              sätta in till Volvo.
            </seg>
            <seg n="1f7cd5fd">
              Det talades om de personer som man har utsett. Jag träffade en
              i Värmland. Han hade fått beskedet på en telefonsvarare: Du är
              utsedd. Det är vad han vet i dagens läge om vad som ska hända.
              Det är en person som regeringen förlitar sig på ska lösa frågan
              ute i landet.
            </seg>
            <seg n="3a99b3f2">
              Man säger att det pågår bra samtal. I Värmland pågår det i varje
              fall inga samtal. De vet inte ens vad de ska göra, och de har
              inga verktyg. Det är som att säga åt en snickare: Bygg ett hus,
              men du får inga verktyg och du får inget material. Det är ungefär
              så långt som man har kommit i diskussionen.
            </seg>
            <seg n="70e27ecc">
              Littorin pekar på vad man säger om vår politik, som man inte
              ens vet vad den handlar om. Littorin oroar sig för vad en sådan
              politik skulle föra med sig. Jag tycker att Littorin ska läsa
              vad Konjunkturinstitutet säger om vad som händer med den politik
              som förs nu och vart den leder.
            </seg>
            <seg n="c9ac45c7">
              Oroa dig för det och gör de rätta insatserna så att människorna
              kan känna sig lugna i Sverige. Det vore en bättre anledning. Det
              är du som regerar. Det är du som är regeringen. Se till att det
              händer någonting, Littorin!
            </seg>
            <seg n="53b60ff0">
              I detta anförande instämde Bosse Ringholm (s).
            </seg>
          </u>
          <note type="speaker" n="d292d3db">
            Anf. 4 ANNIKA QARLSSON (c):
          </note>
          <u who="annika_qarlsson_20ca89" xml:id="i-fdb2da73b76620de-0" n="bc2d5307">
            <seg n="0ea5b32c">
              Fru talman! Dagens debatt är välkommen. Vi behöver tid att diskutera
              det som nu händer på arbetsplatser runt om i Sverige. Den senaste
              tidens varsel tog fart när en hårt konkurrensutsatt bilindustri
              tvingades slå tvärstopp i Västsverige. Först drabbades arbetarna.
              Nu står även tjänstemännen på tur. Nya varsel kommer hela tiden,
              senast i går med 900 personer. Så tack, Sven-Erik Österberg och
              Socialdemokraterna, för att ni begärde den här debatten!
            </seg>
            <seg n="c6b604a3">
              I debatten kommer ofta de stora biljättarnas underleverantörer
              i skymundan. På Fehrer i den lilla kommunen Dals-Ed är i dag 64
              personer varslade. Parallellt finns det andra branscher som är
              hårt drabbade. På pappersbruken i Mellerud och Vargön kämpar man
              både mot dalande konjunktur och stigande energipriser med risk
              för att få flytta eller lägga ned verksamheten. Den småländska
              trähusindustrin med företag som Smålandsvillan och Trivselhus
              är ytterligare exempel på en bransch där varslen ökade dramatiskt
              under den senaste månaden.
            </seg>
            <seg n="3d5ddcdf">
              Alla dessa varsel drar i sin tur med sig varsel även i helt andra
              näringar. Vi är alla överens om att läget är oroande. Vi är också
              överens om att vi nu måste agera snabbt. Det handlar om att sätta
              in rätt åtgärder som utgår från individernas behov så att de människor
              som i dag har ett varsel hängande över sig får ett så bra utgångsläge
              som möjligt.
            </seg>
            <seg n="f5fc7ec9">
              Fru talman! Alla människor som under hösten har fått ett varsel
              om uppsägning lever i ovisshet. Många ställs inför svåra frågor:
              Hur kommer mitt liv att se ut om ett halvår eller om ett år? Har
              jag jobbet kvar eller inte? Kan vi bo kvar i huset eller måste
              vi flytta? När människor och familjer drabbas av detta ställs
              det självfallet på sin spets.
            </seg>
            <seg n="ab34ade1">
              Där jag bor jobbar många på Saab i Trollhättan, Volvo i Göteborg
              eller Autoliv i Vårgårda. Höstens varsel påverkar så klart dem
              som blir varslade, men de påverkar också alla som känner dem som
              jobbar där och alla som läser tidningarna och ser rubrikerna.
              De påverkar hela bygden.
            </seg>
            <seg n="c2aebd5a">
              Vi har alla en skyldighet att ta dessa människors oro inför framtiden
              på största allvar. Det handlar inte bara om att se de enskilda
              individernas situation. Det handlar lika mycket om att skapa framtidstro
              och hopp i hela landet detta i ett läge när både den svenska och
              internationella konjunkturen kraftigt har vikt nedåt och med den
              värsta internationella finanskrisen någonsin. Nu är det med långsiktiga,
              hållbara lösningar som leder till riktiga jobb som vi måste möta
              upp.
            </seg>
            <seg n="bcd4aaa1">
              Fru talman! När jag lyssnar till oppositionen låter det som om
              regeringen står handfallen inför det som händer. Inget kunde vara
              mer felaktigt. I den budgetproposition som regeringen presenterade
              i september och som ännu inte har trätt i kraft finns kraftfulla
              åtgärder. Som vi hörde i arbetsmarknadsministerns anförande står
              Arbetsförmedlingen rustad med gigantiska resurser på hela 38 miljarder
              för 2009. Arbetsförmedlingen har många åtgärder till sitt förfogande.
              Därutöver omfördelas resurser så att ytterligare 1 ½ miljard kronor
              kan användas redan nu.
            </seg>
            <seg n="129af0d3">
              Parallellt med Arbetsförmedlingens arbete gör Trygghetsfonden
              och Trygghetsrådet fantastiska insatser. Med omställningsavtalen
              kommer många att få nya jobb och åtgärder utan att behöva gå via
              Arbetsförmedlingen.
            </seg>
            <seg n="5e644d87">
              Vi gör det också billigare att anställa. Vi halverar arbetsgivaravgifterna
              för alla ungdomar under 26 år. Vi genomför en generell sänkning
              av arbetsgivaravgiften. Med instegsjobb, nyfriskjobb och nystartsjobb
              reducerar vi kostnaden kraftigt för de arbetsgivare som anställer
              personer som av olika anledningar har varit utan jobb en längre
              tid. Vi för en långsiktig politik för riktiga jobb, och den linjen
              tänker vi fullfölja.
            </seg>
            <seg n="b9159604">
              Fru talman! Så sent som i går lade vi fram en proposition som
              ska trygga krediterna för små och stora exportföretag. Vi tillför
              3 miljarder kronor till Svensk Exportkredit och 2 miljarder till
              Almi Företagspartner. Genom beslutet ökar vi utlåningskapaciteten
              med minst 75 miljarder kronor. Vi kommer att få i gång likviditeten
              på marknaden. Fler företag kan exportera, och vi stärker Sveriges
              konkurrenskraft.
            </seg>
            <seg n="f64abf6e">
              Tillsammans med fordonsindustrin satsar vi närmare 1 miljard
              kronor varje år på forskning för en omställning av transportsystemet.
              Vi skapar utrymme för fler högskoleplatser. Vi utökar antalet
              platser i yrkesutbildningen. Vi startar yrkeshögskola. Vi gör
              historiskt stora satsningar på infrastruktur, forskning och utveckling.
              Det är helt rätt insatser i ett långsiktigt perspektiv.
            </seg>
            <seg n="8560d113">
              När jag hör Sven-Erik Österberg blir jag bekymrad över att en
              företrädare för Sveriges största parti står så helt utan visioner.
              Trots att ni har mycket större budgetramar än regeringen består
              krafttagen av nya Amsplatser, höjd a-kassa och höjda arbetsgivaravgifter.
              Det ska vara lösningen på varslen. Är det straffskatten på ungdomar
              som ska lösa den delen också?
            </seg>
            <seg n="e0e86007">
              Fru talman! Jag vill också ta tillfället i akt att betona att
              allt faktiskt inte är nattsvart även om det kan kännas så. På
              Arbetsförmedlingen finns i dagsläget drygt 70 000 jobb att förmedla.
              Vi ska också komma ihåg att alliansregeringen på sina två år har
              lyckats med att vi för första gången sedan 90-talskrisen når upp
              till en nivå där över 80 procent av kvinnor och män i Sverige
              har jobb.
            </seg>
            <seg n="f9c7768c">
              De personer som i dag varslas har en färsk arbetslivserfarenhet.
              De kommer från ett många gånger högkvalificerat yrkesliv. De har
              utbildning och ofta kompetens som är eftertraktad på arbetsmarknaden.
              Det som behövs är därför matchningsinsatser och kraftsamling.
              Vi måste koordinera de åtgärder som vi har i våra system, som
              kan bestå av både korta och längre utbildningar, för att hjälpa
              människor att snabbt hitta ett nytt jobb. Det är i sin tur avgörande
              för att de som i dag står längst ifrån arbetsmarknaden inte ska
              komma ännu längre bak i kön.
            </seg>
            <seg n="995b739c">
              Det kommer att vara en tuff tid för många framöver. Men på frågan
              om ifall vi kommer att klara det måste svaret vara: Ja, vi kan!
            </seg>
          </u>
          <note type="speaker" n="050565c6">
            Anf. 5 HANS BACKMAN (fp):
          </note>
          <u who="hans_backman_9286d1" xml:id="i-da4e8170ea3eaa7c-0" n="8e46617f">
            <seg n="db5d07e1">
              Fru talman! Vi har under hösten nåtts av tunga besked från fordonsindustrin
              och flera andra branscher. Varslen riskerar att bli kännbara för
              många människor. Oron bland de anställda är förstås stor. Att
              riskera att bli av med jobbet är en av de värsta saker vi kan
              råka ut för. Det ger oro för att tappa den sociala kontakten med
              våra vänner på jobben, oro för den egna ekonomin och oro för att
              hamna utanför.
            </seg>
            <seg n="c4009144">
              Därför har arbetsgivaren ett stort ansvar. De företag som nu
              berörs måste, som till exempel Ericsson gjorde när de halverade
              sin personalstyrka i Sverige för några år sedan, ta sitt ansvar
              genom att genomföra omställningspaket, utbildning och andra finansiella
              och praktiska åtaganden för sina medarbetare.
            </seg>
            <seg n="2590db7a">
              Samtidigt är det viktigt att påminna om att en majoritet av de
              anställda som nu berörs omfattas av de trygghets- och omställningsavtal
              som finns på arbetsmarknaden. Det innebär att insatser via Trygghetsfonden
              och Trygghetsrådet kommer i gång redan under uppsägningstiden.
              Det kompletterar på det sättet de åtgärder företagen själva genomför.
              Som har nämnts här har 80 procent av de som har fått hjälp av
              omställningsavtalen hittat ett nytt arbete innan de har hunnit
              bli arbetslösa.
            </seg>
            <seg n="c48a3596">
              Ett effektivt omställningsarbete främjas av att lokala och regionala
              aktörer, såväl statliga som kommunala och privata, kraftsamlar
              och samverkar för att skapa nya jobb och nya företag. Nu måste
              också alla myndigheter och offentliga insatser kraftsamla för
              att kunna hjälpa de människor som berörs. Insatserna måste koordineras
              tillsammans med de berörda företagen, facken, kommunerna, regionerna
              och alla övriga som kan medverka i omställningen.
            </seg>
            <seg n="924cee54">
              Regeringen har förstås också ett stort ansvar i dessa tider av
              oro. För att skapa en dörr in till Regeringskansliet och därmed
              underlätta dialogen mellan regeringen och de personer som utses
              till att samordna arbetet lokalt och regionalt tycker jag därför
              att det är bra att regeringen har inrättat en nationell samordningsfunktion
              i form av en statssekreterargrupp.
            </seg>
            <seg n="a5373037">
              Erfarenhet av omställningsarbete, till exempel när Stora Enso
              beslutade att lägga ned sin verksamhet i Norrsundet i mitt hemlän
              Gävleborg, visar att det mest effektiva är att kraftsamla på regional
              nivå. Det är med de lokala och regionala aktörerna, såväl statliga
              som kommunala och privata, som man bäst kan anpassa insatser och
              åtgärder så att de leder till resultat i form av nya företag och
              jobb. I samband med detta är regeringens satsningar på att förbättra
              företagsklimatet genom bland annat sänkta arbetsgivaravgifter
              med sammanlagt 15 miljarder kronor viktiga. Många av de varslade
              på Stora Enso har också fått jobb under uppsägningstider.
            </seg>
            <seg n="4ff12bcd">
              Fru talman! Det är också bra att regeringen satsar på stark yrkesutbildning
              eftersom det kan öppna upp arbetsmarknaden för många. Sverige
              behöver personer med bra och kvalificerad yrkesutbildning. Det
              är en förutsättning för att företag ska kunna få tag på dem som
              har rätt kompetens för jobben. Vi måste därför skapa fler platser
              på våra yrkesutbildningar och uppvärdera statusen på yrkeskunskaper.
              I dag händer det alltför ofta att det finns lediga jobb, inte
              minst inom olika tekniska yrken och hantverksyrken i småföretag,
              men att den arbetssökande ändå inte kan ta det lediga jobbet eftersom
              han eller hon inte har fått den utbildning som krävs för att få
              den kompetens som det lediga jobbet kräver. Så har det varit i
              många år.
            </seg>
            <seg n="ead171d5">
              Alliansregeringen presenterade därför i budgetpropositionen ett
              paket för att utöka och uppvärdera svensk yrkesutbildning. Regeringen
              satsar de kommande åren 1,8 miljarder kronor på bland annat yrkesutbildning
              inom komvux och yrkeshögskola. Regeringen utökar antalet platser
              inom yrkesutbildning och höjer kvaliteten. Gemensamt för satsningarna
              är att de genomförs i nära samråd med näringsliv och branscher
              för att utbildningen ska anpassas till arbetsmarknadens behov.
              Det är viktigt just i dessa tider.
            </seg>
            <seg n="9d0badac">
              Regeringen anslår 200 miljoner kronor 2009, 400 miljoner kronor
              2010 och 600 miljoner kronor 2011 till ett riktat bidrag till
              kommunerna för anordnande av gymnasiala yrkeskurser inom vuxenutbildning,
              det så kallade yrkesvux. Den kommunala vuxenutbildningen, komvux,
              har haft en teoretisk profil alltsedan starten, och kommunernas
              utbud av yrkeskurser har varit för litet. För att det ska vara
              möjligt att bli bilmekaniker, undersköterska och byggnadsarbetare
              också efter det att man har fyllt 20 år ska de kommuner som utökar
              volymen av yrkeskurser inom vuxenutbildningen kunna ansöka om
              statsbidrag. På så vis kan det bli fler platser på gymnasiala
              yrkesutbildningar inom komvux. Utbildningarna ska också präglas
              av flexibilitet och bygga just på vad den enskilda eleven kan
              från sitt tidigare yrkesliv. Det är också viktigt i dessa tider
              när många varslas.
            </seg>
            <seg n="f126d947">
              Eftergymnasiala yrkesutbildningar som inte hör till högskolan
              ges i dag i olika former som kvalificerad yrkesutbildning, KY,
              påbyggnadsutbildningar och vissa kompletterande utbildningar.
              För att ge de här utbildningarna en tydligare identitet förbättras
              kvalitetssäkringen, och för att öka studenternas rättssäkerhet
              kommer de här utbildningarna att samlas inom yrkeshögskolan. Denna
              yrkeshögskola planeras starta den 1 juli 2009. Det här är också
              en viktig sak för att stärka möjligheterna för flera att få rätt
              kompetens för de jobb som finns.
            </seg>
            <seg n="96be33ef">
              Den här satsningen på att förstärka och uppvärdera svensk yrkesutbildning
              är mycket viktig för att öppna dörrarna för fler att få ett arbete
              och för dem som nu är varslade och riskerar att bli av med jobbet.
            </seg>
            <seg n="8260cb97">
              Fru talman! I dessa tider är det också viktigt att satsa för
              framtiden. Regeringen har i höst lagt fram en forsknings- och
              innovationsproposition. I den satsas 15 miljarder kronor på att
              förstärka forskning och innovation i Sverige. Regeringen och fordonsindustrin
              satsar tillsammans 900 miljoner kronor årligen på forskning på
              fordonsområdet. Det är en satsning som kan ge både nya jobb och
              ökat företagande i Sverige. Det är också en satsning som bland
              annat IF Metall efterfrågar.
            </seg>
            <seg n="9a4bfc3f">
              Jag känner att regeringen tar sitt ansvar med de här satsningarna.
              Det finns goda möjligheter och gott hopp även om tiden just nu
              är tuff.
            </seg>
          </u>
          <note type="speaker" n="778ad1a9">
            Anf. 6 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-b633c5ac92993b23-0" n="bec4592a">
            <seg n="bc2aa47b">
              Fru talman! Vi kristdemokrater känner, precis som hela svenska
              folket, en stor oro över den senaste tidens finansoro och dess
              effekter på både svensk ekonomi och svensk arbetsmarknad. Enskilda
              människor drabbas hårt av konjunktursvängningar som just nu till
              stor del beror på faktorer i vår omvärld. Det som hände i USA
              har fått effekter för oss i Sverige. Det visar hur beroende vi
              är av vår omvärld och hur viktigt det är att vi rustar oss för
              framtiden.
            </seg>
            <seg n="7e558c11">
              Det ökade antal varsel som dagens debatt handlar om ska tas på
              stort allvar. Det är anställda, men också deras familjer, som
              nu står med oro och frågor inför framtiden. Då behövs de olika
              åtgärder som regeringen nu sätter in.
            </seg>
            <seg n="97694275">
              Före valet 2006 hade vi en regering som inte hade samma ambitionsnivå
              när det gäller att bekämpa utanförskap och arbetslöshet. Det ansåg
              även väljarna som bytte ut den gamla regeringen. Arbetslösheten
              var ett stort problem, inte minst för de människor som stod längst
              ifrån arbetsmarknaden. Därför genomfördes flera omfattande åtgärder
              som kraftigt sänkta skatter på arbete och en betoning av a-kassan
              som en omställningsförsäkring. Vi sänkte också arbetsgivaravgifter
              och ökade stödet för långtidsarbetslösa genom olika åtgärder så
              att de snabbt ska komma åter i arbete.
            </seg>
            <seg n="b5c26017">
              De här åtgärderna har visat sig effektiva och gjort att vi i
              dag har en historiskt hög andel människor i arbete. När vi nu
              går in i varseltider måste svenska folket också känna till och
              veta om att vi har ett bättre utgångsläge än vi haft på mycket
              länge.
            </seg>
            <seg n="82214e74">
              Den budget som regeringen presenterar för nästa år, och som vi
              kontinuerligt behandlar i riksdagen under hösten, innehåller ytterligare
              offensiva åtgärder. Förutom att ytterligare stärka utbudet genom
              ett utvidgat jobbskatteavdrag föreslås flera åtgärder för att
              också stärka efterfrågan på arbetskraft genom stora satsningar
              på kommuner och landsting, satsningar på infrastruktur, utbildningar,
              lägre arbetsgivaravgifter, sänkt bolagsskatt med mera.
            </seg>
            <seg n="183f7d88">
              Det är en expansiv budget med reformer på 32 miljarder kronor.
              Den här budgeten ligger helt rätt i tiden och kommer att vara
              en injektion för svensk ekonomi. Den kommer att dämpa nedgången.
            </seg>
            <seg n="5a5b9fb5">
              Mot alliansen står ett politiskt alternativ med Socialdemokraterna
              i spetsen som vill höja inkomstskatterna, kraftigt höja arbetsgivaravgifterna
              och dra ifrån kommunsektorn resurser genom ett förstatligande
              av fastighetsavgiften och högre arbetsgivaravgifter för kommunsektorn.
              Att tro att en sådan politik inte skulle få några som helst negativa
              effekter på svensk arbetsmarknad är naivt. Att i det här läget
              öka kostnadstrycket på svenska företag och göra det mindre lönsamt
              att arbeta är jag övertygad om är helt fel medicin för att möta
              det ökade antalet varsel. Särskilt sårbara kommer ungdomar att
              bli om arbetsgivaravgifterna för den gruppen fördubblas, som den
              samlade vänsteroppositionen nu föreslår.
            </seg>
            <seg n="5a82d406">
              Fru talman! För den som drabbas av arbetslöshet är det en lika
              stor tragedi oavsett om personen jobbar i ett stort företag eller
              i ett soloföretag. För båda krävs en politik som sätter jobben
              i fokus, och det är precis vad den här regeringen gör.
            </seg>
            <seg n="0f01fb78">
              Stora varsel inom industrin innebär också att underleverantörer
              påverkas, och därmed även många anställda i mindre företag. Det
              är därför det är så bekymmersamt när stora företag varslar. Men
              två miljoner löntagare omfattas trots allt av olika omställningsförsäkringar.
              Enligt Trygghetsrådet och Arbetsförmedlingen har många av dem
              som varslats i Västsverige mycket goda möjligheter att relativt
              snabbt få ett nytt jobb. Både Trygghetsrådet och Arbetsförmedlingen
              gör nu allt de kan för att hjälpa de drabbade, och regeringens
              samordnare ger regeringen kontinuerlig information om läget. Det
              gör att regeringen följer läget och är beredd att sätta in ytterligare
              insatser när så är nödvändigt, och så måste det vara.
            </seg>
            <seg n="e9f798a0">
              Fru talman! När man tar del av oppositionens kritik och deras
              alternativ låter det tyvärr som det alltid har gjort. Det är samma
              svar på frågan om vilka åtgärder som krävs. Det är samma svar
              oavsett om det är en högkonjunktur eller en lågkonjunktur. Svaret
              är högre skatter och mer bidrag. Detta är tydligen mirakelmedicinen
              i alla lägen från Socialdemokraterna och vänsterpartierna oavsett
              konjunktur. Vi har sett resultatet av den här politiken, och det
              förskräcker. När vi hade högkonjunktur hade vi, som arbetsmarknadsministern
              sade, en jobblös tillväxt. Det kom inga nya jobb.
            </seg>
            <seg n="ba2e0f55">
              Alliansregeringen har anpassat sin politik efter konjunkturläget.
              När vi har haft en god konjunktur har vi lagt budgetar som framför
              allt har varit utbudsstimulerande. Nu när konjunkturen viker ned
              lägger vi fokus på efterfrågestimulerande åtgärder. Jag är övertygad
              om att denna strategi är mycket klok. Däremot kan ingen bedömare
              spå hur lågt konjunkturen kommer att gå, och vi vet därför inte
              hur stora åtgärder som kommer att krävas framöver. Men det är
              viktigt att flera åtgärder som nu vidtas har fokus på offensiva
              åtgärder för att skapa fler jobb. På så sätt möter vi framtiden.
            </seg>
          </u>
          <note type="speaker" n="ad694c73">
            Anf. 7 JOSEFIN BRINK (v):
          </note>
          <u who="josefin_brink_fef83c" xml:id="i-c71265b99d804522-0" n="03672d37">
            <seg n="dcf0abd8">
              Fru talman! För knappt en månad sedan när finanskrisens effekter
              började bli uppenbara kunde vi höra Fredrik Reinfeldt bekymrat
              och nästan ömsint tala om behovet av att hjälpa nödlidande banker.
              Sedan dess har tusentals miljarder skattekronor avsatts för det
              ändamålet, både här i Sverige och runt om i världen. Jag säger
              inte att det var fel att göra de här insatserna. Det var nog tyvärr
              nödvändigt för att undvika en katastrof. Men jag kan inte låta
              bli att förundras över avsaknaden av motsvarande handlingskraft
              och motsvarande ömsinthet och omsorg om de många människor som
              riskerar att bli nödlidande när krisen nu slår mot jobben.
            </seg>
            <seg n="e4376554">
              Den oro och den ångest som nu tusentals arbetare känner som har
              varslats om uppsägning, oavsett hur liten procentandel, Sven Otto
              Littorin, av den svenska arbetskraften de utgör, tycks inte i
              någon mån påverka regeringen lika mycket som den oro som finns
              på börserna.
            </seg>
            <seg n="3ee76b37">
              Den politik som regeringen formulerade när vi hade högkonjunktur,
              ja den ligger fast, trots att förutsättningarna är helt förändrade.
              Man fortsätter med skattesänkningar för höginkomsttagare och minskade
              inkomster för småbarnsföräldrar, sjukskrivna och arbetslösa med
              färre utbildningsmöjligheter och färre arbetsmarknadspolitiska
              insatser, med sänkta statsbidrag till kommuner och landsting och
              utförsäljning av statliga bolag.
            </seg>
            <seg n="fa5831fe">
              Det är väldigt svårt att tänka sig en mer kontraproduktiv politik
              i ett läge då varslen är de största sedan krisåren på 1990-talet,
              då Konjunkturinstitutet räknar med att 100 000 jobb kommer att
              försvinna fram till 2010. Det är så i synnerhet med tanke på att
              när vi går in i den här situationen har en halv miljon människor
              lämnat arbetslöshetsförsäkringen och står utan skydd på grund
              av regeringens försämringar. 30 000 personer kommer redan den
              1 januari 2009 att förlora rätten till ersättning från sjukförsäkringen
              och tvingas skriva in sig vid Arbetsförmedlingen och bli arbetssökande
              på grund av regeringens försämringar.
            </seg>
            <seg n="fe405472">
              Hur många arbetslösa och sjuka människor som nu kommer att tvingas
              be om pengar på socialkontoren är det ingen människa som kan förutse,
              men det är helt klart att på grund av regeringens försämringar
              är det betydligt fler än vid tidigare lågkonjunkturer. De klyftor
              mellan arbetande och arbetslösa och mellan sjuka och friska som
              ökat dramatiskt sedan den borgerliga regeringen tog över kommer
              nu att öka i än mer dramatisk takt. Allt fler människor i Sverige
              känner nu en påtaglig rädsla för att bli nödlidande.
            </seg>
            <seg n="734dcf65">
              Men det behöver ju inte bli på det sättet. Det går ju faktiskt
              att politiskt ingripa mot utslagningen av fler jobb och mot utslagningen
              av människor. Det finns mängder av saker att satsa på. Klimatkrisen
              kräver satsningar på kollektivtrafik och ny energiteknik som kan
              utvecklas i små företag. Det finns stora behov av att bygga hyreslägenheter
              och renovera de nedslitna miljonprogramsområdena. Privatpersoner
              behöver energiisolera sina villor och egna bostäder. Den kommunala
              välfärden behöver byggas ut om vi ska klara att möta de behov
              av vård och omsorg som kommer att öka framöver.
            </seg>
            <seg n="31bf2b95">
              I allt detta skulle en ansvarsfull regering kunna passa på nu
              att investera och skapa både nya jobb och framtida, långsiktiga
              samhällsvinster. En ansvarsfull regering skulle också satsa på
              människor genom att satsa mer på utbildning och på de så föraktade
              arbetsmarknadspolitiska insatserna, som ju faktiskt tjänar till
              att så många människor som möjligt står bättre rustade att ta
              nya jobb i framtiden. En ansvarsfull regering skulle ge Arbetsförmedlingen
              mer resurser nu så att man där kan klara av att både möta behoven
              hos alla dem som nu varslas och samtidigt fortsätta arbeta med
              alla dem som fortfarande, Sven Otto Littorin, står utanför arbetsmarknaden,
              de långtidsarbetslösa, de unga som saknar utbildning, nyanlända
              flyktingar och så vidare, som ju nu kommer att få det ännu svårare
              att hitta ett nytt jobb när mängder av nya arbetslösa strömmar
              till. Inte minst viktigt skulle en ansvarsfull regering se till
              att återupprätta a-kassan så att alla de människor som oavsett
              vad regeringen säger kommer att vara arbetslösa under en period
              framöver slipper oroa sig för att behöva gå från hus och hem och
              skapa ytterligare ekonomisk oro och nedgång i ekonomin.
            </seg>
            <seg n="35b3e98a">
              Det skulle vara en ansvarsfull politik som satsar på både människor,
              näringsliv och offentlig sektor. Det skulle öka framtidstron och
              faktiskt stärka hela samhällsekonomin och dämpa effekterna av
              konjunkturnedgången. Det är bara att beklaga att regeringen inte
              tar det här ansvaret på lika stort allvar som räddningen av de
              nödlidande bankerna.
            </seg>
          </u>
          <note n="50e629d0">
            I detta anförande instämde Marianne Berg (v).
          </note>
          <note type="speaker" n="59222169">
            Anf. 8 ULF HOLM (mp):
          </note>
          <u who="ulf_holm_0cd69a" xml:id="i-feccd04aea1f989f-0" n="9b67a9ec">
            <seg n="02e77ea4">
              Fru talman! Tack så mycket, Socialdemokraterna, för att ni tog
              initiativ till den här debatten, som jag tror är väldigt viktig.
            </seg>
            <seg n="619fda5e">
              Så sent som i går kom de nya varslen, som gällde flera personer
              i Göteborg, Skövde och Köping. Jag har inte tittat på nyheterna
              i dag, men jag är rädd för att det också i dag kommer fler varsel.
              Vi ser dem varje dag.
            </seg>
            <seg n="39e46524">
              Jag tänker på de människor som nu blir varslade. Man sitter med
              ett hus, man sitter med lån på bostadsrättslägenheten, man har
              en familj att försörja och man kanske inte är med i a-kassan längre,
              därför att det blev för dyrt för två år sedan, och man tog bort
              den. Och man vet att man inom kort tid kanske är arbetslös, och
              så har man inte rätt till a-kassa längre. Vad händer då? Man har
              också kravet på sig att man kan bli erbjuden ett jobb inom 100
              dagar och så får man flytta, kanske från Lund till Helsingfors
              gubevars eller från Lund till Umeå. Vad händer med familjen då?
            </seg>
            <seg n="95b85c98">
              Det är så den nya verkligheten i Moderaternas och alliansens
              Sverige ser ut, en verklighet präglad av oro. Och det är en oro
              som inte skulle behöva vara där. Man skulle behöva göra någonting
              annat.
            </seg>
            <seg n="e1d750a7">
              Sverige är inne i en lågkonjunktur. Det går inte att blunda för
              det längre. Trots det repeterar arbetsmarknadsministern en budget
              som en papegoja, om och om igen, utifrån läget i juli och augusti
              när regeringen förhandlade fram budgetpropositionen. Då var det
              helt andra förutsättningar för hur det såg ut. Jag har sällan
              sett en lågkonjunktur komma så snabbt och med sådan kraft som
              den här lågkonjunkturen har gjort. Då måste man kunna ompröva.
              Då måste man kunna göra nya satsningar. Men arbetsmarknadsministern
              repeterar om och om igen, precis som om det skulle bli en sanning
              till sist, att de få satsningar man gjorde i juli och augusti
              fortfarande är det som behövs. Så är det inte.
            </seg>
            <seg n="26fc8c05">
              Konjunkturinstitutet har kommit med bedömningen att det är nolltillväxt
              som gäller nu. Arbetslöshetssiffrorna stiger och förväntas bli
              långt högre än de prognoser regeringen gjorde i juli. Då måste
              man faktiskt öppna ögonen, Sven Otto Littorin, och se att någonting
              behöver göras. Men ni gör ingenting. Vi beklagar det från Miljöpartiets
              sida.
            </seg>
            <seg n="dcbe280b">
              Miljöpartiet beskyller inte regeringen för att det är ni som
              är ansvariga för finanskrisen. Men vi beskyller er faktiskt, och
              det tycker vi är rätt, för att det är ni som är skulden till jobbkrisen.
              Ni har inte skapat de förutsättningar som behövs. Ni har till
              exempel på de här två första åren tagit bort nedsättningen av
              arbetsgivaravgifterna för småföretagen, småföretagen som är de
              som vi verkligen behöver satsa på i en tid som denna. Den nedsättningen
              av arbetsgivaravgiften har ni tagit bort.
            </seg>
            <seg n="4518409a">
              Ni har inte satsat och investerat i utbildningar. Kvalificerad
              yrkesutbildning är en investering för samhället. Det är inte någon
              tråkig Amsutbildning, som arbetsmarknadsministern försöker nedvärdera
              det till. Det är en investering i människor för framtiden, och
              vi behöver den faktiskt i Sverige.
            </seg>
            <seg n="eb93299f">
              Vi behöver satsa i de här tiderna när det gäller klimatomställningen.
              Ta de initiativen nu! Från Miljöpartiets sida är vi faktiskt beredda
              att också se på ROT-avdragen som en möjlighet, inte minst för
              att sätta i gång byggsektorn och sätta i gång omvandlingen av
              miljonprogrammen så att de får energieffektiva bostäder och blir
              bättre. Vi måste sätta i gång med järnvägssatsningar, kollektivtrafik
              och utbyggnad av höghastighetståg. Vi måste satsa på miljöteknikföretag.
              Vi måste satsa på uppbyggnad av förnybara energikällor, och vi
              har chansen att göra det nu. Vi har chansen att satsa på detta.
              Vi måste satsa på klimatinvesteringar, och vi måste se till att
              inte fler människor blir arbetslösa. Det är vårt ansvar som politiker.
            </seg>
            <seg n="9ee3bf97">
              Man kan inte säga som arbetsmarknadsministern gör att företagen
              ska kunna leva gott när det är goda tider och att de inte ska
              behöva ta ansvar när det är sämre tider. Nej, men inte heller
              ska det vara lätt för staten att håva in pengar i en högkonjunktur
              för att sedan i en lågkonjunktur skylla på något annat, att någon
              annan får göra någonting.
            </seg>
            <seg n="28ac7ef8">
              Det är vi politiker som har ansvaret för att hjulen ska snurra.
              Det är vi som ska se till att investera i utbildning. Det är vi
              som ska se till att småföretagen har en chans att klara sig. Just
              nu skriker de efter vår hjälp. Så sent som i går redovisade Småföretagarbarometern,
              gjord av Företagarna och Swedbank, läget. De varnar för blodbad.
              Det är ett starkt ord, tycker jag, men det ligger någonting i
              det. Småföretagarna vill att regeringen gör någonting. Småföretagarna
              säger att regeringen måste dra i gång utbildningar i bristyrken
              och vidta fler åtgärder. Det är helt rätt. Nu måste något hända.
            </seg>
            <seg n="827d4e86">
              Ni måste ta fram en ny budget, arbetsmarknadsministern. Ni måste
              göra satsningar. Vi kan inte låta det fortsätta så här. Det råder
              pessimism bland småföretagare och underleverantörer, som blir
              oroliga när storföretagen börjar varsla. Det skapar pessimism.
              Tyvärr är ni i regeringen lika pessimistiska. Ni måste gjuta mod
              och optimism hos småföretagare och andra människor och säga att
              något ska hända, att ni tar fler steg, att ni tar initiativ, att
              ni faktiskt tar allvarligt på situationen. Men det gör inte regeringen.
              Däremot gör Miljöpartiet det.
            </seg>
          </u>
          <note type="speaker" n="e1f309e3">
            Anf. 9 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-007a8d9e1c604317-1" n="413f5211">
            <seg n="682126c4">
              Fru talman! I september varslades 8 000 personer. Samtidigt fanns
              under september 75 000 lediga jobb att söka på Arbetsförmedlingen.
              I går kväll, trots 20 000 varsel under förra månaden, fanns det
              30 000 omedelbart lediga jobb i Arbetsförmedlingens platsbank.
            </seg>
            <seg n="8b2db6ea">
              Sedan september har varslen ökat som en direkt följd av finanskrisens
              härjningar, inte minst i fordonsindustrin. Senast i går varslades,
              som vi alla vet, 900 personer på Volvo Powertrain i Skövde, Köping
              och Göteborg. Där saknas både kunder och krediter. Men vi står
              redo. Här finns ingen brist på engagemang och ingen brist på resurser.
              För det första vet vi från andra liknande omställningar att alla
              varsel inte omsätts i uppsägningar. De senaste åren har drygt
              hälften av de varslade blivit uppsagda inom sex månader efter
              att varslet lagts. Bara 15 procent av de varslade var fortfarande
              arbetslösa efter sex månader.
            </seg>
            <seg n="1fd76693">
              För det andra täcker omställningsavtalen halva arbetsmarknaden.
              I princip alla de nu varslade kan räkna med att få professionell
              hjälp av Trygghetsfonden och Trygghetsrådet för att åter komma
              i arbete. Det omställningsstöd man får är ett individuellt och
              praktiskt utformat stöd. Stödet syftar till att underlätta att
              få ett nytt jobb genom ett personligt program som innebär coachning
              och vägledning.
            </seg>
            <seg n="69fec329">
              IF Metall skriver på sin hemsida: Omställningsavtalet ger oss
              bättre förutsättningar att ytterligare förbättra för den som blir
              uppsagd på grund av arbetsbrist med hjälp av lokala förhandlingar
              och ekonomiskt stöd. Avtalet är, som alla våra avtal, ett golv
              som skapar ytterligare möjligheter och som kan vara en drivkraft
              i förhandlingarna med arbetsgivaren. Just så är det. Hittills
              har över 80 procent av dem som fått hjälp av omställningsavtalen
              hunnit hitta nytt arbete innan den gamla anställningen upphört.
            </seg>
            <seg n="a35d335d">
              Det som nu oroar är förstås omfattningen av varslen och att de
              drabbar en del regioner extra hårt. Det kommer att leda till att
              fler varsel omsätts i regelrätta uppsägningar och att färre än
              tidigare kommer att lyckas hitta nytt arbete genom omställningsavtalen.
              Därför har regeringen varit extra tydlig med att 1 ½ miljard kronor
              omedelbart finns redo för Arbetsförmedlingen just för att möta
              den situation som nu har uppstått. Medlen kan användas av Arbetsförmedlingen
              över hela landet och där uppgifterna är som störst.
            </seg>
            <seg n="257616ff">
              Arbetsförmedlingens anställningsstopp är hävt, och fokus är nu
              på att stå redo och möta de varslade när de kommer. Senast i går
              hörde vi på Ekot att Arbetsförmedlingen håller på att anställa
              över hundra nya arbetsförmedlare, och det kommer fler.
            </seg>
            <seg n="fbf23676">
              15 000 helårsplatser finns att tillgå under nästa år utöver garantierna.
              Det motsvarar 60 000 tremånadersutbildningar för att till exempel
              de uppsagda på Volvo ska kunna få hjälp med att få en sen C-operatörslicens,
              ett truckförarbevis, en svetsutbildning eller ett lastbilskörkort.
              Därtill lade vi i budgeten nästan 2 miljarder på kvalificerade
              yrkesutbildningar.
            </seg>
            <seg n="7a492dd4">
              Nu samlar vi alla aktörer som finns redo att arbeta med varslen
              företagen, Arbetsförmedlingen, Trygghetsrådet och Trygghetsfonden,
              fackklubbar, kommuner, regioner och andra myndigheter. Det gör
              vi med hjälp av de regionala samordningsmän som regeringen utsett
              runt om i landet.
            </seg>
            <seg n="f6b13d8c">
              Fru talman! Det är inte sant att vi inte gör något. Det är inte
              sant att vi står passiva och ser på, tvärtom. Aldrig förr har
              så många arbetat på svensk arbetsmarknad som nu. Aldrig förr har
              vi stått så redo med torrt krut i ladorna för att möta de problem
              vi ser framför oss. Aldrig förr har så många haft samma mål, att
              underlätta för den enskilde som drabbas så att han eller hon så
              snabbt som möjligt kommer tillbaka i arbete. Aldrig förr har samarbetet,
              fokuset och engagemanget varit större.
            </seg>
            <seg n="43eb5c2c">
              Fru talman! Vi är redo. Arbetslinjen gäller.
            </seg>
          </u>
          <note type="speaker" n="14c6304a">
            Anf. 10 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-f5f35cdc1af96c22-2" n="9200eb3f">
            <seg n="c5036d61">
              Fru talman! Tänk om det var sant det som arbetsmarknadsministern
              säger. Då skulle man inte möta oron ute i landet, där människor
              inte vet vad som händer, där företagsledare inte vet vilket stöd
              och vilken hjälp de kan få.
            </seg>
            <seg n="df4850af">
              Senast i morse var arbetsmarknadsministerns partivän kommunalrådet
              i Skövde i tv och bad regeringen om hjälp till utbildningsplatser
              för att mildra de effekter som varslen kommer att ha på motortillverkningen
              i Skövde. Han ser inte det fantastiska som Littorin här talar
              om att vi är beredda, att det finns resurser, att vi aldrig förr
              varit så väl rustade. Littorin har ju inte ens lyckats övertyga
              de egna i partileden om att det är på det sättet.
            </seg>
            <seg n="071d76cf">
              I Västvärmland skriver borgerliga ledamöter tillsammans med socialdemokratiska
              kommunalråd att det behövs insatser för att mildra effekterna
              där borta. Arbetsförmedlingen har ingenting att erbjuda. Det sitter
              en uppgiven arbetsförmedlingschef i Arvika och säger: Jag har
              bara de pengar jag har och de ska gå till dem som är långtidsarbetslösa.
              Det är de resurser jag har.
            </seg>
            <seg n="05376842">
              Den 1 ½ miljard som Littorin pratar om är redan uppbunden till
              dem som är långtidsarbetslösa. Ska han överge dem och lämna dem
              i sticket nu? Vi föreslår 100 miljoner och 200 nya jobbcoacher
              på de platser där de behövs så att de omedelbart kan ta sig an
              dem som är varslade och se till att de kan få stöd och hjälp.
              De ska komma in där och tillsammans med de utbildningsplatser
              vi föreslår se till att de varslade kan få stöd och hjälp. Det
              handlar också om att inte tappa tempot när det gäller de som står
              längst ifrån. Men det är väl dem ministern nu ska överge?
            </seg>
            <seg n="1cc9e458">
              Hur kan du, Sven Otto Littorin, säga att du står väl rustad med
              budgeten när regeringen spår att sysselsättningen förblir oförändrad
              samtidigt som Konjunkturinstitutet säger att sysselsättningen
              sjunker med 100 000? Om det skulle råda någon tvekan om vem som
              har fel kan till och med Konjunkturinstitutet ha fel med tanke
              på hur konjunkturen utvecklat sig. Men du har baserat din budget
              på en oförändrad arbetslöshet, och sedan säger du att du är väl
              rustad. Detta får jag inte att gå ihop i det läge som är.
            </seg>
            <seg n="05625eaa">
              Du beskyller oss, med lite förakt i rösten, för att satsa på
              dem som inte jobbar. Ska man säga till dem som blir varslade:
              Ni jobbar inte. Sossarna satsar på er eftersom de vill ha en högre
              a-kassa. Det är det de vill. Det ska gå till dem som tjänar mest.
              Är den person som tjänar 18 000 högavlönad, Littorin? Om du anser
              det tycker jag att du ska åka runt till sjukhusen och säga till
              undersköterskorna att de är högavlönade, att det är måttet på
              vad man tjänar i det svenska samhället i dag.
            </seg>
            <seg n="e85d5741">
              Vi har ett begrepp i a-kassan som vi kallar 8080. Vi tycker att
              80 procent av de löntagare som blir arbetslösa ska ha 80 procent
              av sin tidigare ersättning. Det är en rimlig ersättning när man
              blir arbetslös. Ert 8080 innebär att 80 procent inte får det.
              Det är bara 20 procent som får 80 procent. A-kassornas samorganisationsrapport,
              som kom i går, pekar på just det. Mellan 20 och 25 procent får
              80 procent när de blir arbetslösa.
            </seg>
            <seg n="10eb4a1f">
              Vi jämför dagens kris med hur det var i början av 90-talet. Alltmer
              pekar på att det kommer att bli likadant. Men då hade man åtminstone
              en så pass hygglig a-kassa att man inte behövde oroa sig lika
              mycket som i dag för vad som skulle hända efter uppsägningen.
              Många saknar a-kassa. Du har pajat a-kassan, Littorin. Nu svamlar
              du tillsammans med statsministern om att det är bra med tilläggsförsäkringar.
              Det var ju precis det som inte var bra. Du skulle ha ned ersättningsnivån
              så att folk tog de billiga jobben. Det var det som var tanken.
              Nu plötsligt fungerar det med lite högre ersättning igen om man
              skaffar sig en privat försäkring.
            </seg>
            <seg n="55f556c2">
              Du har pajat a-kassesystemet, Littorin, och det håller på att
              bli ditt stora problem när de varslade kommer ut och inte har
              någon ersättning att gå till. Det drabbar kommunerna och deras
              försörjningsstöd. Du har ett system som har havererat. Jag är
              mycket orolig för framtiden och vad som händer på det här området.
            </seg>
          </u>
          <note type="speaker" n="584d438f">
            Anf. 11 ANNIKA QARLSSON (c):
          </note>
          <u who="annika_qarlsson_20ca89" xml:id="i-fdb2da73b76620de-1" n="bc2d5307">
            <seg n="70bebe67">
              Fru talman! Det är intressant att fundera över hur man hör och
              hur man lyssnar. Jag hörde också KF-ordföranden från Skövde i
              morse på tv. Han var jättebekymrad över varslen som var lagda
              i Skövde och insåg att det skulle ställa till med bekymmer eftersom
              det är den största arbetsgivare som man har på orten. Självklart
              var man bekymrad och orolig.
            </seg>
            <seg n="f0d55873">
              Men jag hörde inte att han gav uttryck för frustration mot regeringen.
              Tvärtom såg han att det fanns en regering som skulle ställa upp
              på de saker som man redan hade identifierat behövde göras.
            </seg>
            <seg n="c555b9b6">
              Är det på samma sätt med de andra rapporterna som du har lämnat
              här i dag från olika ställen och arbetsförmedlingschefer får man
              ifrågasätta vad det är för bild. Vi kanske skulle åka ut gemensamt
              och lyssna.
            </seg>
            <seg n="3e954c5a">
              Jag har också hört om en del bekymmer, men jag får också andra
              signaler, speciellt från de samordningsmän som tydligt gör klart
              att det man efterfrågar på de ställen där man har blivit varslad
              inte är a-kassan. Det är: Hur ska vi få hjälp att komma tillbaka
              till riktiga jobb? Vi är inte redo att gå in i åtgärder. Vi har
              utbildningar. Vi har kompetens. Vi vill finnas med, ha ett arbete
              och tjäna pengar.
            </seg>
            <seg n="9450076c">
              För den som sitter och lyssnar hemma i soffan måste den här debatten
              te sig rätt obegriplig. Jag vet inte om man måste vara politiker
              för att förstå det här bollandet som pågår. Jag tror att de flesta
              funderar på om det sker något eller inte. Det beror ju på vem
              man tror på eller vem man lyssnar på.
            </seg>
            <seg n="ee0fcfbf">
              Man måste gå in och fundera, titta i budgeten, titta på vad som
              finns i grund och botten. Händer det något? Eller händer det inget?
            </seg>
            <seg n="c46a9049">
              Då kan vi se att Arbetsförmedlingen har 38 miljarder. Redan nu
              har man 1 ½ miljard. Det sätter Sven-Erik Österberg 100 miljoner
              emot. Jag är tacksam att det är vår 1 ½ miljard som Arbetsförmedlingen
              har att arbeta med redan nu.
            </seg>
          </u>
          <note type="speaker" n="19336f80">
            Anf. 12 HANS BACKMAN (fp):
          </note>
          <u who="hans_backman_9286d1" xml:id="i-da4e8170ea3eaa7c-1" n="8e46617f">
            <seg n="5bf109c9">
              Fru talman! Nästa år kommer arbetsgivaravgiften att sänkas med
              1 procentenhet. Kommunsektorn är en mycket viktig arbetsgivare
              med ca 1,1 miljon medarbetare. Den sänkta arbetsgivaravgiften
              innebär en förstärkning av den kommunala ekonomin med 3 miljarder
              kronor årligen 2009, 2010 och 2011. Till det får kommunerna intäkter
              från den kommunala fastighetsavgiften.
            </seg>
            <seg n="714e9b0c">
              Det gör det lättare för kommunerna att möta avmattningen i ekonomin
              och behålla sina anställda. Det är förstås mycket viktigt i dessa
              tider av ekonomisk oro.
            </seg>
            <seg n="8f53bc66">
              Det är också en betydande skillnad mot Socialdemokraternas politik
              som bland annat genom höjda arbetsgivaravgifter för ungdomar i
              praktiken försämrar kommunernas ekonomi. I och med att det finns
              många kommunanställda riskerar s-politiken att leda till fler
              varsel i kommunsektorn och också förstås i de privata företag
              som har många unga anställda.
            </seg>
            <seg n="c7c03c5c">
              Det riskerar i sin tur att leda till att det blir fler arbetslösa
              i Sverige och färre som har råd att köpa Volvos bilar. Det skulle
              alltså förvärra situationen på svensk arbetsmarknad ytterligare,
              och det är ingen väg som jag tycker är bra att gå.
            </seg>
            <seg n="e53a59b6">
              Jag tror på den väg som vi har slagit in på som har fått 180
              000 fler personer i arbete och en ökad sysselsättning. Det har
              gjort att vi nu står statsfinansiellt starkare och kan möta den
              lågkonjunktur som kommer och den avmattning av ekonomin som vi
              nu lever i på ett bättre sätt än vi skulle ha kunnat annars.
            </seg>
            <seg n="be4b560a">
              Jag är övertygad om att regeringens politik för fler i arbete
              med en bra yrkesutbildningspolitik kan matcha in dem som varslas,
              som riskerar att bli uppsagda, att få den kompetens som krävs
              för de lediga jobb som faktiskt finns inom många branscher trots
              de oroliga tiderna. Det är den vägen vi måste gå, inte den väg
              som Socialdemokraterna här har talat om som mer fokuserar på att
              stötta dem som är i utanförskap.
            </seg>
            <seg n="320a6ff7">
              Jag har inget emot det. Det ska man göra. Vi ska stötta dem som
              är utanför. Men tänk på att det är riktiga jobb som folk vill
              ha, och det är det som Sverige kan leva av i framtiden.
            </seg>
          </u>
          <note type="speaker" n="190cdd1b">
            Anf. 13 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-b633c5ac92993b23-1" n="bec4592a">
            <seg n="f9d83556">
              Fru talman! I går kom Inspektionen för arbetslöshetsförsäkringen
              med nya siffror som visar att det fortfarande är färre som kommer
              in i a-kassan och som får a-kasseersättning än tidigare. Varslen
              har ännu inte slagit igenom så att fler behöver a-kassa, utan
              det är färre än tidigare.
            </seg>
            <seg n="01b53629">
              Det finns fortfarande jobb. Till och med i Norrland, i Norrbotten
              söker man arbetskraft. Det innebär naturligtvis inte att vi får
              tappa fokus på att se till att skapa fler jobb i framtiden. Och
              vi ska ha fokus på att de varslade snabbt ska få nya jobb och
              inte behöver gå arbetslösa.
            </seg>
            <seg n="caf94a35">
              Det är precis vad Volvoarbetarna uppger. De vill ha nya jobb.
            </seg>
            <seg n="e97e1379">
              Enligt Trygghetsrådet är det vanliga historiskt sett att personer
              som varslas även i dåliga tider har fått ett nytt jobb inom fyra
              månader. Problemet är de personer som står långt från arbetsmarknaden
              och som är långtidsarbetslösa. Där har vi framtidens utmaning.
            </seg>
            <seg n="0acf121f">
              Att då som Socialdemokraterna fortsätta att lägga fokus på ersättningsnivåer
              känns väldigt defensivt. Bästa sättet att hålla uppe efterfrågan
              och köpkraften är naturligtvis att människor har ett jobb och
              en lön.
            </seg>
            <seg n="318218dd">
              Socialdemokraterna upprepar nu mantrat om 80 procent i ersättning.
              Ni säger 80 procent av lönen. Vi har också 80 procents ersättning
              av lönen. Men har vi samma tak? Nej, vi har lite olika tak. Det
              är taket vi måste diskutera.
            </seg>
            <seg n="24191ca1">
              Ni har olika uppgifter från Socialdemokraterna, Vänstern och
              Miljöpartiet. Ni uppger olika ersättningsnivåer. Mona Sahlin var
              i alla fall försiktig i går och sade att det inte är säkert att
              a-kassan blir som tidigare.
            </seg>
            <seg n="f0af5c30">
              Jag tycker att det viktigaste är att vi nu har fokus på offensiven
              och inte som oppositionen på defensiven när det gäller jobben.
              Kampen om jobben handlar om att skapa nya jobb, inte om att höja
              ersättningsnivåer.
            </seg>
          </u>
          <note type="speaker" n="417a5792">
            Anf. 14 JOSEFIN BRINK (v):
          </note>
          <u who="josefin_brink_fef83c" xml:id="i-c71265b99d804522-1" n="03672d37">
            <seg n="88220837">
              Fru talman! Den ena institutionen och organisationen efter den
              andra kommer nu med prognoser och besked om vad man anser behövs.
              Vi har hört Konjunkturinstitutet, Arbetsförmedlingen, LO, TCO,
              Saco, Sveriges Kommuner och Landsting, Almega, Företagarna, med
              flera. Jag skulle vilja säga att det är ett öronbedövande entydigt
              besked som kommer från de här ganska skilda organisationerna,
              nämligen att det som nu behövs är att regeringen stimulerar ekonomin
              genom att göra investeringar i infrastruktur och bostadsbyggande
              och tidigareläggande av investeringar genom rotavdrag och liknande.
            </seg>
            <seg n="48c238f4">
              Man måste satsa på utbildning och arbetsmarknadspolitik för att
              rusta arbetskraften för framtiden, och man måste satsa på att
              öka hushållens efterfrågan för att inte förvärra lågkonjunkturen
              och krisen. Så hör vi här att regeringen har en helt annan analys.
            </seg>
            <seg n="f6fcc54e">
              Man behöver inte göra något av det här. Man sitter still i båten.
              Man har inga som helst planer på att ens se över den budget som
              man lade fram med helt andra förutsättningar än dem som gäller.
              Inga extraordinära insatser planeras av det slag som man så snabbt
              lyckades hosta fram för att rädda bankerna.
            </seg>
            <seg n="dedb98da">
              Så frågan kvarstår: Anser regeringen att staten har åtminstone
              ett lika stort ansvar för att rädda människor från nöd som att
              rädda banker?
            </seg>
          </u>
          <note type="speaker" n="15d4e57b">
            Anf. 15 ULF HOLM (mp):
          </note>
          <u who="ulf_holm_0cd69a" xml:id="i-feccd04aea1f989f-1" n="9b67a9ec">
            <seg n="85c693f5">
              Fru talman! I dag fanns en chans att ge något besked, något slags
              besked. Minsta lilla tror jag att vi hade varit väldigt glada
              över att få höra. I stället väljer regeringen med arbetsmarknadsministern
              i spetsen att som en glad papegoja repetera budgeten sedan i augusti
              september, trots att den budgeten bygger på helt andra siffror
              än de som kommer nu från Konjunkturinstitutet och flera andra
              tunga instanser.
            </seg>
            <seg n="3761584f">
              Ser inte arbetsmarknadsministern och regeringen att läget är
              helt annorlunda i dag än det var för några månader sedan? Det
              är konstigt att man kan vara så blind och döv som denna regering.
              Man kan inte repetera något som gällde för några månader sedan.
            </seg>
            <seg n="02e48ffe">
              Samtidigt när det gäller regeringens fullskaliga experiment med
              a-kassan som man har genomfört ganska snabbt efter regeringsskiftet
              2006 har arbetsmarknadsministern själv nu underkänt på DN Debatt
              att det kanske inte var så lyckat. Vi välkomnar den insikten.
              Vi hade hoppats att den skulle komma lite tidigare.
            </seg>
            <seg n="66146614">
              Jag hoppas nu också att arbetsmarknadsministern kan göra en pudel
              även när det gäller jobbpolitiken och se att det behövs satsningar.
              I stället för att ta bort småföretagarnas nedsättning av arbetsgivaravgifterna
              borde man kanske lägga tillbaka den så att småföretagare landet
              runt kan få en chans att våga anställa nu. I dagsläget vågar de
              nämligen inte skapa några nya arbetstillfällen. De är livrädda
              för att de som underleverantörer inte ska kunna sälja sina produkter;
              därför vågar de inte anställa någon.
            </seg>
            <seg n="0b577aa3">
              Tror man att man ska kunna lösa krisen måste man också komma
              med åtgärder. Miljöpartiet har åtgärder. Arbetsmarknadsministern
              får gärna titta på vår hemsida och vår budget. Uppenbarligen har
              han inte gjort det hittills.
            </seg>
          </u>
          <note type="speaker" n="39b66ff8">
            Anf. 16 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-007a8d9e1c604317-2" n="413f5211">
            <seg n="b12cf671">
              Fru talman! Vi hör oppositionen nästan dagligdags skrämma oroliga
              medborgare med att regeringen har förstört a-kassan. Jag hörde
              Sven-Erik Österberg säga att de står för en 8080-linje: 80 procent
              ska ha 80 procent i ersättning.
            </seg>
            <seg n="12778c84">
              Då vill jag säga att vi står för en 100100-linje: 100 procent
              av dem i arbetsför ålder ska ha 100 procent i lön. Det är den
              arbetslinje som Mona Sahlin i går föraktfullt kallade satanisk
              i Ekot. Det är den arbetslinje vi står för.
            </seg>
            <seg n="8296affe">
              När vi tillträdde stod 700 000 personer utanför a-kassan. Nu
              har ytterligare en halv miljon tillkommit. A-kassornas samorganisation
              har visat att 300 000 av den halva miljon som lämnat a-kassorna
              är över 55 år gamla. De gör nog med rätta bedömningen att de inte
              kommer att bli arbetslösa först, eftersom de står så bra till
              i turordningskretsarna.
            </seg>
            <seg n="458cc59d">
              Men så finns det en grupp som är underförsäkrade, och det är
              den gruppen jag är orolig för. Tack vare den höga sysselsättningen
              och den höga sysselsättningsökningen de senaste åren har vi hittills
              kunnat halvera den höjning vi genomförde i januari 2007. Just
              eftersom jobbpolitiken var så lyckosam att det var en bra idé
              att återupprätta arbetslöshetsförsäkringen som en omställningsförsäkring
              har vi successivt kunnat sänka avgifterna.
            </seg>
            <seg n="0de7a94a">
              Höjningen sedan valet 2006 är i snitt 120 kronor per månad. Det
              ska sättas i relation till att efter årsskiftet har 97 procent
              av alla löntagare fått ett jobbavdrag på mer än 1 000 kronor per
              månad. Det finns väldigt få ekonomiska skäl att avstå från en
              arbetslöshetsförsäkring, särskilt som vi nu också har gjort det
              lättare att träda in i a-kassan och enklare att få ersättning
              vid behov.
            </seg>
            <seg n="546578cd">
              Fru talman! Socialdemokraterna vill höja taket i a-kassan. Det
              är samma politik som alltid alltid fokus på ersättningar och en
              obefintlig jobbpolitik som aldrig svarar på frågan var jobben
              ska komma eller hur nya jobb ska växa fram. Där står Socialdemokraterna
              tomhänta. Det enda man har att erbjuda är högre skatter och ett
              höjt tak i a-kassan. Det luktar 2006 lång väg.
            </seg>
            <seg n="5b022f6d">
              Det finns ett val. Regeringen fokuserar på att skapa förutsättningar
              för nya jobb. Vi sänker hellre skatten och ökar konsumtionsutrymmet
              för dem som tjänar lite och arbetar än höjer ersättningarna för
              dem som tjänar relativt mycket och inte arbetar.
            </seg>
            <seg n="d0a36b0c">
              Socialdemokraterna driver en oansvarig politik. Aldrig har vi
              hört Socialdemokraterna berätta hur det höjda taket i a-kassan
              ska finansieras. Men det är klart, Socialdemokraternas höjda arbetsgivaravgifter
              för unga kanske ska gå till att finansiera höjda ersättningar
              för de arbetslösa som tjänar ganska mycket.
            </seg>
            <seg n="015880c0">
              Socialdemokraterna driver också en cynisk politik. Man säger
              sig stå på de svagas sida men driver i själva verket en politik
              som driver dem med svagast förankring ut ur arbetsmarknaden samtidigt
              som man smörjer de fackföreningar som inte velat erbjuda sina
              medlemmar tilläggsförsäkringar genom att låta skattebetalarna
              ta över kostnaderna.
            </seg>
            <seg n="3dcce1b5">
              Det är en politik för de starka på arbetsmarknaden och som sparkar
              på de arbetslösa ungdomarna. Det kallar man rättvisa.
            </seg>
            <seg n="017a31ac">
              Fru talman! Det oppositionen bjuder oss på här i dag är en julafton
              för politisk cynism och ansvarslöshet när det här landet nu i
              stället hade behövt ansvar, redbarhet, sans, måtta och samarbete
              också från oppositionens sida.
            </seg>
          </u>
          <note type="speaker" n="f710f760">
            Anf. 17 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-f5f35cdc1af96c22-3" n="9200eb3f">
            <seg n="77a183b2">
              Fru talman! Jag konstaterar att arbetsmarknadsministern är en
              medvindsseglare. Trots motvinden försöker han slörsegla och ta
              sig fram och återkommer ständigt till retoriken från valrörelsen
              2006: inga utbildningar, inget stöd, ingen hjälp till dem som
              är arbetslösa det är bara jobb som gäller.
            </seg>
            <seg n="97fb222a">
              Jag tycker att arbetsmarknadsministern ska åka ned till Volvoarbetarna
              och tala om för dem att han tycker att de har en tillräcklig a-kasseersättning
              när de får ungefär 50 procent netto av sin tidigare lön. Gör det!
            </seg>
            <seg n="a2e4ca29">
              Det har aldrig varit något snack om att vi inte vill ha riktiga
              jobb. Det är klart att vi vill ha riktiga jobb. Tala om var de
              riktiga jobben finns och ta fram dem då! Men på vägen dit behövs
              ett tillräckligt stöd för att man ska kunna klara sitt uppehälle
              på ett rimligt sätt, och det är det a-kassan handlar om.
            </seg>
            <seg n="c97da208">
              Att vi bara skulle gynna dem som är bättre ställda är totalt
              fel, Littorin. 10 000 långtidsarbetslösa ungdomar gör du ingenting
              åt. I vårt förslag talar vi om att den arbetsgivare som anställer
              en ungdom som varit arbetslös så länge inte får någon arbetsgivaravgift
              över huvud taget. Det är dem vi riktar in oss på.
            </seg>
            <seg n="23f64ca1">
              Ni pratar om att vi höjer skatten för småföretagare. Ni gick
              till val på att tala om att ni skulle sänka arbetsgivaravgiften
              för småföretagare. Resultatet blev en höjd arbetsgivaravgift med
              37 000 kronor för en småföretagare. Nu har ni sänkt lite grann
              och talar om det som en nysatsning i politiken. Så är det ju inte.
              Ni har en högre arbetsgivaravgift än vad vi har, om du kan ägna
              lite tid åt att titta efter vad vi gör.
            </seg>
            <seg n="1f46f092">
              När det gäller entreprenörskap och företagande har vi ett helt
              paket. Tiden tillåter inte att jag läser upp det, men vi har 124
              förslag i vårt jobbrådslag där vi pekar på hur vi ska få ett bättre
              företagande i Sverige.
            </seg>
            <seg n="fbcddba5">
              Titta lite på det, Littorin. Anslut dig till något du tycker
              är bra. Jag tror faktiskt att också det skulle skapa en ökad sysselsättning.
              Vi står som opposition väl rustade för att peka på vad som ska
              göras. Det är Littorin som har tomma byxfickor.
            </seg>
          </u>
          <note type="speaker" n="5e7d06bf">
            Anf. 18 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ae6bd2e05075131b-0" n="413f5211">
            <seg n="43c8d085">
              Fru talman! Först och främst vill jag tacka för en bra och väldigt
              tydlig debatt. Vi har nämligen fått väldigt tydliga besked från
              oppositionen här i dag.
            </seg>
            <seg n="551747ff">
              För det första gillar inte oppositionen regeringens politik.
              Det kanske inte kom som någon direkt överraskning. För det andra
              presenterar inte oppositionen ett regeringsdugligt alternativ.
              Det kom inte heller som någon omedelbar överraskning. Man är oense
              om den ekonomiska politiken. Man är oense om budgetramar och ansvar.
              Man är oense om skattepolitiken. Vi vet som vanligt inte vem som
              ska vara med i en eventuell rödgrön regering eller vilken politik
              en sådan regering skulle driva.
            </seg>
            <seg n="cce4dc05">
              Men det vi har fått tydliga besked om är att en rödgrön regering
              kommer att höja skatterna för vanligt folk. Jag hörde att Metalls
              ordförande Stefan Löfvén är redo att kommentera den här debatten
              efteråt. Det är en klok man på många vis, och just därför skulle
              det vara väldigt intressant att höra hur han förklarar för sina
              medlemmar att en socialdemokratisk regering ska höja inkomstskatterna
              för hans medlemmar med flera hundra kronor per månad.
            </seg>
            <seg n="02dfbfd2">
              Jag skulle vilja höra honom och andra förklara för sina medlemmar
              och för väljarna varför vanliga inkomsttagare i Sverige ska få
              höjd skatt med 15 miljarder med en socialdemokratisk regering.
              Förklara hur indragen köpkraft hos hushållen ger fler jobb i lågkonjunkturen,
              eller förklara hur det blir fler jobb genom att det blir 20 miljarder
              dyrare att anställa ungdomar med Mona Sahlin som statsminister.
            </seg>
            <seg n="52b6e06d">
              Ska varselkrisen i Sverige lösas genom att det ska bli mindre
              över i plånboken för vanligt folk och genom att det ska bli dyrare
              för landets redan kämpande företag att anställa och ha anställda?
              Och som plåster på såren ska taket i a-kassan höjas.
            </seg>
            <seg n="956a152b">
              Mot detta står en politik för arbete, för ökat konsumtionsutrymme
              för vanligt folk och med beredskap att hantera de varsel som har
              lagts, där alla skyddsnät samarbetar mot samma mål: att underlätta
              för den enskilde som drabbas att få ett så snabbt besked som möjligt
              att kunna komma tillbaka i arbete.
            </seg>
            <seg n="26ab0b6c">
              Vi är redo. Arbetslinjen gäller!
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="5c7c53d9">
            3 § Meddelande om ändring i torsdagens frågestund
          </note>
          <note n="8aa23db9">
            Tredje vice talmannen meddelade att vid frågestunden torsdagen
            den 13 november kl. 14.00 skulle statsrådet Åsa Torstensson (c)
            delta i stället för miljöminister Andreas Carlgren (c).
          </note>
          <note n="bdb7be18">
            Meddelandet hade delats ut till riksdagens ledamöter.
          </note>
          <note n="082d7263">
            4 § Anmälan om fördröjt svar på interpellation
          </note>
          <note n="d301d7a2">
            Till riksdagen hade inkommit följande skrivelse:
          </note>
          <note n="49dd23ec">
            Interpellation 2008/09:95
          </note>
          <note n="b87457cd">
            Interpellation 2008/09:95 Nivån i a-kassan
          </note>
          <note n="463b9f2f">
            Interpellationen kommer att besvaras tisdagen den 25 november
            2008.
          </note>
          <u who="unknown" xml:id="i-b7f2f884d2d05fab-0" n="413f5211">
            <seg n="f0e5d50d">
              Skälet till dröjsmålet är tjänsteresa.
            </seg>
          </u>
          <note n="2fe06072">
            Karin Renman
          </note>
          <note n="622134e6">
            5 § Anmälan om inkommen faktapromemoria om förslag från Europeiska
            kommissionen
          </note>
          <note n="61de8578">
            Tredje vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="a8ec92d3">
            6 § Förnyad bordläggning
          </note>
          <note n="c3c7f58e">
            Föredrogs och bordlades åter
          </note>
          <note n="32ade9f7">
            7 § Förlängd giltighetstid för försöksverksamhet med villkorlig
            körkortsåterkallelse
          </note>
          <note n="709fba24">
            Föredrogs
          </note>
          <note n="68f33d68">
            Tredje vice talmannen konstaterade att ingen talare var anmäld.
          </note>
          <note n="215d8451">
            8 § Ledighetsrätt för personer som arbetar med stöd av särskilda
            regler om sjukersättning, m.m.
          </note>
          <note n="709fba24">
            Föredrogs
          </note>
          <note n="68f33d68">
            Tredje vice talmannen konstaterade att ingen talare var anmäld.
          </note>
          <note n="9a4d3af6">
            9 § Bättre genomförande av EG:s byggplatsdirektiv
          </note>
          <note n="709fba24">
            Föredrogs
          </note>
          <note type="speaker" n="1df7c438">
            Anf. 19 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-809b761dcabe9d10-0" n="6fd753b4">
            <seg n="a5bc28ef">
              Fru talman! I det stora hela ställer vi socialdemokrater oss
              bakom regeringens proposition om bättre genomförande av EG:s byggplatsdirektiv,
              dock med ett undantag. Det gäller uppdragstagares ansvar i punkt
              1. Det är anledningen till att det finns en reservation fogad
              till betänkandet. Fru talman! Jag yrkar redan nu bifall till reservationen
              och vill att den ska vinna gehör.
            </seg>
            <seg n="a69c1f8e">
              I den nu aktuella propositionen yrkas att det i arbetsmiljölagen
              införs en regel om att den som låter utföra byggnads- eller anläggningsarbeten
              kan överlåta sitt ansvar beträffande arbetsmiljön på en uppdragstagare.
              Regeringen påpekar att uppdragstagaren på ett självständigt sätt
              ska kunna ta det här ansvaret. Och det, fru talman, är något luddigt.
            </seg>
            <seg n="7cdc55d9">
              Frågor som man gärna ställer sig med anledning av det är: Går
              det att avtala bort ett ansvar? Det är heller inte klarlagt i
              regeringens förslag hur detta ska gå till, och tolkningen kan
              därför bli mycket svår. Vem är ansvarig vid en olycka?
            </seg>
            <seg n="3a202e80">
              Regeringens förslag ger möjligheter att förskjuta det straffrättsliga
              ansvaret till uppdragstagaren. Ett grundläggande krav på en regel
              som förskjuter ett straffrättsligt ansvar är stor tydlighet, och
              det finns inte i det här arbetet, inte ens i förarbetena. Som
              det nu är upplagt kan alltså byggherre och uppdragstagare tvista
              länge om vem som är ansvarig, med förseningar och förluster som
              följd för den som lidit skada.
            </seg>
            <seg n="100b578d">
              Vad gäller för ett sådant avtal? Regeringens förslag anger enbart
              att avtalet ska vara skriftligt mellan den som låter uppföra byggnaden
              eller utföra anläggningsarbetet och uppdragstagaren. I förarbetena
              står inte något om vilken partsbildning som krävs för att sluta
              ett sådant avtal, inte heller någonting om kontroll av uppdragstagarens
              förmåga att utifrån arbetsmiljölagens regler genomföra avtalet.
            </seg>
            <seg n="5533a542">
              Hur är avtalets rättsliga verkan mot andra aktörer, till exempel
              Arbetsmiljöverket, fackliga organisationer och arbetstagare? Det
              är inte heller belyst i förarbetena.
            </seg>
            <seg n="b8516ea5">
              Tyvärr har byggarbetsplatser skakats av arbetsplatsolyckor under
              en lång tid. Antalet har också accelererat, inte minst när det
              gäller olyckor med dödlig utgång. Det går inte att blunda för
              att också oseriösa aktörer i hög grad figurerar på marknaden,
              och personer tar på sig ansvar utan att ta ett ansvar.
            </seg>
            <seg n="46cc5408">
              Ekonomisk brottslighet, fru talman, är en farsot, och oseriösa
              arbetsgivare finns på arbetsmarknaden. Det är därför som det är
              så viktigt att det finns en tydlighet. Vi vet vad det betyder
              i de här frågorna. Tyvärr saknas det i den här delen av propositionen.
            </seg>
            <seg n="52cd4fd9">
              Om lagstiftningen ändras så som den borgerliga majoriteten vill,
              så att den som låter utföra byggnads- eller anläggningsarbeten
              kan avskriva sig allt ansvar för en tillfredsställande arbetsmiljö,
              ökar risken för att oseriösa, svaga eller okunniga aktörer sänker
              nivån på de krav som ställs på arbetsmiljön. Det är vi socialdemokrater
              rädda för, och det är vi med anledning av att vi också har sett
              hur utvecklingen på det här området går, inte minst på byggarbetsplatser.
              Omfattningen av allvarliga olyckor och belastningsskador i byggbranschen
              är stor nog.
            </seg>
            <seg n="23f9d089">
              Fru talman! Vi vill göra allt vi kan och helst lite till för
              att få bort otydligheten i ansvarsfrågan och prioritera de seriösa
              företagen. Uppfinningsrikedomen hos den som vill fuska vet vi
              är omfattande. Tyvärr är det så att de som vill fuska ofta ligger
              steget före i olika sammanhang. Så känns det. Så är det. Och vi
              vet att utvecklingen går därhän också. Det är därför som det är
              så viktigt att se till att objekt inte delas för att man på så
              vis ska kunna befrias från ansvarsfrågor.
            </seg>
            <seg n="2625204b">
              Helt klart, fru talman, finns det tydliga argument för att bifalla
              reservationen. Jag hoppas att jag klart har uttryckt oron inför
              utvecklingen inom det här området och varför man måste vara tydlig.
              I det här hänseendet finns det en otydlighet i propositionen,
              och det vill vi rätta till.
            </seg>
          </u>
          <note type="speaker" n="5bc4924d">
            Anf. 20 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-37e86799a68dc388-0" n="37730523">
            <seg n="d590ed34">
              Fru talman! Det här betänkandet, som handlar om EG:s byggplatsdirektiv,
              borde det inte vara så svårt att vara överens om. Men nu har regeringen
              valt att tolka delar av det på ett lite märkligt sätt. Därför
              finns det en reservation från s, v och mp. Jag yrkar bifall till
              denna reservation.
            </seg>
            <seg n="562f8117">
              När det gäller arbetsmiljöarbetet är ansvarsfrågan central. Vem
              som i alla situationer ansvarar för arbetsmiljön är oerhört viktigt
              att veta. Att överföra ansvaret till en uppdragstagare som man
              inte vet kan frågorna kan vara att helt sätta det viktiga arbetsmiljöarbetet
              ur spel. Att kontrollera vem som har ansvaret och hur den personen
              sköter det blir både svårare och mer osäkert.
            </seg>
            <seg n="8ccd9d98">
              Vi vet att antalet olyckor på arbetsplatserna ökar. Värst drabbad
              är byggbranschen. Orsakerna kan vara många, men en sak vet vi:
              Kunskapen om hur viktigt det förebyggande arbetet är finns hos
              alltför få.
            </seg>
            <seg n="a27a5093">
              Det är även viktigt att veta vilka sanktioner som kan krävas.
              Vem som kan ställas till svars för olyckor och dålig arbetsmiljö
              behöver spridas bland både arbetsgivare och anställda. All osäkerhet
              runt ansvarsfrågorna måste undanröjas. Genom den tolkning som
              regeringen gör när det gäller direktivet skapas större osäkerhet,
              menar vi i Vänsterpartiet.
            </seg>
            <seg n="2636a3f1">
              I går hade jag en interpellationsdebatt med arbetsmarknadsministern.
              Jag lyfte fram frågan om sanktioner mot arbetsgivare som inte
              hanterar arbetsmiljöarbetet på ett seriöst sätt eller inte har
              kunskap nog. Kärnfrågan är att ansvarsfrågan måste vara glasklar.
              Det gäller även i dag.
            </seg>
            <seg n="18998124">
              Vi kan konstatera att det dör fler byggarbetare i fallolyckor
              från tak. Varannan anställd i byggbranschen är rädd för att råka
              ut för en arbetsolycka. På sex av tio småbyggen, som definierats
              på något sätt, fuskas det med säkerheten. De uppgifterna kommer
              från Arbetsmiljöverket och från byggnadsfacket. För att inte förvärra
              situationen utan vända trenden måste de här frågorna tas på största
              allvar. Se till att ansvaret för arbetsmiljön ligger på en huvudansvarig
              och att det inte går att smita ifrån det ansvaret!
            </seg>
            <seg n="eb75f8a0">
              När det gäller arbetsmarknadspolitiken är arbetsmiljöfrågorna
              troligtvis den här regeringens allra sämsta område. Att inte se
              de problem som man skapat med nedskärningar och förändringar till
              det sämre är på ett sätt ett strutsbeteende. Man gömmer huvudet
              i sanden. Man försöker slingra sig på olika sätt för att komma
              undan det här och försöker hitta olika vägar ut för att rädda
              ansiktet.
            </seg>
            <seg n="62e0af9e">
              På arbetsmiljöriksdagen för ett par veckor sedan blev det här
              väldigt uppenbart. Kommentarer som kom från deltagarna var väldigt
              kritiska mot regeringens arbete.
            </seg>
            <seg n="e73db81c">
              Speciellt tycker jag att kommentaren från en av de forskare som
              deltog sätter fingret på hur det fungerar i dag. Hon sade så här:
              Det är mycket snack och lite verkstad, god retorik, men det händer
              inte så mycket, och när det händer blir det åt fel håll. Jag håller
              med henne helt och hållet.
            </seg>
          </u>
          <note type="speaker" n="d5a9cf93">
            Anf. 21 ULF HOLM (mp):
          </note>
          <u who="ulf_holm_0cd69a" xml:id="i-feccd04aea1f989f-2" n="9b67a9ec">
            <seg n="e2acff2a">
              Fru talman! Till det här betänkandet har vi en gemensam reservation
              med Socialdemokraterna och Vänstern, och jag yrkar bifall till
              den reservationen.
            </seg>
            <seg n="7690055d">
              Det här förslaget bygger på ett EG-direktiv, där EU-kommissionen
              har begärt en ändring i svensk lagstiftning angående samordningsansvar,
              utseende av samordnare med mera.
            </seg>
            <seg n="d9c3935e">
              Regeringen menar också att EU-kommissionen gett Sverige i uppdrag
              att göra det möjligt för byggherren att helt överlåta sitt arbetsmiljöansvar
              till uppdragstagare, vilket vi inte anser vara i överensstämmelse
              med EU-kommissionens begäran. Vi menar att regeringens tolkning
              är felaktig. I EU:s byggplatsdirektiv anges endast att byggherrens
              uppgifter, inte hela ansvaret, kan fullgöras av en ställföreträdare.
              Detta är en väldigt stor skillnad.
            </seg>
            <seg n="8640456f">
              I propositionen från regeringen föreslås att det i arbetsmiljölagen
              7 c § införs en regel om att den som låter utföra byggnads- eller
              anläggningsarbete kan överlåta sitt ansvar beträffande arbetsmiljön
              på en uppdragstagare. Regeringen påpekar där att uppdragstagaren
              på ett självständigt sätt kan ta detta ansvar.
            </seg>
            <seg n="e2927f14">
              Vi från Miljöpartiet menar att det är mycket farligt och kan
              få väldigt allvarliga konsekvenser att avtala bort just ansvarsfrågan,
              därför att ansvarsfrågan är den centrala, särskilt när det i propositionen
              saknas tydliga förarbeten när det gäller förskjutningen av det
              straffrättsliga ansvaret.
            </seg>
            <seg n="4183289f">
              Med regeringens upplägg riskerar vi att få en situation där byggherre
              och uppdragstagare tvistar om vem som ska bära det yttersta ansvaret,
              vilket naturligtvis kan leda till väldigt stora konsekvenser för
              dem som blir skadade. Det är problem på arbetsplatser i dag just
              i fråga om vem som bär ansvaret vid en olycka. Om regeringen då
              öppnar för en tolkningstvist mellan byggherren och den ställföreträdande
              kommer det att leda till ännu mer tvister och ännu mer oklarhet
              om vad som gäller.
            </seg>
            <seg n="075fefb0">
              Det är också bristfälligt, som vi har sett, i regeringens förslag
              om avtalens utformning. Det är otillräckligt att bara kräva ett
              skriftligt avtal. Det finns ingenting av kontroll av uppdragstagares
              förmåga att utifrån arbetsmiljölagens regler genomföra avtalet.
              Frågetecken måste också sättas kring avtalens rättsliga verkan
              i förhållande till andra aktörer, till exempel fackliga organisationer
              och statliga myndigheter.
            </seg>
            <seg n="bcc7d421">
              Det måste naturligtvis vara så att det alltid är byggherren som
              ytterst bestämmer förutsättningarna för byggprojekten. Det är
              byggherren som betalar och som anger förutsättningar vid budgivning.
              Sedan är det upp till anbudsgivaren att bedöma hur man kan klara
              de förutsättningar som finns i de så kallade förfrågningsunderlagen.
              Då uppstår risken, menar vi, särskilt i tider då det är hård konkurrens
              om jobben, att uppdragsgivaren tänjer på gränser vad gäller arbetsmiljö
              och att förebygga insatser för att minimera olycksrisker.
            </seg>
            <seg n="26161dcf">
              Vi ser en stor fara i regeringens förslag när det gäller detta,
              inte minst mot bakgrund av de nedskärningar som regeringen har
              gjort på Arbetsmiljöverket, där det är färre som kan komma och
              inspektera arbetsplatser och hjälpa till med just det förebyggande
              arbetet.
            </seg>
            <seg n="2a223ae1">
              Vi har i vårt budgetförslag lagt in nästan 100 miljoner till
              Arbetsmiljöverket för att de ska klara de här kontrollerna, som
              vi anser vara A och O när det gäller att stödja företagen i det
              förebyggande arbetet. Inte minst viktigt är detta på byggarbetsplatser,
              där vi vet att det finns stora brister när det gäller det förebyggande
              arbetet.
            </seg>
            <seg n="e97b1ca8">
              Vi vet att det under den senaste tiden, inte minst i somras,
              har inträffat en rad allvarliga olyckor med dödlig utgång vid
              bygg- och anläggningsarbeten. Olyckorna är inte utredda, så vi
              ska inte säga för mycket om de exakta orsakerna. Men så mycket
              står väl ändå klart att det handlar om att man kompromissar när
              det gäller säkerhetsaspekter på såväl konstruktion som utförande.
            </seg>
            <seg n="a96073f4">
              Det förslag som regeringen nu har lagt fram leder inte till förbättringar
              utan bara till att det blir mer och mer oklart när det gäller
              just ansvarsfrågan i branschen. Och ansvarsfrågan är det centrala
              när det gäller tvister om arbetsmiljöbrott. Det måste helt enkelt
              finnas bättre ordning och reda på arbetsmarknaden, och ansvaret
              måste vara tydligt.
            </seg>
            <seg n="ea93a681">
              Regeringen öppnar med detta förslag för oseriösa uppdragstagare
              att kringgå den viktiga arbetsmiljölagstiftning som finns. Arbetsmiljölagstiftningen
              är till för att skydda arbetstagare på arbetsplatser från just
              oseriösa företagare som vill tänja på gränserna och inte ta ansvar
              för arbetarnas säkerhet.
            </seg>
            <seg n="ab60186e">
              Med det här förslaget från regeringen ser vi nu att ansvaret
              blir än mer otydligt. Detta i kombination med neddragningar på
              Arbetsmiljöverket, och att man också har lagt ned ALI, är ett
              stort steg tillbaka och ökar osäkerheten på arbetsmarknaden.
            </seg>
          </u>
          <note type="speaker" n="a71f68f6">
            Anf. 22 JAN ERICSON (m):
          </note>
          <u who="jan_ericson_aca06f" xml:id="i-d75a7a120fd28e70-0" n="62df9c11">
            <seg n="e2ab63ee">
              Fru talman! Sylvia Lindgren sade i sitt anförande att den här
              propositionen är otydlig. Då tycker jag att det kan vara bra att
              inleda mitt anförande med att berätta om bakgrunden till propositionen.
            </seg>
            <seg n="f9184cd6">
              Bakgrunden är helt enkelt att EU-kommissionen i början av år
              2006 framförde kritik i inte mindre än tolv punkter mot hur den
              dåvarande socialdemokratiska regeringen hade genomfört EU:s byggplatsdirektiv
              i svensk rätt. Kritiken gällde bland annat brister när det gäller
              krav på att utse arbetsmiljösamordnare och inte minst hur man
              ska reglera situationen när arbetsmiljöansvaret överförs från
              byggherren till en entreprenör.
            </seg>
            <seg n="2087d3be">
              I går fick vi i utskottet mycket lägligt ta del av ett meddelande
              från EU-kommissionen som handlade om den praktiska tillämpningen
              av bland annat byggplatsdirektivet. I detta meddelande framkommer
              bland annat att medlemsstaterna anser att direktivet stärkt säkerhetstänkandet
              och förbättrat arbetsförhållandena på byggarbetsplatserna.
            </seg>
            <seg n="2e42c9aa">
              Man kan därför beklaga att Socialdemokraterna inte hanterade
              införandet av direktivet tillräckligt omsorgsfullt i den svenska
              lagstiftningen. Detta är något som dagens regering nu åtgärdar.
              Om effekterna blir desamma som inom övriga medlemsstater borde
              det kunna bidra till ett ökat säkerhetstänkande även på svenska
              byggarbetsplatser.
            </seg>
            <seg n="1dedcfee">
              Vad innebär då de förändringar som nu föreslås i arbetsmiljölagen?
              Jo, kort sagt blir det tydligare vem som ansvarar för arbetsmiljöfrågorna
              under en byggprocess, ända från planering och projektering fram
              tills bygget är klart, och hur detta ansvar kan fördelas mellan
              flera eller helt övergå på en entreprenör.
            </seg>
            <seg n="181650b9">
              Fru talman! I de två motionerna från Socialdemokraterna och Miljöpartiet
              föreslås att endast uppgifter och inte ansvar ska kunna överföras
              från byggherre till ställföreträdare. Men detta är juridiskt inte
              möjligt att tillmötesgå. Det är inte förenligt med byggplatsdirektivet
              att helt utesluta möjligheten att överföra även ansvaret enligt
              arbetsmiljölagen från en byggherre till en ställföreträdare. Det
              är knappast önskvärt heller.
            </seg>
            <seg n="518fe928">
              Jag ska ta ett exempel. En lantbrukare som ska bygga ett nytt
              stall är i den situationen byggherre. Enligt förslaget från oppositionen
              ska då lantbrukaren ha det samlade arbetsmiljöansvaret för hela
              bygget. Oppositionen tycker att lantbrukaren är bättre lämpad
              att ta det ansvaret än det byggföretag om faktiskt bygger stallet.
              Jag har svårt att förstå hur man kan resonera på det sättet.
            </seg>
            <seg n="6f7336fb">
              Det är inte bara stora fastighetsbolag och byggbolag som kan
              vara byggherrar. Det kan lika gärna vara små näringsidkare, små
              ideella föreningar och andra som inte betraktas som konsumenter
              utan som näringsidkare. Det skulle bli helt fel om man skulle
              lägga hela arbetsmiljöansvaret på dem.
            </seg>
            <seg n="297b0fb2">
              Innan jag fortsätter vill jag passa på att yrka bifall till utskottets
              förslag och avslag på motionerna. Jag vill också påpeka att när
              det gäller kravet på skiftligt avtal går Sverige längre än vad
              direktivet föreskriver, just för att det ska bli extra tydligt
              vem som bär ansvaret för arbetsmiljöfrågorna.
            </seg>
            <seg n="2b303f09">
              Fru talman! Mitt första arbete fick jag som 18-åring på ett stort
              tryckeri. Dagen innan jag började min anställning hade en medarbetare
              på den tryckpress där jag skulle arbeta fastnat med handen i tryckpressen
              och förlorat tre fingrar. För mig och min jämnåriga kamrat, som
              började samma dag, var detta en ganska chockartad start på arbetslivet.
              När vi sedan upptäckte att en stor del av de skydd som borde ha
              varit monterade på maskinen i stället låg i en hög bakom tryckpressen
              blev vi faktiskt ordentligt upprörda. Om skydden hade påverkat
              olyckan har jag ingen aning om. Det är svårt att säga, men det
              kändes väldigt konstigt.
            </seg>
            <seg n="c0c08711">
              Det visade sig att dessa skydd aldrig sattes fast på avsedda
              ställen när maskinen var i gång eftersom det bara tog onödig tid.
              Det var uppenbarligen förankrat hos både företagsledningen, maskinchefen,
              medarbetarna, facket och skyddsombudet. Med anledning av olyckan
              lyckades jag och min kamrat, som var nyanställda, få alla som
              arbetade på vår maskin att sätta upp skydden så som de skulle
              vara. Men efterhand tröttnade man på detta, och skydden hamnade
              i en hög bakom maskinen igen.
            </seg>
            <seg n="d03fe2bb">
              Nåväl, jag lyckade behålla alla mina fingrar intakta under mitt
              år på denna arbetsplats, men det var min första kontakt med hur
              arbetsmiljöfrågor fungerar i verkligheten.
            </seg>
            <seg n="aa28b193">
              Byggplatsdirektivets tydligare införande i arbetsmiljölagen blir
              ytterligare en pusselbit i en samlad svensk arbetsmiljölagstiftning
              som sedan kompletteras med förordningar och andra regelverk. Vid
              sidan av regelverket har vi ett arbetsmiljöverk som utarbetar
              råd och föreskrifter och gör inspektioner. Arbetsmiljöverket får
              nu ytterligare 125 miljoner det kommande året, vilket säkert är
              mycket värdefullt.
            </seg>
            <seg n="790024e7">
              Trots detta är det min uppfattning att det inte hjälper med aldrig
              så många lagar, regler, inspektörer och myndigheter om inte de
              enskilda arbetsgivarna, arbetstagarna, fackliga organisationerna
              och skyddsombuden tar sitt ansvar ute på varje arbetsplats. Det
              krävs ett nytt synsätt, där arbetsmiljöfrågorna ibland måste få
              gå före tidsfrister, leveranstider, bekvämlighet och kostnadsjakt.
            </seg>
            <seg n="ef891248">
              Inte minst måste den enskilde arbetstagaren vara beredd att ta
              ett ansvar för att säkra sin egen arbetsmiljö. Detta yttersta
              ansvar i varje arbetsmoment kan vi aldrig lägga över på någon
              annan.
            </seg>
          </u>
          <note n="c7588552">
            I detta anförande instämde Hillevi Engström (m).
          </note>
          <note type="speaker" n="073075f8">
            Anf. 23 SYLVIA LINDGREN (s) replik:
          </note>
          <u who="sylvia_lindgren_b0e7c9" xml:id="i-809b761dcabe9d10-1" n="6fd753b4">
            <seg n="2cce0084">
              Fru talman! Det var intressant att lyssna till Jan Ericsons målande
              beskrivning av hans inträde på arbetsmarknaden och hans första
              konfrontation med arbetsmiljön på denna. Det borde väl ändå stämma
              till eftertanke om hur viktigt det är med inspektörer i verksamheten
              för att komma till rätta med detta. Jag beklagar ju att man i
              budgeten inte har lagt mer pengar till just inspektionsverksamheten,
              utan de 33 miljoner som man lägger på för nästa år är avsedda
              för informationsinsatser och inte för tillämpningen ute på arbetsplatserna.
            </seg>
            <seg n="b23e52a8">
              Men åter till själva betänkandet. Jag hoppas verkligen att Jan
              Ericson förstod vad jag sade: Huvuddelen i betänkandet ställer
              vi oss bakom och tycker är bra. Men det finns ett undantag, och
              det är tydligheten i ansvarsfrågan. Den tycker vi inte har blivit
              riktigt belyst.
            </seg>
            <seg n="562bfebe">
              I reservationen skriver man väldigt väl om detta. Det hade varit
              himla kul för jag tror faktiskt att Jan Ericson håller med om
              de tolkningssvårigheter som ändå finns om man hade kunnat bli
              enig i den här frågan så att otydlighet inte ska behöva förekomma.
            </seg>
            <seg n="a9f5bf3b">
              Vem är ansvarig vid en olycka? Regeringens förslag ger möjlighet
              att förskjuta det straffrättsliga ansvaret. Vad gäller vid ett
              sådant avtal? Och hur är det med avtalets rättsliga verkan gentemot
              andra aktörer? Det är tre konkreta frågor som inte belyses här.
              Vad har Jan Ericson för svar på detta?
            </seg>
          </u>
          <note type="speaker" n="00e0054e">
            Anf. 24 JAN ERICSON (m) replik:
          </note>
          <u who="jan_ericson_aca06f" xml:id="i-d75a7a120fd28e70-1" n="62df9c11">
            <seg n="ae0ac252">
              Fru talman! Jag har ett enda och väldigt tydligt svar: Som jurist
              kan jag inte se att man kan göra mycket mer än att ha ett tydligt
              skriftligt avtal om hur ansvaret ska fördelas och ett avtal där
              det tydligt framgår att entreprenören faktiskt tar över ansvaret
              för arbetsmiljöfrågorna. Jag har svårt att se hur det kan bli
              tydligare än så.
            </seg>
          </u>
          <note type="speaker" n="5ac7fcd2">
            Anf. 25 SYLVIA LINDGREN (s) replik:
          </note>
          <u who="sylvia_lindgren_b0e7c9" xml:id="i-809b761dcabe9d10-2" n="6fd753b4">
            <seg n="a15ef28f">
              Fru talman! Regeringens förslag anger enbart att avtalet ska
              vara skriftligt mellan den som låter utföra byggnads- eller anläggningsarbetet
              och uppdragstagaren. I förarbetena står inget om vilken partsbildning
              och så vidare som det ska vara. Det finns otydligheter i det här.
              Det har också flera remissinstanser påtalat i förarbetena inför
              propositionen.
            </seg>
            <seg n="262fef40">
              En annan fråga som jag också gärna vill ha svar på av Jan Ericson
              gäller detta med mindre företag och mindre och små objekt. Där
              står det tydligt i vår reservation: Vi tillstyrker denna del av
              förslaget och utgår då från att det verkligen gäller privatpersoner
              och små objekt. En tids- och beloppsgräns för när privatpersoner
              befrias från ansvar måste slås fast och utformas så att byggherren
              eller uppdragstagaren inte kan undgå ansvar genom att t.ex. dela
              objekt i mindre delar eller lägga likartade objekt i serie.
            </seg>
            <seg n="012878b7">
              Detta är också en del för att motverka fusk och försöka se tydligheter
              i arbetsmiljöansvaret och samtidigt slå ett slag för den seriösa
              verksamheten i branscher där det tyvärr jag beklagar det så mycket
              jag kan förekommer fusk som slår benhårt mot arbetstagarna och
              samhället i dess helhet.
            </seg>
          </u>
          <note type="speaker" n="94c2c027">
            Anf. 26 JAN ERICSON (m) replik:
          </note>
          <u who="jan_ericson_aca06f" xml:id="i-d75a7a120fd28e70-2" n="62df9c11">
            <seg n="3d42a181">
              Fru talman! Jag tolkar Sylvia Lindgrens kritik när det gäller
              otydligheten mest som ett sätt att slingra sig ifrån det faktum
              att det var Socialdemokraterna som var så slarviga när man infogade
              byggplatsdirektivet i den svenska rätten att vi har levt med oklarheter
              på tolv punkter om hur det ska hanteras. Regeringens förslag innebär
              ju att allting blir bra mycket tydligare än det har varit innan.
            </seg>
            <seg n="6be50a3a">
              I reservationen talar man om att det är viktigt att konsumenter
              ska slippa det här ansvaret. Jag har väldigt svårt att förstå
              detta. Jag undrar om Sylvia Lindgren har tänkt på att privatpersoner
              är sådana som hon och jag och andra som bygger som privatpersoner,
              till exempel när vi bygger en enfamiljsvilla. Då är vi byggherrar
              och konsumenter. Men en lantbrukare som bygger ett stall, en verkstadsägare
              som bygger till sitt garage eller en ideell förening som bygger
              en förskola är inte konsumenter och skulle alltså ha fullt ansvar
              för arbetsmiljöfrågorna enligt det förslag som Sylvia Lindgren
              presenterar. Jag tycker att det är fullständigt orimligt.
            </seg>
          </u>
          <note type="speaker" n="e456b063">
            Anf. 27 ULF HOLM (mp) replik:
          </note>
          <u who="ulf_holm_0cd69a" xml:id="i-feccd04aea1f989f-3" n="9b67a9ec">
            <seg n="8cc2fd28">
              Fru talman! Vår invändning gäller en del i byggplatsdirektivet.
              Vi anser att EU-kommissionen inte har ställt det krav som Jan
              Ericson nu lyfter fram som avgörande, nämligen ansvarsfrågan.
            </seg>
            <seg n="7df657ee">
              Det står ingenstans i byggplatsdirektivet. Det anger att endast
              byggherrens uppgifter men inte ansvar kan fullgöras av en ställföreträdare.
            </seg>
            <seg n="48d17d61">
              Det är det som är den springande punkten. Hur mycket ansvar kan
              man lämna över? Och det står inte så i EU-kommissionens förslag.
              Det är det som är det viktiga.
            </seg>
            <seg n="569fdc94">
              Då är det intressant. Vem bär ansvaret vid en arbetsplatsolycka?
              Jan hävdar att det finns ett skriftligt avtal, och där kan det
              stå att man överlåter hela ansvaret på entreprenören, och då är
              det jätteklart och tydligt. Då är bara följdfrågan: Har Jan Ericson
              någonsin sett ett sådant avtal?
            </seg>
            <seg n="8d22f8c6">
              Det är inte så att det står: Vi överlåter hela ansvaret. Det
              är ganska komplicerade skriftliga avtal som måste fram. Det finns
              ingenting i förarbetena som säger vilken rättslig verkan detta
              har för andra organisationer, för arbetstagaren, för fackliga
              organisationer och så vidare. Det regleras inte. Där har ni missat
              att vara tydliga.
            </seg>
            <seg n="5153ce8e">
              Ni hänvisar till att allting ordnar sig bara det finns ett sådant
              skriftligt avtal. Men det kan ju vara så att man överlåter ansvaret
              för vissa delar av arbetet och inte för andra. Det kan alltså
              uppstå tvister om vilken del i arbetet som gäller just den del
              där det kanske tyvärr har blivit en arbetsplatsolycka. Det är
              det som är den springande punkten.
            </seg>
          </u>
          <note type="speaker" n="9f90b13d">
            Anf. 28 JAN ERICSON (m) replik:
          </note>
          <u who="jan_ericson_aca06f" xml:id="i-d75a7a120fd28e70-3" n="62df9c11">
            <seg n="a65f9071">
              Fru talman! Jag säger samma sak som jag sade till Sylvia Lindgren.
              Om det av avtalet framgår tydligt att entreprenören tar över ansvaret
              för arbetsmiljöfrågorna har jag väldigt svårt att förstå Ulf Holms
              oro.
            </seg>
            <seg n="93b74c79">
              Ett juridiskt avtal i detalj framgår ju inte av en lagtext, utan
              det utformas sedan. Det är ganska givet att det ingår en massa
              saker i ett avtal, men det viktiga är att det är ett skriftligt
              avtal och att det här ansvaret verkligen tydligt regleras i det
              här avtalet.
            </seg>
            <seg n="a480c26e">
              Men jag skulle vilja fråga Ulf Holm: Vem är bäst på att ta arbetsmiljöansvaret
              när man bygger till en bilverkstad? Är det NCC och Skanska som
              är vana vid att hantera stora byggen och kan branschen? Eller
              är det Nisse Karlsson som driver bilverkstaden? Vem är bäst på
              detta?
            </seg>
            <seg n="f0385893">
              Om Nisse Karlsson ska ta arbetsmiljöansvaret för det här bygget
              befarar jag att risken för arbetsplatsolyckor blir bra mycket
              större än om han inte gör det.
            </seg>
          </u>
          <note type="speaker" n="6fcda381">
            Anf. 29 ULF HOLM (mp) replik:
          </note>
          <u who="ulf_holm_0cd69a" xml:id="i-feccd04aea1f989f-4" n="9b67a9ec">
            <seg n="14908b8a">
              Fru talman! Jag noterar att Jan Ericson inte tycks förstå eller
              vill svara på frågan när det gäller hur det här skriftliga avtalet
              ser ut och vem som bär ansvaret vid en arbetsplatsolycka.
            </seg>
            <seg n="85ad0f17">
              Du hävdar hela tiden att allt löser sig bara det finns ett skriftligt
              avtal. Ja, i den goda av världar brukar det vara så, men då kanske
              vi inte skulle behöva en massa tvister i domstolar på diverse
              områden där man just hävdar att det här inte står med i det skriftliga
              avtalet. Det finns hur många tvister som helst om detta.
            </seg>
            <seg n="15adc027">
              En av de väsentliga gäller just arbetsplatsolyckor. Där finns
              det faktiskt väldigt mycket tvister. I ett avtal kan det stå att
              det gäller vissa delar av uppförandet av ett garage, det som Jan
              Ericson tog som exempel. Det kan vara vissa delar av ansvaret
              som lämnas över och vissa som inte gör det.
            </seg>
            <seg n="66782b37">
              Detta måste vara väldigt tydligt reglerat i lagstiftningen. Vad
              är det för ansvar? Vilka delar gäller det? Hur mycket? Och vem
              bär det fulla ansvaret? Jag menar att det inte är utrett i det
              här förarbetet.
            </seg>
            <seg n="1ff15dca">
              Jag förstår att Jan Ericson inte kommer att vilja göra några
              ändringar här, men då hoppas jag att regeringen faktiskt tar fasta
              på detta och ser till att ta fram ett förslag, för det kommer
              att bli tvister om det här.
            </seg>
            <seg n="cee7602d">
              Det är inte jag som konsument som tjänar på detta. Det är de
              oseriösa företagarna, som kan fortsätta att underlåta att ta ansvar
              för arbetsmiljöfrågorna, som kan leda till att arbetsplatsolyckorna
              ökar.
            </seg>
            <seg n="9dc04a84">
              Jag noterar att det enda jobbinitiativ som Jan Ericson och Moderaterna
              tar är att man ser till att jurister kommer att få arbete i framtiden.
              Det är i och för sig trevligt, men jag tycker att det är väldigt
              olyckligt i detta fall.
            </seg>
          </u>
          <note type="speaker" n="b44a8168">
            Anf. 30 JAN ERICSON (m) replik:
          </note>
          <u who="jan_ericson_aca06f" xml:id="i-d75a7a120fd28e70-4" n="62df9c11">
            <seg n="30a9cc53">
              Fru talman! Som jurist tycker jag att det är jättetrevligt om
              även juristerna har arbete att göra.
            </seg>
            <seg n="563bea15">
              Det är väl så, Ulf Holm, att man inte kan utforma en lagtext
              där varenda paragraf i ett avtal finns med i detalj. Ett avtal
              måste av naturliga skäl utformas lite olika beroende på situationen.
              Precis som Ulf Holm säger kan man överlämna hela arbetsmiljöansvaret
              eller delar av det. Det är självklart att det måste regleras på
              olika sätt.
            </seg>
            <seg n="24e10b35">
              Det viktiga och centrala är att man konstaterar att man bara
              får flytta över arbetsmiljöansvaret om det är skriftligt dokumenterat
              i ett avtal där det tydligt framgår att entreprenören verkligen
              tar över det här ansvaret.
            </seg>
            <seg n="b235c065">
              Det är alltså ramen för avtalet. Hur avtalet sedan utformas exakt
              i varje paragraf får man avgöra från fall till fall. Jag är inte
              ett dugg bekymrad över den saken. Jag är mycket mer bekymrad om
              Nisse Karlssons bilverkstad ska ta arbetsmiljöansvaret när man
              bygger till ett garage. Då är jag verkligen orolig för vad som
              händer med arbetsmiljöfrågorna.
            </seg>
          </u>
          <note type="speaker" n="af9d81f5">
            Anf. 31 TORBJÖRN BJÖRLUND (v) replik:
          </note>
          <u who="torbjorn_bjorlund_9bd25c" xml:id="i-37e86799a68dc388-1" n="37730523">
            <seg n="d971e709">
              Fru talman! Jag ska börja där Ulf Holm slutade, för jag tycker
              att det är intressant att höra Jan Ericson och om exemplet Nisse
              Karlsson som på något sätt inte är kunnig nog att ta ett ansvar
              för att bygga ut sin bilverkstad.
            </seg>
            <seg n="8b5b70fc">
              Varför ska inte Nisse Karlsson vara ansvarig för arbetsmiljön
              i sitt eget bygge? Varför ska man överlåta det till någon annan?
              Bygger man till ska man ju kunna veta vilka regler som gäller.
              Det har ingen betydelse om det är en ideell förening. Det är klart
              att ansvaret ska ligga på den som är byggherre och byggansvarig.
              Då skapar man en seriös inställning till arbetsmiljöarbetet på
              olika byggen. Det är så man gör det.
            </seg>
            <seg n="3210c1b8">
              De får gärna ta hjälp. Det är klart att NCC och andra har en
              jättebra kunskap. Ta jättegärna hjälp av dem, men överlåt inte
              ansvaret! Det här blir en tvärtomretorik. Det är inte alla som
              har NCC som byggare till exempel. Det finns många andra småfirmor
              och sådant. Det är där problemet ligger. Det är det vi pekar på.
            </seg>
            <seg n="e52eb4bb">
              Vi är inte speciellt oroliga för att till exempel NCC ska kunna
              klara av sitt ansvar. De klarar det. Men det gäller de andra.
              Och den som är ansvarig för bygget måste ta det här ansvaret fullt
              ut, inte minst juridiskt. Ska man ha sanktioner mot någon som
              är ansvarig för ett bygge måste man också veta var ansvaret ligger.
              Det är vår springande punkt.
            </seg>
            <seg n="89c8c3d4">
              Jan Ericson var inne på det här med skriftliga avtal och garantier.
              Skriftliga avtal kan ju finnas i många olika sammanhang. Men hur
              följer man upp det här? Hur ser man till att det fungerar? Det
              är där regeringens arbetsmiljöpolitik haltar som mest. Man tar
              bort möjligheterna att följa upp det arbetsmiljöarbete som borde
              vara seriöst. Det gör man inte. Man skär ned.
            </seg>
            <seg n="321b5f02">
              Skyddsombuden har inga möjligheter att kolla upp det här. Arbetsmiljöinspektörerna
              blir färre. De pengar som skjuts till Arbetsmiljöverket används
              inte till det.
            </seg>
            <seg n="c6629525">
              Helhetsbilden av regeringens politik på det här området är väldigt
              dålig.
            </seg>
          </u>
          <note type="speaker" n="e6697c1a">
            Anf. 32 JAN ERICSON (m) replik:
          </note>
          <u who="jan_ericson_aca06f" xml:id="i-d75a7a120fd28e70-5" n="62df9c11">
            <seg n="b8281be0">
              Fru talman! När man hör Torbjörn Björlund inser man att han inte
              vill inse att små företagare i väldigt många situationer är väldigt
              lika privatpersoner som konsumenter. Men det är kanske när man
              har problem med att förstå hur vardagen ser ut för småföretagen
              som man hamnar i slutsatsen att Nisse Karlssons bilverkstad, en
              liten hästgård eller en liten friskola som drivs av en ideell
              förening har precis samma möjligheter och kunskaper när det gäller
              att hantera de här frågorna som stora börsnoterade företag.
            </seg>
            <seg n="905c1f30">
              Men glöm inte att det också finns en annan värld där privatpersoner
              driver näringsverksamhet men tyvärr inte betraktas som konsumenter
              i den här lagstiftningen! Det är helt orimligt att lägga arbetsmiljöansvar
              på dem. Arbetsmiljöansvaret det hörs på namnet ska givetvis den
              ha som är mest insatt i vad frågan handlar om och som dessutom
              betalar för arbetsmiljön, om man säger så.
            </seg>
            <seg n="54775323">
              Om jag betalar någon för att bygga ett hus på min mark är det
              ju den personen som anställer människor och som organiserar hela
              arbetet. Hur ska jag då som en enskild näringsidkare, helt utan
              kunskap om byggbranschen, kunna ha det samlade ansvaret för arbetsmiljöfrågorna
              på det här bygget? Det är fullständigt orimligt. Jag kan inte
              begripa hur den diskussionen ens kan komma upp.
            </seg>
            <seg n="0f7ee05a">
              Sedan gällde det Arbetsmiljöverket. De 125 miljoner som tillförs
              extra till Arbetsmiljöverket, oavsett vad ändamålet är med de
              pengarna, avlastar faktiskt budgeten i övrigt i Arbetsmiljöverket.
              Det frigör resurser så att man kan göra mer inspektioner och ägna
              sig mer åt utbildning av skyddsombud och annat. Det här kommer
              givetvis att stärka arbetsmiljöarbetet.
            </seg>
          </u>
          <note type="speaker" n="6ac521d0">
            Anf. 33 TORBJÖRN BJÖRLUND (v) replik:
          </note>
          <u who="torbjorn_bjorlund_9bd25c" xml:id="i-37e86799a68dc388-2" n="37730523">
            <seg n="5aa04d87">
              Fru talman! Jan Ericson är väldigt tydlig om den borgerliga alliansens
              och regeringens inställning till arbetsmiljöarbete. Man kan inte
              kräva av någon liten firma eller enskild företagare att de ska
              kunna en massa saker. Det ska överlåtas till andra.
            </seg>
            <seg n="64e938cd">
              Det är klart att seriositeten i företagandet blir mindre. Varför
              kan man då inte kräva att småföretag ska kunna ta ett ansvar för
              arbetsmiljön? Jag kan inte förstå det. I det avseendet kan det
              inte vara någon skillnad mellan stora och små företag. Resurserna
              finns hos stora företag, som kan göra detta bättre. Att ta hjälp
              av dem är jättebra. Men varför ska ansvaret tas bort? Man riskerar
              ju att få en situation där det inte är någon som tar ansvar.
            </seg>
            <seg n="d7993419">
              I dag när vi ser den utveckling som är på arbetsplatserna, framför
              allt på byggarbetsplatserna det blir ju fler och fler olyckor,
              och vi vet att varannan byggjobbare i dag är orolig för att råka
              ut för en olycka på sin arbetsplats måste vi självklart ta detta
              på allvar och seriöst. Det innebär att man inte kan resonera bort
              ansvaret för säkerheten och arbetsmiljön från huvudansvarig byggherre
              detta oavsett hur stort eller litet företaget är. Det går inte,
              för då skapar man en situation med en sämre inställning till vad
              arbetsmiljön betyder, till hur viktig den är.
            </seg>
            <seg n="fec5c578">
              Just sådana gränsdragningar är mycket svåra. Vem ska kunna säga
              att Nisse Karlsson inte kan göra det och det, men någon annan
              kan göra det någon som har tre, fem eller tio anställda? Var dras
              då gränsen? Det kan man inte veta.
            </seg>
            <seg n="67bd039e">
              Detta gör att jag tycker att det är alarmerande med den inställning
              som finns från den borgerliga alliansens sida till arbetsmiljöarbetet
              alltså att man på något sätt kan schackra bort det här. Det går
              inte, så ta detta på allvar! Se till att det blir ordentliga ansvarsförhållanden
              och att det blir sanktioner när det gäller dem som har ansvaret!
              Då kan vi få ett bra arbetsmiljöarbete, och då vänder vi trenden.
              Antalet olyckor kommer då att gå ned igen. Nu går ju antalet olyckor
              upp.
            </seg>
          </u>
          <note type="speaker" n="fcd1408f">
            Anf. 34 JAN ERICSON (m) replik:
          </note>
          <u who="jan_ericson_aca06f" xml:id="i-d75a7a120fd28e70-6" n="62df9c11">
            <seg n="f8d0fe63">
              Herr talman! Torbjörn Björlund säger att varannan byggnadsarbetare
              är orolig. Jag förstår att man är det, men jag tror inte att man
              blir mindre orolig om Bertas hembageri ska byggas till och Bagar-Berta
              ska ta ansvar för arbetsmiljön i samband med det bygget. Jag skulle
              vara mycket oroligare om jag var byggnadsarbetare där.
            </seg>
            <seg n="6a324343">
              Torbjörn Björlund frågar också hur man ska kunna dra gränser.
              Ja, det är just därför som man har avtal. Avtal är till för att
              man ska kunna anpassa sig efter varje situation. Det är skillnad
              mellan om ett av de största svenska fastighetsbolagen uppför en
              hyresfastighet i centrala Helsingfors och om Berta bygger till
              sitt hembageri. Det är viss skillnad däremellan.
            </seg>
            <seg n="36c708f5">
              Självklart ska en enskild näringsidkare inte komma undan ansvaret
              för sina anställdas arbetsmiljö, i det här fallet på bageriet.
              Om Berta har en medarbetare som är med och bakar bullar har hon
              självklart ansvar för arbetsmiljön på bageriet. Men hon ska inte
              ha ansvar om NCC kommer dit och bygger till bageriet. Då ska NCC
              självklart ha ansvar för sina medarbetare. Detta ska det självklart
              vara möjligt att konstruera genom ett avtal. Jag tycker att det
              är fullständigt självklart, så jag förstår inte reservationen.
            </seg>
          </u>
          <note type="speaker" n="cbd7c787">
            Anf. 35 TINA ACKETOFT (fp):
          </note>
          <u who="tina_acketoft_bb4624" xml:id="i-cac2f675c64920c4-0" n="100fb6a0">
            <seg n="b82cab66">
              Herr talman! Jag hade ett manus för mitt anförande, men efter
              min kollega Jan Ericsons eminenta inlägg här tidigare finns det
              väldigt lite att tillägga.
            </seg>
            <seg n="0567f300">
              Precis som Jan Ericson säger är det i detta betänkande fråga
              om tydligare och enklare regler om en väldigt viktig arbetsmiljöåtgärd.
              Det är nya och tydligare regler, och det är ju vad man konstant
              efterlyser. Vi talar här också om minimikrav för säkerhet och
              hälsa. Vi har alltså, precis som Jan Ericson tidigare sagt, alla
              möjligheter att utöver detta i de avtal som sedan ska tecknas
              exakt ange vilka krav vi vill ställa. Det är naturligtvis inte
              vi här som kan upprätta de skriftliga avtalen.
            </seg>
            <seg n="f03c245b">
              Vi talar här i dag egentligen om byggarbetsplatser, även om det
              sväller ut och börjar bli alla möjliga arbetsmiljödiskussioner.
              Jag måste börja med att säga att Sverige är ett säkert land jämfört
              med andra EU-länder. Vi har väldigt låga olyckstal i arbetslivet.
              Men även om det är så är naturligtvis varje olycksfall som inträffar
              en olycka för mycket.
            </seg>
            <seg n="a0ecfe4b">
              Siffrorna för första halvåret 2008 visar att det var 35 dödsfall
              i arbetslivet en ökning med 17 procent jämfört med halvåret dessförinnan.
              Majoriteten av dödsfallen sker på byggarbetsplatser. Vi vet att
              det är fråga om fall, höga höjder och ras. Det har varit ett par
              väldigt olyckliga fall i min hembygd, i Helsingborg, som inte
              är utredda men där det är ganska tydligt vad det gått ut på.
            </seg>
            <seg n="d1efd171">
              Byggbranschen är, skulle jag vilja säga, väldigt speciell. De
              av oss som har erfarenhet av byggarbetsplatser vet att det finns
              en stämning som är sådan att man som arbetare på arbetsplatsen
              tar lite lätt på detta med säkerheten. Eftersom jag har arbetat
              med säkerhetsanordningar vet jag att det ofta heter att man ska
              bara. Man ska bara rätta till den där lilla pannan längst ut,
              så man anser sig inte behöva någon säkerhetsutrustning.
            </seg>
            <seg n="36400996">
              Det är alltså väldigt mycket också fråga om ett attitydproblem.
              Vi pratar om det här direktivet, men vi kommer aldrig till ett
              ställe där situationen är sådan att alla lagar finns som behövs
              för att skapa förändring. Det handlar om ett opinionsarbete. Där
              är vi i allra högsta grad de som ska driva den frågan.
            </seg>
            <seg n="4d61bea0">
              Företagsledningar behöver utbildning. Unga killar och tjejer
              som kommer ut på byggarbetsplatser behöver också utbildning. Inga
              direktiv i världen kan rätta till detta, utan det här är i allra
              högsta grad en utbildningsfråga.
            </seg>
            <seg n="0eaa42db">
              Regeringens förslag innebär också att Arbetsmiljöverket, om det
              finns särskilda skäl, får flytta ansvaret i båda riktningarna.
              Det är inte så att man kan friskriva sig från ansvar, precis som
              Jan Ericson tidigare sagt.
            </seg>
            <seg n="4e61c7b5">
              Uppgifter och ansvar för olika aktörer fastställs också, så även
              om en byggherre utsett någon annan än sig själv till att vara
              samordnare befrias vederbörande inte från ansvar. Allt detta har
              vi också tidigare gått igenom. Inte heller jag förstår riktigt
              vad oppositionen är så bekymrad för. Vi har ju fått ett direktiv
              som under en mycket lång tid efterlysts och där vi tydligt fastställer
              de regler som nu ska gälla. Vi har därmed ett skriftligt avtal
              där det fastställs vilka som har ansvaret. Över huvud taget har
              vi tagit detta på allvar och inte förhalat det har ju varit förhalat.
            </seg>
            <seg n="092b1acd">
              Jag måste säga att jag efter tidigare inlägg här är fullständigt
              trygg med detta direktiv. Men jag vill återigen för sakens skull
              säga att detta bara är en liten del av allt ytterligare arbete
              som behövs. Jag är trygg och är väldigt tacksam för den samsyn
              vi har när det gäller arbetsmiljöarbetet. Dock vill oppositionen
              hela tiden säga att vi inte vill ta detta på allvar. Men vi har
              en arbetsmarknadsminister som har tagit initiativ till ett samråd
              där vi ska diskutera och där alla parter får ta sitt ansvar.
            </seg>
          </u>
          <note n="d21f60fd">
            Med detta yrkar jag bifall till utskottets förslag i betänkandet
            i sin helhet.
          </note>
          <note type="speaker" n="a33d37f8">
            Anf. 36 DÉSIRÉE PETHRUS ENGSTRÖM (kd):
          </note>
          <u who="marie_engstrom_e6a38f" xml:id="i-b633c5ac92993b23-2" n="bec4592a">
            <seg n="69559508">
              Herr talman! Det här EU-direktivet, som vi måste implementera
              i svensk lagstiftning, förhandlades fram under den socialdemokratiska
              regeringens tid. Det betyder inte att det behöver vara ett dåligt
              direktiv. Vi tycker i stället att det är ett ganska bra direktiv
              just när det gäller att tydliggöra arbetsmiljöansvaret ute på
              våra byggarbetsplatser.
            </seg>
            <seg n="439f57e5">
              Kommissionen har, som sagts här, varit lite sur över att Socialdemokraterna
              inte har implementerat det här direktivet på ett bra sätt. Vi
              måste göra mer man har ju gett oss en reprimand. Därför har regeringen
              nu tagit initiativ till en lagstiftning i enlighet med det förslag
              som i dag föreligger.
            </seg>
            <seg n="13a1f0c3">
              Under den senaste tiden har det varit en stor debatt om det ökade
              antalet dödsolyckor på arbetsplatser runt om i Sverige. Antalet
              dödsolyckor har ökat, om än från en låg nivå. Men i Sverige har
              vi mycket låga siffror jämfört med övriga EU. År 2004 var det
              48 dödsolyckor i Sverige, och år 2007 var det 75 dödsolyckor.
              Antalet dödsolyckor har ökat med 35 procent på fem år, medan antalet
              förvärvsarbetande har ökat med 9 procent.
            </seg>
            <seg n="e3f03d6f">
              Självklart ska vi ha en nollvision och göra allt för att minska
              antalet dödsolyckor. Det är så många som drabbas av en sådan tragisk
              händelse. De branscher som är mest drabbade är jordbruket, skogsbruket
              och byggbranschen. Vanligtvis är det maskinolyckor eller fallolyckor
              som orsakar dödsfallen.
            </seg>
            <seg n="658fdbd7">
              Det finns egentligen inga enkla förklaringar till att olyckorna
              blir fler. I debatten och i olika forskningar anges lite olika
              förklaringar. Stress och tidspress anges ofta som orsaker, liksom
              att chefer struntar i arbetsmiljöarbetet. Andra ser att det kommer
              in fler egenföretagare som underentreprenörer som kanske inte
              bryr sig lika mycket om uppsatta regler. Med det här direktivet
              vill vi ändra på det. Vissa anger språksvårigheter för personer
              som kommer hit från andra EU-länder och gör jobb här och som därför
              inte kan ta till sig alla arbetarskyddsregler på samma sätt som
              andra.
            </seg>
            <seg n="76a42359">
              Alla de här olika faktorerna tycks samverka; det är lite olika
              i olika branscher.
            </seg>
            <seg n="52d5d489">
              Det finns, som jag ser det, många olika anledningar att återigen
              sätta arbetsmiljöfrågorna på dagordningen. Vi vet att det ofta
              är män som drabbas av dödsolyckor, att personerna ofta är över
              55 år och att det är i branscher med många egenföretagare. De
              är sina egna chefer men ska ändå ofta arbeta tillsammans med andra,
              exempelvis på ett bygge i ett arbetslag. Då är det viktigt för
              allas säkerhet att man arbetar på liknande sätt och på ett säkert
              sätt.
            </seg>
            <seg n="8ebc5e1a">
              I och med det byggplatsdirektiv som vi i dag ska diskutera kommer
              flera förbättringar till stånd som förhoppningsvis kan öka tryggheten
              på arbetsplatser som är utsatta, då särskilt byggarbetsplatser.
              EU vill att Sverige ska implementera det regelverk som tagits
              fram enligt direktivet. I direktivet anges att den som låter utföra
              byggnads- eller anläggningsarbete, alltså byggherren, ska beakta
              arbetsmiljösynpunkter under varje skede av planeringen och projekteringen
              samt utse en lämplig byggarbetsmiljösamordnare, dels för planering
              och projektering, dels för utförande av arbetet. Både samordnarna
              och byggherren har ett ansvar för att uppgifterna blir utförda
              i enlighet med direktivet. Det som här sedan följer är att byggherrens
              arbetsmiljöansvar kan gå över till en självständig uppdragstagare,
              då i princip en total- eller generalentreprenör, men bara om denne
              verkligen tar över uppgifter som motsvarar ansvaret.
            </seg>
            <seg n="efbb3ee4">
              Det betyder i princip det som vi i dag har i arbetsmiljölagen
              om delegering av arbetsmiljöansvar. Jag förutsätter att oppositionen
              känner till hur ansvarsdelegeringen går till. Man kan delegera
              nedåt i organisationen om underchefen har befogenheter att ta
              emot ansvaret och också har resurser för att ta över ansvaret.
              Det framgår att ansvaret ska delegeras skriftligt för att det
              ska vara tydligt vilket ansvar en underleverantör i så fall tar
              över. I de rättsfall som finns när det gäller arbetsmiljöansvar
              är det den som lämnar ifrån sig ansvaret som måste förvissa sig
              om att den som tar emot delegeringen har förutsättningar att ta
              emot den. Då blir den som skriftligt tagit emot delegeringen ansvarig
              enligt lagen.
            </seg>
            <seg n="18fbdcb5">
              Vi anser det betryggande i lagtexten att Arbetsmiljöverket har
              rätt att fatta beslut om eventuella ändringar av ansvaret. Om
              exempelvis skyddsombud ringer till Arbetsmiljöverket och säger
              att det är otydligt vem som har ansvar för vad kan Arbetsmiljöverket
              gå dit och ta reda på hur det ser ut med befogenheter och resurser
              för att ta ansvaret. Har en underentreprenör tagit emot ansvaret
              är det han som ska ställas till ansvar i domstol och som kan riskera
              straff och böter. Han kan inte vara ansvarslös. Han måste följa
              arbetsmiljölagen i alla delar. Arbetsmiljöverket kan, om särskilda
              skäl föreligger, flytta över ansvaret mellan uppdragstagaren och
              byggherren. Verket har således sista ordet om vem som har det
              formella ansvaret.
            </seg>
            <seg n="cfd0cc6a">
              Likaså gäller förstås den vanliga arbetsmiljölagen. Den anger
              att man ska ha en arbetsmiljöplan, ett systematiskt arbetsmiljöarbete
              med riskbedömningar, man ska förebygga ohälsa och olycksfall och
              så vidare. Därvidlag ändras inte ansvaret enligt arbetsmiljölagen.
              Arbetsmiljöverket kommer dessutom att, som brukligt är, ta fram
              föreskrifter för hur man ska tillämpa denna lag. Det brukar vi
              aldrig göra i samband i lagstiftningen, utan det är Arbetsmiljöverket
              som tar fram föreskrifterna om hur det här ska tillämpas.
            </seg>
            <seg n="5f9f00e1">
              Vi kristdemokrater anser att det är viktigt att vi har goda arbetsmiljöer
              som ger trygga arbeten. Alla arbetsplatser som har fler än fem
              anställda ska ha skyddsombud som är med och förebygger olyckor
              på arbetsplatser. Vi har i dag ett stort antal skyddsombud runt
              om i landet som har ganska långtgående rättigheter. De har exempelvis
              rätten att stoppa arbetet på en arbetsplats som de anser farligt
              för de anställda. Det gäller även en underleverantör som har fler
              än fem anställda. Där ska det också finnas skyddsombud som kan
              stoppa arbetet om arbetet är farligt.
            </seg>
            <seg n="8fbb19e5">
              Samverkan mellan arbetsgivare och anställda är viktig för att
              hitta effektiva sätt att förbättra arbetsplatsen. Det finns i
              dag flera sätt att förbättra arbetsmiljön ute på våra arbetsplatser.
              Ett sätt är att som i Danmark ha ett särskilt system för certifiering
              av arbetsplatserna när det gäller arbetsmiljön. Det kallas smileys.
              Oppositionen har ibland skojat med det och tycker att det är lite
              kul fast det inte setts så positivt. Jag tycker att det är lite
              synd, för det handlar om en godkändstämpel för att man klarar
              arbetsmiljökraven och kan sin arbetsmiljölag. Det är bra för arbetstagaren
              att veta att det är en seriös arbetsgivare.
            </seg>
            <seg n="786b1a92">
              Det är viktigt att vi arbetar vidare med att utveckla arbetsmiljön
              på olika sätt.
            </seg>
            <seg n="ef448af8">
              Herr talman! Vi har i dag en till stora delar bra arbetsmiljölagstiftning.
              Det har flera aktörer sagt, senast när vi hade en utfrågning om
              arbetsmiljö och dödsolyckor i arbetslivet. Detta byggplatsdirektiv
              välkomnar jag, eftersom det tydliggör arbetsmiljöansvaret i en
              bransch som förändras och där många olika entreprenörer kommer
              in. Därför är det bra att vi får denna lagstiftning på plats.
            </seg>
          </u>
          <note n="0f076a39">
            Jag yrkar bifall till förslaget i utskottsbetänkandet.
          </note>
          <note type="speaker" n="1c9e78e1">
            Anf. 37 SYLVIA LINDGREN (s) replik:
          </note>
          <u who="sylvia_lindgren_b0e7c9" xml:id="i-809b761dcabe9d10-3" n="6fd753b4">
            <seg n="44b8cfc8">
              Herr talman! Det är lätt att halka in och prata arbetsmiljö i
              dess helhet med anledning av det här betänkandet. Men jag ska
              försöka att bara prata utifrån ärendet i betänkandet och inte
              gå in i de övriga delarna, dem får vi ta i ett annat sammanhang.
              Det är mycket som vi är överens om, men det är också väldiga skiljelinjer
              när det gäller arbete.
            </seg>
            <seg n="c4318e7a">
              Vi har sagt det är mycket som är bra i betänkandet, men vi menar
              att regeringens tolkning av byggplatsdirektivet leder till en
              onödigt omfattande lagstiftning. Det borde väl alliansregeringen
              ta åt sig.
            </seg>
            <seg n="c1e33677">
              Regeringen föreslår att en regel införs i första stycket arbetsmiljölagen
              om att den som låter uppföra byggnads- eller anläggningsarbete,
              i direktivet kallad byggherre, kan överlåta sitt ansvar beträffande
              arbetsmiljön på uppdragstagare, i direktivet kallad ställföreträdare.
            </seg>
            <seg n="b2dd70d7">
              Hade man inte haft det här med överlåtande med hade det varit
              väldigt bra. Då hade det varit tydligt. Vad innebär det här? Vad
              ger det för otydliga signaler? Vad är det egentligen som händer
              med detta?
            </seg>
            <seg n="f5a142fd">
              Därför ställer jag frågan till Désirée: Vem är det som är ansvarig
              för en olycka? Ett grundläggande krav måste väl ändå vara att
              det råder stor tydlighet när man har regler som skjuter över ett
              straffrättsligt ansvar. Här framkommer ingenting i förarbetena
              om hur det ska se ut.
            </seg>
            <seg n="365e5826">
              Anledningen till att vi har reservationen är att vi vill få en
              tydlighet ute på byggarbetsplatserna, och det är dem vi talar
              om, inte om andra arbetsplatser, i det här direktivet. Det skulle
              jag vilja att Désirée förklarar.
            </seg>
          </u>
          <note type="speaker" n="1b8d4fd1">
            Anf. 38 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-b633c5ac92993b23-3" n="bec4592a">
            <seg n="1729d4c4">
              Herr talman! Att överlåta ansvar är något som sker naturligt
              i dag på alla arbetsplatser. Man ska delegera ansvaret till dem
              som är närmast medarbetarna. Därför blir jag förvånad. Vi har
              en sådan byggbransch i dag och jag har inte uppfattat att ni tycker
              att det är det stora problemet att vi har olika underentreprenörer.
              Är det då inte jättebra att underentreprenörerna, som känner sin
              personal, som kan jobba med tydligt arbetsmiljöarbete, får ta
              över ansvaret så att inte någon byggherre långt borta har ansvaret
              utan den som står nära arbetarna och som vet hur arbetsmiljön
              ser ut på den arbetsplatsen?
            </seg>
            <seg n="edda59f5">
              Jag tycker att vi snarare tydliggör ansvaret. De föreskrifter
              som Arbetsmiljöverket förmodligen kommer att ta fram kommer också
              att tydliggöra hur det här konkret ska gå till.
            </seg>
            <seg n="afab121d">
              Jag blir lite förvånad. Socialdemokraterna verkar inte riktigt
              känna till hur en delegering av arbetsuppgifter går till och varför
              det inte skulle kunna ske inom en byggbransch. Det är lite förvånande.
            </seg>
            <seg n="4780839e">
              Jag tänker bara på fallet Göran Persson. Han tror jag inte riktigt
              hade tänkt sig att han skulle råka ut för en process i domstol.
              Han hade väl inte tänkt sig att han exakt skulle behöva veta hur
              arbetsmiljöarbetet skulle gå till.
            </seg>
            <seg n="eb470933">
              Precis som Jan Ericson sade här tidigare är det självklart att
              entreprenören är den som bäst vet vad som behöver göras i säkerhetsarbetet
              och som också ska ha det rättsliga och juridiska ansvaret. Och
              det är det som jag anser att direktivet tydliggör.
            </seg>
          </u>
          <note type="speaker" n="5c9a56a8">
            Anf. 39 SYLVIA LINDGREN (s) replik:
          </note>
          <u who="sylvia_lindgren_b0e7c9" xml:id="i-809b761dcabe9d10-4" n="6fd753b4">
            <seg n="88c2bb4c">
              Herr talman! Helt tydligt är det en otydlighet, för det är det
              som vi tvistar om och det är också det som kritiseras i reservationen
              och av en rad olika remissinstanser. Som det nu är upplagt kan
              alltså en byggherre och en uppdragstagare tvista länge om vem
              som är ansvarig. Det får förseningar och förluster till följd
              för den som har lidit skada.
            </seg>
            <seg n="f676585a">
              Vad gäller för ett sådant här avtal? Det har jag också försökt
              få förklarat tidigare men inte lyckats. Regeringens förslag anger
              enbart att avtalet ska vara skiftligt mellan den som låter uppföra
              byggnads- eller anläggningsarbetet och uppdragstagaren. I förarbetena
              står det inte någonting om vilken partsbildning som krävs för
              att sluta ett sådant avtal och inte heller någonting om kontroll
              av uppdragstagarens förmåga att utifrån arbetsmiljölagens regler
              genomföra avtalet.
            </seg>
            <seg n="1facb163">
              Herr talman! Jag inser att det här är krångligt. Det är svåra
              ord, det är svårt att få en helhetsbild av detta. Men avsikten
              är ändå att göra det så tydligt som möjligt för att se till att
              direktivet blir ännu bättre. Det är därför som vi tycker att just
              den här delen är överarbetad. Man borde ha kunnat lösa det här
              på bättre sätt utan att överlåta arbetsmiljöansvaret. Då hade
              det kunnat bli tydligt och man hade inte behövt hamna i sådana
              tvister som man nu har hamnat i.
            </seg>
          </u>
          <note type="speaker" n="090f5403">
            Anf. 40 DÉSIRÉE PETHRUS ENGSTRÖM (kd) replik:
          </note>
          <u who="marie_engstrom_e6a38f" xml:id="i-b633c5ac92993b23-4" n="bec4592a">
            <seg n="3b0b27bb">
              Herr talman! Det var synd att jag inte i min förra replik ställde
              frågan till Sylvia Lindgren: Varför, tror hon, har kommissionen
              hört av sig och sagt att Sverige och Socialdemokraterna inte har
              implementerat den här lagstiftningen på ett bra sätt? Nu kan hon
              inte svara på den, eftersom inte har någon replik kvar.
            </seg>
            <seg n="31bd9f03">
              Du sade att byggherrarna tvistar i dag om vem som har ansvaret.
              Ja, och det är just ansvaret som vi vill försöka tydliggöra. Vi
              vill ha mindre tvister. Det ska vara tydligt. Eftersom jag själv
              har jobbat med arbetsmiljödelegeringar, visserligen inom offentlig
              sektor, vet jag att det ska tydliggöras vilket område man tar
              ansvar för. Sedan har man fått det ansvaret och har då också bekräftat
              att man kan och har resurser för att klara uppdraget.
            </seg>
            <seg n="8825c010">
              Ur vår synvinkel blir det färre tvister framöver, och det kommer
              att vara tydligare vem som har arbetsmiljöansvaret för den som
              är anställd. Det är inte någon byggherre långt borta, om det är
              en stor arbetsplats, utan det är de närmast ansvariga, de närmaste
              cheferna.
            </seg>
            <seg n="b7df4bd2">
              Det är oerhört viktigt att byggplatsdirektivet kommer på plats.
              Jag tycker att regeringen har lagt fram ett bra förslag, och jag
              tror att med Arbetsmiljöverkets vidare föreskrifter kommer det
              här att bli tydligt och bra.
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="56f6b27c">
            10 § Ränta vid återkrav inom arbetslöshetsförsäkringen m.m.
          </note>
          <note n="709fba24">
            Föredrogs
          </note>
          <note type="speaker" n="4c0a17e4">
            Anf. 41 PATRIK BJÖRCK (s):
          </note>
          <u who="patrik_bjorck_d8ad48" xml:id="i-4cec5ac509e33e7b-0" n="1e62a20f">
            <seg n="ed8cced9">
              Herr talman! Nu står vi återigen här i riksdagens kammare och
              diskuterar arbetslöshetsförsäkringen. Det har hänt några gånger
              de senaste två åren, och det är sällan någon särskilt trevlig
              diskussion. Men det är så, och vi får ta de diskussioner som uppstår.
              Förhoppningsvis kommer det under nästa mandatperiod att vara betydligt
              trevligare att diskutera arbetslöshetsförsäkringen, eftersom förslagen
              då kommer att gå i en helt annan riktning än de gjort med den
              här regeringen och den här majoriteten.
            </seg>
            <seg n="84b21147">
              Regeringen har sedan den tillträdde genomfört ett antal försämringar
              av arbetslöshetsförsäkringen. Resultatet är att en halv miljon
              medlemmar har lämnat försäkringen och nu står oförsäkrade. Alla
              ni som vet hur det ser ut på arbetsmarknaden i Sverige, som läser
              tidningar och ser på tv, inser att en halv miljon oförsäkrade
              personer i en tid av varsel i dagens lågkonjunktur är ett svårt
              problem.
            </seg>
            <seg n="d44014fc">
              Nu vill man genomföra ytterligare förändringar av försäkringen,
              och förändringarna riktar sig i vanlig ordning mot den enskilde
              medlemmen. Det är den enskilde medlemmen som man har jagat sedan
              man kom till makten, och man fortsätter att göra det nu.
            </seg>
            <seg n="bd484d1c">
              Reglerna i arbetslöshetsförsäkringen är komplicerade. De har
              ändrats många gånger de senaste åren. Den enskilde har ofta svårt
              att bedöma vad som är rätt ersättning. Möjligheten för a-kassorna
              att efterge krav på återbetalning är viktig, eftersom enskilda
              kan hamna i en svår ekonomisk situation om de tvingas återbetala
              medel som felaktigt har betalats ut. Mot denna bakgrund motsätter
              vi oss den skärpning av reglerna om eftergift som finns i regeringens
              förslag och i betänkandet.
            </seg>
            <seg n="5411108a">
              Vi vänder oss också mot att reglerna om ränta är ensidigt utformade.
              Man ställer alltså bara krav på den arbetslöse om det skulle ha
              uppstått något fel. Men det kan ju också vara så att den arbetslöse
              får felaktiga utbetalningar, och då skyddas inte den arbetslöse
              på något sätt. Genomgående i allting som den borgerliga majoriteten
              och regeringen gör är att man ensidigt riktar sig mot den arbetslöse
              och jagar enskilda människor. Men att tillvarata den arbetslöses
              rättssäkerhet eller behov är ingenting som bekymrar den här majoriteten
              och regeringen. Det framstår till exempel som orimligt att människor
              ska betala dröjsmålsränta till arbetslöshetskassan om återkraven
              inte betalas i rätt tid, medan man inte får någon ränteersättning
              när handläggningen av ett ärende tar orimligt lång tid. Det är
              vårt konstaterande i motsats till majoritetens.
            </seg>
            <seg n="31d79769">
              Vi finner det anmärkningsvärt att man, trots kritik från flera
              remissinstanser, har missat att samordna förslagen med utredningen
              om enhetliga regler för återkrav. Det pågår alltså en sådan utredning.
              Det hade därför varit lämpligt att man hade samordnat förslagen
              i betänkandet med utredningens förslag. Vad man riskerar nu är
              att förslagen till förändringar kan bli temporära. Man kanske
              behöver riva upp eller ändra dem snart. Varje sådan förändring
              innebär omfattande och kostsamt arbete. Det är a-kassorna och
              a-kassornas medlemmar som naturligtvis kommer att få betala det,
              och det tar den borgerliga majoriteten i Sveriges riksdag och
              den borgerliga regeringen inget som helst ansvar för. Återigen
              riktar man sig mot de enskilda, mot de arbetslösa och mot de arbetslösas
              a-kassa.
            </seg>
            <seg n="9a678ae9">
              För att se och förstå konsekvenserna av förslagen i betänkandet,
              som visserligen kanske kan ses som en smärre bagatell jämfört
              med de stora katastrofer som har drabbat a-kassan tidigare, måste
              man, som jag försökt att göra här, se detta i ett sammanhang med
              den borgerliga synen på arbetslösa i allmänhet och a-kassorna
              i synnerhet. Synen är att arbetslösa inte bara är lata utan också
              bedrägliga, och därför är det viktigt att jaga de arbetslösa.
            </seg>
            <seg n="97092d4a">
              Vi hade en debatt här i kammaren i dag på morgonen om varslen.
              Och, som sagt, det sker mycket ute i samhället i dag. Är det så
              att man har missat vad som har hänt med arbetslöshetskassan de
              senaste två åren man kanske inte har följt med så mycket i samhällsdebatten
              och inte riktigt har förstått vilka försämringar regeringen infört
              kommer nu massor av människor runt om i landet att drabbas hårt
              och skoningslöst av den politik som regeringen har fört.
            </seg>
            <seg n="3d58003d">
              När det gäller varslen, när det gäller arbetsmarknadspolitiken
              och näringspolitiken gör regeringen ingenting. Vi har hört regeringens
              företrädare här, arbetsmarknadsminister Littorin, på frågor från
              oppositionen och Sven-Erik Österberg svara att man inte tänker
              göra någonting i den situation som uppstått. Men när det gäller
              att jaga de arbetslösa är man väldigt pigg. Då har man många förslag,
              då är man väldigt på, då är man beslutsmässig, då är man snabb.
              Men när det gäller att ta sitt ansvar för den situation som uppstått
              ute i landet i dag är man i bästa fall saktfärdig, men oftast
              gör man faktiskt ingenting.
            </seg>
            <seg n="d37d00f2">
              Det betänkande som vi diskuterar nu handlar alltså om återkrav.
              I någon mening kan man naturligtvis förstå att det kan vara rimligt
              att betala tillbaka något som har blivit felaktigt utbetalat.
              Med tanke på den bakgrund som jag har försökt beskriva är frågan
              om man inte åtminstone i debatten skulle kunna fundera på om det
              kanske är a-kassan och de arbetslösa som skulle ställa återkrav
              på den borgerliga majoriteten och regeringen. Många av dem som
              nu kommer att tvingas ut i arbetslöshet har trott på regeringen.
              Det är naturligtvis farligt när man har en borgerlig regering,
              men det kan ändå vara mänskligt att göra det. De har trott att
              de kommer att få 80 procent i arbetslöshetsersättning. Jag träffar
              många när jag reser ute i landet som faktiskt tror att de kommer
              att få 80 procent. Det har ju arbetsmarknadsministern sagt. De
              har kunnat läsa att 80 procent gäller.
            </seg>
            <seg n="5e18aaf9">
              När man nu drabbas av arbetslöshet inser man att det kanske i
              bästa fall är 50 procent. Det blir givetvis en fruktansvärd chock
              för den enskilde som hamnar i en förtvivlad situation och känner
              sig grundlurad. Frågan är om det inte är där det skulle ställas
              ett krav på återkrav alltså att man uppfyller det man har lurat
              människor att tro, det vill säga att de har 80 procent i a-kassa.
            </seg>
            <seg n="0c9c79aa">
              På sista tiden har den borgerliga majoriteten och regeringen
              visserligen backat på vissa punkter när det gäller arbetslöshetsförsäkringen.
              Man har tvingats under tryck från verkligheten och opinionen att
              ta tillbaka en del förslag som har varit väl vassa och hårda.
              Det finns även i detta betänkande ett sådant inslag.
            </seg>
            <seg n="01a2e33a">
              I den ursprungliga promemoria som låg till grund för propositionen
              föreslog man att så kallad strikt återbetalningsskyldighet skulle
              införas. Det innebar att den som fått en felaktig ersättning skulle
              betala tillbaka oavsett vem som orsakat felet.
            </seg>
            <seg n="aabb2792">
              Det är inte bara det att räntekravet är helt ensidigt i jakten
              på den arbetslöse. Egentligen är regeringens och den borgerliga
              majoritetens uppfattning alltså att man ska kunna jaga den arbetslöse
              med återkrav även om han inte själv har orsakat det.
            </seg>
            <seg n="ee3348db">
              Även om man under tryck från remissinstanser, någon mediestrateg
              eller någon annan tänkare på kansliet insåg att detta kanske var
              väl grovt avslöjar det ändå den människosyn och inställning till
              arbetslösa och arbetslöshetsförsäkringen som regeringen och den
              borgerliga majoriteten har.
            </seg>
            <seg n="e71c0105">
              Här har man backat. Det är bra. Vi skulle dock vilja att man
              backade på fler punkter i betänkandet. Det är därför som vi från
              den samlade oppositionen i arbetsmarknadsutskottet och kammaren
              yrkar på bifall till den reservation som Socialdemokraterna, Vänsterpartiet
              och Miljöpartiet står bakom.
            </seg>
            <seg n="71f3b58a">
              Slutligen och sammanfattningsvis: Regeringen för en konsekvent
              politik mot de enskilda arbetslösa. Man har dock, som vi har kunnat
              höra tidigare här i kammaren, ingenting att erbjuda mot det som
              skapar arbetslöshet. Det blir mer och mer tydligt och kommer att
              bli allt tydligare för alla ute i landet vad syftet med regeringens
              politik är.
            </seg>
            <seg n="727ad532">
              Vi yrkar, som sagt, bifall till reservationen.
            </seg>
          </u>
          <note type="speaker" n="141776f2">
            Anf. 42 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-37e86799a68dc388-3" n="37730523">
            <seg n="de25cb8d">
              Herr talman! Arbetslöshetsförsäkringen är nog en av de saker
              som har diskuterats mest sedan vi fick en borgerlig regering för
              två år sedan. Försämringar och försvårande av möjligheten att
              utnyttja försäkringen som borde vara och ska vara den riktiga
              tryggheten för den som riskerar att bli arbetslös eller blir arbetslöshet
              har varit regeringens mål, och man har lyckats.
            </seg>
            <seg n="852e833a">
              Det är därför inte förvånande att man går vidare i detta betänkande
              och sätter press på de arbetslösa som av någon anledning råkar
              ut för fel i hanteringen av a-kassan.
            </seg>
            <seg n="056a9624">
              S, v och mp har en gemensam reservation som jag vill yrka bifall
              till.
            </seg>
            <seg n="0017a433">
              Vi vet att reglerna i arbetslöshetskassan är krångliga och svåra
              att hantera. Ibland kan det till och med bli ett problem för handläggarna.
              Vi vet att vi har en ökad press och stress i hanteringen av a-kassan.
              Det gör att risken för fel ökar. Detta kan drabba den enskilde
              arbetslöse men även handläggare som inte klarar av sin situation.
              Man har svårt att avgöra vad som är rätt ersättning och läsa ut
              vad som är rätt utbetalat.
            </seg>
            <seg n="2d809437">
              Trots detta vill de borgerliga fortsätta jaga de arbetslösa.
              De vill lägga skulden på den enskilde arbetslöse även i detta
              fall. Att den enskilde arbetslöse ska krävas på ränta vid dröjsmål
              av inbetalning eller felaktig inbetalning utan att densamme på
              motsvarande sätt kan kräva ränta om handläggningen blir försenad
              av handläggaren visar på den syn man har på just den arbetslöse.
              Det blir ett individproblem. Det är inget systemfel utan ett individproblem.
              All skuld ska läggas på individen.
            </seg>
            <seg n="c7c92efc">
              Man borde ha en annan syn på detta. Möjlighet att ta hänsyn till
              speciella skäl för att släppa på kraven och göra eftergifter måste
              vara mycket generösare. Man måste kunna titta på det enskilda
              fallet och den enskilda individen mycket mer.
            </seg>
            <seg n="a2f82a6a">
              En annan sak som är viktig är samordningen i de trygghetssystem
              vi har. Regler för hur det ska fungera är mycket viktiga i detta
              sammanhang. Sjukförsäkringen och arbetslöshetsförsäkringen ska
              hjälpa den som har behov av trygghetssystemet, inte minst nu när
              vi är inne i en finanskris och på väg ned i en lågkonjunktur.
              Problemen kommer att öka. Vi kommer att få fler arbetslösa.
            </seg>
            <seg n="25a6dc17">
              I debatten har det flera gånger sagts att varslen kommer att
              öka. Fler kommer att bli arbetslösa och utsatta för hanteringen
              i arbetslöshetsförsäkringen med lägre nivåer och tuffare krav.
              Dessutom kommer de kanske att bli utsatta för felaktigheter i
              utbetalningen och behöva betala tillbaka med ränta. Det är klart
              att det blir en mycket större press på den enskilde arbetslöse.
            </seg>
            <seg n="079a5a7f">
              Det kommer också att sätta tryck på handläggarna. Vi kommer att
              få en annan situation på a-kassorna för att se till att det blir
              rätt. Vi vet att de redan i dag är rätt pressade, och pressen
              kommer att öka. Det kommer att bli ett dilemma. Vi kommer att
              se en ökad problematik. Att då tillföra denna pålaga är naturligtvis
              inte bra.
            </seg>
            <seg n="26297da2">
              Det är dags att sluta jaga de arbetslösa och sjuka. Regeringen
              har lyckats väl i sin jakt. Se i stället till att forma ett trygghetssystem
              med stor trygghet för alla arbetslösa och sjuka! Det ska finnas
              marginaler för misstag. Man måste ta hänsyn till den enskilde
              arbetslöse och kanske även till dem som hanterar detta i a-kassorna.
              Det här går att göra utan att tumma på rättskänslan eller möjligheten
              att motarbeta fusk. Det går utmärkt att göra det.
            </seg>
            <seg n="0a809e4d">
              Därför yrkar jag än en gång bifall till oppositionens reservation.
            </seg>
          </u>
          <note type="speaker" n="553a1528">
            Anf. 43 ULF HOLM (mp):
          </note>
          <u who="ulf_holm_0cd69a" xml:id="i-b1143d77ef35cefd-0" n="9b67a9ec" next="i-4fd84a64a3a2bc7e-0">
            <seg n="4e80779a">
              Herr talman! Förslaget från regeringen handlar om ränta vid återkrav
              inom a-kassan. Många tycker säkert att det verkar rimligt att
              man ska betala tillbaka om man har fått ett felaktigt belopp utbetalat.
              Det är klart att man ska betala tillbaka. Jag tror att rätt många
              tycker att det kan verka rimligt.
            </seg>
            <seg n="f7b351b1">
              Frågan är dock lite mer komplicerad än så. Det handlar nämligen
              om vem man lägger ansvaret på. I detta fall är det den som erhåller
              a-kassa som ska kontrollera att det är exakt rätt belopp som betalats
              ut. Här brister förslaget. Blir man arbetslös ska man kanske ägna
              sig åt andra saker än att räkna ut om man har fått rätt ersättning.
              Det är viktigare att man söker jobb eller vidareutbildar sig i
              kvalificerad yrkesutbildning för att skapa möjlighet att få arbete.
            </seg>
            <seg n="9b60db50">
              Regelverket i a-kassan hur man får rätt till ersättning och så
              vidare är ingen enkel materia. Väldigt många litar på att tjänstemännen
              på a-kassorna kan frågorna och vet vad som gäller när man räknar
              ut ersättningen. De flesta litar på dem eftersom det är så himla
              komplicerat.
            </seg>
            <seg n="1b3b1cc1">
              Det är här regeringen gör dubbelfelet. Man lägger allt ansvar
              på den arbetslöse. Det tycker vi från Miljöpartiet är helt fel.
              Jag noterar också att många remissinstanser, till exempel Arbetsförmedlingen
              själv, TCO och Saco, påpekar att regelverket för a-kassan är alldeles
              för komplicerat för att man ska kunna begära att alla ska veta
              exakt vad som gäller.
            </seg>
            <seg n="60ec926d">
              Det har inte blivit mindre komplicerat sedan den borgerliga alliansen
              tog över 2006. Man har gjort väldigt många förändringar i regelverket.
            </seg>
            <seg n="cd69f595">
              Det skrivs inte ett ord om vilket ansvar myndigheten, eller a-kassan,
              har. Vad gör man som enskild bidragstagare om man lyckas få den
              här ersättningen från a-kassan det är inte något bidrag utan en
              omställningsförsäkring och a-kassan dröjer med utbetalningen?
              Om de inte lyckas fatta något beslut eftersom de har för mycket
              att göra, borde man då inte som enskild kunna rikta krav på a-kassan?
            </seg>
            <seg n="03c0f4db">
              Inte med ett ord tar regeringen upp det. Det handlar hela tiden
              om att det är den enskilde som har ansvaret. Jag tror att det
              hade varit bra om man i propositionen också hade tagit upp vilket
              ansvar staten och a-kassan har för att se till att de som begär
              a-kassa också får utbetalning inom rimlig tid. Det har tyvärr
              inte tagits med alls.
            </seg>
            <seg n="287f0410">
              Den sista stora invändningen är att man skärper förslaget om
              återbetalning. Det ska inte längre vara med anledning av, utan
              det ska vara särskilda skäl för att man ska kunna göra undantag
              när det gäller återbetalning.
            </seg>
            <seg n="fecc3a32">
              Jag tycker att det är synd att man gör den skärpningen och säger
              att det måste finnas särskilda skäl. Det betyder att man ställer
              ytterligare press på dem som har a-kasseersättning.
            </seg>
            <seg n="cee7fa01">
              Jag tror att förtroendet för hela a-kassesystemet i dag är mindre
              hos svenska medborgare. Där har de borgerliga partierna ett stort
              ansvar. Det är där den stora förflyttningen har skett. Mer än
              en halv miljon medborgare har lämnat a-kassan. Några av dem är
              personer i 5560-årsåldern som troligen inte behöver a-kassan mer.
              Men en väldigt stor del är yngre människor som aktivt väljer bort
              att vara med i a-kassan. Nu ser vi varselvågen och de kommer att
              vara utan något stöd i en svår situation.
            </seg>
            <seg n="3d6beeed">
              Därför tror jag att det är olyckligt att regeringen fattar beslut
              i en riktning som missgynnar den enskilde.
            </seg>
            <seg n="822f0003">
              Därför yrkar jag bifall till reservationen från Socialdemokraterna,
              Vänstern och Miljöpartiet.
            </seg>
          </u>
          <note n="01ea8d5b">
            Anf. 44 TOMAS TOBÉ (m):
          </note>
          <u who="ulf_holm_0cd69a" xml:id="i-4fd84a64a3a2bc7e-0" n="9b67a9ec" prev="i-b1143d77ef35cefd-0">
            <seg n="3eb2332c">
              Herr talman! Låt mig inledningsvis tillstå att oppositionen faktiskt
              verkar vara helt överens på just detta område inom arbetslöshetsförsäkringen.
              Man vill inte ge stöd till regeringens arbete för att bekämpa
              förmånsfusk.
            </seg>
            <seg n="df4f5a08">
              Åsikter i övrigt från oppositionen när det gäller arbetslöshetsförsäkringen
              är som bekant mer splittrade. Det kanske jag får möjlighet att
              utveckla med tanke på att dagens debattörer gärna går utanför
              vad som behandlas i detta betänkande. Det har jag absolut inga
              problem med. Jag tycker tvärtom att det är bra. Det är bra att
              se reformer i arbetslöshetsförsäkringen för vad de är och för
              att citera Patrik Björck från Socialdemokraterna som en del i
              ett sammanhang.
            </seg>
            <seg n="2dfc8866">
              Moderaterna och Allians för Sverige gick till val på att återupprätta
              arbetslinjen. Vi har gjort det mer lönsamt att arbeta, och arbetslösa
              har fått bättre hjälp att få jobb.
            </seg>
            <seg n="563d4194">
              De senaste åren har arbetsmarknaden utvecklats mycket positivt.
              Antalet personer med olika typer av ersättningar har under åren
              2007 och 2008 minskat med hela 180 000 personer. Dessutom har
              ökningen av antalet personer med sjuk- och aktivitetsersättning
              äntligen brutits.
            </seg>
            <seg n="7aee4586">
              Herr talman! Få personer är permanent helt utan arbetsförmåga,
              ändå har många system byggts upp på det sättet att den som en
              gång trätt ut från arbetsmarknaden har förpassats till ett utanförskap
              resten av livet. Därför har det varit viktigt för alliansen att
              sänka trösklarna tillbaka till arbetet. Vi menar att arbetslöshetsförsäkringen
              vid sidan av tryggheten alltid ska bidra till att människor åter
              börjar arbeta så fort möjlighet eller förmåga finns.
            </seg>
            <seg n="ec988e6e">
              Under nuvarande mandatperiod har arbetslöshetsförsäkringen reformerats
              till att återigen bli den omställningsförsäkring som den från
              första början var tänkt att vara.
            </seg>
            <seg n="7fc42bf2">
              IFAU menar att reformerna inom arbetslöshetsförsäkringen, tillsammans
              med jobbskatteavdraget, leder till någonstans mellan 50 000 och
              100 000 fler jobb. Liknande slutsatser har dragits av LO-ekonomerna,
              Konjunkturinstitutet och Finanspolitiska rådet.
            </seg>
            <seg n="fea1bf3f">
              Herr talman! När vi nu befinner oss i finansiell oro och en konjunkturnedgång
              är det viktigt att människor som riskerar att förlora sina jobb
              har en trygghet i arbetslöshetsförsäkringen. Men det handlar inte
              bara om arbetslöshetsförsäkringen, som är en av världens mest
              generösa, utan också om tilläggsförsäkringar, omställningsförsäkringar
              och huruvida det satsas på jobbskapande reformer eller inte. Politiskt
              handlar det om att göra en väl avvägd balans mellan arbetslinje
              och trygghet.
            </seg>
            <seg n="3fc18d4c">
              När det gäller arbetslöshetsförsäkringen råder det ingen tvekan
              om att alliansen noga har följt medlemsutvecklingen i de olika
              a-kassorna. Vid maktövertagandet stod över 700 000 personer utan
              arbetslöshetsförsäkring. Efter det har cirka en halv miljon tillkommit.
            </seg>
            <seg n="e3057ad9">
              Nu ser vi visserligen ett trendbrott, men det är bekymmersamt
              att så många står utanför.
            </seg>
            <seg n="33e5bdba">
              Eftersom samtliga oppositionsföreträdare har uttryckt en oro
              för detta kan jag meddela att vi avser att återkomma för att förstärka
              både ny- och återinträde i arbetslöshetsförsäkringen.
            </seg>
            <seg n="70963c92">
              I detta betänkande behandlas ränta vid återkrav inom arbetslöshetsförsäkringen.
              Det är ett led i regeringens arbete för att bekämpa skatte- och
              förmånsfusk. År 2007 betalades ca 20 miljarder ut i arbetslöshetsersättning.
              År 2008 verkar detta, som en följd av regeringens framgångsrika
              jobbpolitik, minska till ca 16 miljarder. Med tanke på hur stora
              summor det handlar om menar vi från alliansmajoriteten att det
              är oerhört viktigt att det hanteras korrekt och att det endast
              går till dem som ska ha ersättning.
            </seg>
            <seg n="d81b5c1d">
              Dessvärre blir utbetalningar ibland felaktiga. Det har visat
              sig att under 2005 var närmare 2,2 procent av de utbetalade arbetslöshetsersättningarna
              felaktiga. Det menar vi är för mycket.
            </seg>
            <seg n="220c7a82">
              Ibland är det fel i systemet, men i andra fall är det faktiskt
              människor som manipulerar systemet. Då är det viktigt att det
              får konsekvenser. Det är inte tillräckligt att en person som har
              fått en ersättning som han eller hon inte har rätt till endast
              behöver betala tillbaka den. En rimlig påföljd är att personen
              blir skyldig att även betala ränta på beloppet.
            </seg>
            <seg n="e0f292d4">
              Det kanske kan vara läge att påminna oppositionen om att det
              handlar om ränta när en person som har fått föreläggande om att
              betala tillbaka inte gör det. Det är då vi talar om att det är
              rimligt att betala ränta. Det är ingen löpande ränta vilket man
              ibland kan få en bild av att ni talar om. Det är en fullt rimlig
              påföljd för en person som inte betalar tillbaka en utbetalning
              som han har fått.
            </seg>
            <seg n="3be0f701">
              Det är oerhört viktigt för att människor ska känna tilltro inte
              bara till arbetslöshetsförsäkringen utan också till trygghetssystemen
              som helhet.
            </seg>
            <seg n="fdbbb669">
              Från oppositionen hörde jag bland annat att den enskilde inte
              skyddas på något sätt. Det är en direkt lögn. Redan i dag kan
              man rikta skadeståndsanspråk mot staten om det har förekommit
              fel eller försummelse i arbetslöshetskassans handläggning. Låt
              er inte luras att tro något annat.
            </seg>
            <seg n="2fae5256">
              Man framför nu kritik även för att vi borde ha inväntat den utredning
              som pågår om enhetliga regler om återkrav. Jag kan ha en viss
              förståelse för den argumentationen, men det kan vara viktigt att
              påminna oppositionen om att arbetslöshetsförsäkringen hela det
              arbetsmarknadspolitiska området är undantaget i direktiven till
              den utredningen.
            </seg>
            <seg n="c6471ded">
              Det kan vara dags att påminna om att den utredningen tillkom
              under den förra majoriteten. Det var ett arbete som började på
              Arbetsmarknadsdepartementet 2005. Men vi kommer givetvis att titta
              på vad denna utredning kommer att landa i. Men vi måste ändå utgå
              från att denna utredning inte kommer att landa i några förslag
              som gäller det arbetsmarknadspolitiska området. Därför måste vi
              gå vidare med dessa förändringar nu.
            </seg>
            <seg n="e5f2bbb3">
              I grunden handlar dessa förändringar om att de ska harmoniseras
              med de bestämmelser som redan finns i de olika arbetsmarknadspolitiska
              förordningarna.
            </seg>
            <seg n="c3bbb934">
              Vidare är a-kassorna inte myndigheter, vilket också syns i direktiven
              till utredningen som jag talade om tidigare.
            </seg>
            <seg n="b17ff84e">
              Herr talman! Utskottsmajoriteten anser i likhet med regeringen
              att reglerna om eftergift kan skärpas. Om en person tillskansar
              sig medel som denne inte är berättigad till bör det krävas särskilda
              regler vid eftergift. Det är rimligt att det förekommer särskilda
              skäl. Arbetslöshetskassan kommer givetvis även i fortsättningen
              att göra en helhetsbedömning. Är det på det sättet att personen
              inte kan betala tillbaka detta kommer det att ligga med i beslutet
              från kassan. Men i grunden menar vi att det är en viktig princip.
              Om man medvetet har gjort detta ska det betalas tillbaka.
            </seg>
            <seg n="732db893">
              Herr talman! Avslutningsvis är det beklagligt att oppositionen
              inte kan ge sitt bifall till detta betänkande. Alla som säger
              sig värna en stark omställningsförsäkring under den tid då man
              går från ett arbete till ett annat borde också välkomna en tydlig
              signal som innebär att man slår vakt om just detta att a-kasseersättning
              ska gå till dem som har rätt till det och inte till någon annan.
            </seg>
          </u>
          <note n="7d8b8793">
            Jag yrkar bifall till förslaget i betänkande AU5 i enlighet med
            utskottsmajoriteten.
          </note>
          <note n="ecfb3272">
            I detta anförande instämde Reza Khelili Dylami (m), Tina Acketoft
            (fp) och Désirée Pethrus Engström (kd).
          </note>
          <note type="speaker" n="f05e3eb7">
            Anf. 45 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-4cec5ac509e33e7b-1" n="1e62a20f">
            <seg n="3078e832">
              Herr talman! Det går bra för Sverige, säger Tomas Tobé. Det påståendet
              måste Tomas Tobé vara ganska ensam om. Det är inte riktigt dessa
              indikationer som jag får när jag möter varslade och arbetslösa
              runt om i Sveriges långa land.
            </seg>
            <seg n="92bfec8e">
              Tomas Tobé påstår att LO-ekonomerna har sagt att regeringens
              politik har gett X antal nya jobb. Det är en fullständig osanning.
              Då har han inte läst LO-ekonomernas rapport. LO-ekonomerna säger
              att om Konjunkturinstitutets beräkningar är korrekta att det har
              tillkommit 70 000 nya jobb har de i så fall kostat 700 000 kronor
              styck. Det är extremt dyra jobb. Det säger LO-ekonomerna ingenting
              annat.
            </seg>
            <seg n="4e08d114">
              Svenskt Näringsliv däremot säger att regeringens politik har
              lett till att man har missat 90 000 rekryteringar under högkonjunkturen.
              Det är katastrof.
            </seg>
            <seg n="ab1570a6">
              Tomas Tobé lovar att återkomma framöver med lite återställare
              för sin dåliga politik. Det var ju trevligt. Man ska sänka avgifterna
              lite grann, och man har insett att den politik som man har fört
              har varit felaktig.
            </seg>
            <seg n="c5e36227">
              Nu ska vi diskutera ett betänkande som handlar om att man ska
              slå fast en ny politik. Det hade varit bättre att inte genomföra
              den dåliga politiken i stället för att efteråt komma med återställare.
            </seg>
            <seg n="c8a9129e">
              Det som denna replik handlar om är att vi från oppositionens
              sida har kritiserat att reglerna om ränta är ensidigt utformade.
              Som jag förstod Tomas Tobé strök han ett streck över den invändningen
              och tyckte att den var helt obefogad eftersom det finns en möjlighet
              att bedriva skadeståndsprocesser. Tomas Tobés svar till arbetslösa
              som får felaktiga ersättningar, för låga ersättningar eller för
              sent utbetalda ersättningar är att de ska starta skadeståndsprocesser.
              Är det rätt uppfattat?
            </seg>
            <seg n="979631cc">
              Anf. 46 TOMAS TOBÉ (m) replik:
            </seg>
            <seg n="3b93e3ed">
              Herr talman! Jag ska börja med Patrik Björcks sista fråga. Om
              man går upp i talarstolen här i kammaren och talar om att de enskilda
              inte på något sätt skyddas, kan det vara rimligt att påpeka att
              detta inte är korrekt.
            </seg>
            <seg n="dd812f3b">
              Men en motfråga skulle kunna vara: Är detta någonting som Socialdemokraterna
              och kanske den samlade oppositionen föreslår inom alla trygghetssystem?
              Är detta någonting som ska vara kommunicerande kärl eller inte?
              Det skulle vara intressant att få ett svar på det.
            </seg>
            <seg n="6f2d0672">
              Men i grunden är frågan, när vi talar om betänkandet: Varför
              tycker Patrik Björck att en person som har manipulerat systemet,
              som har fått ut en ersättning som han eller hon inte har rätt
              till, och som får ett åläggande om att betala tillbaka detta och
              inte gör det i det läget, inte ska krävas på en ränta på beloppet?
              Varför är det inte rimligt? Är inte det att slå vakt om trygghetssystemen
              att de som har rätt till ersättning också ska få det? Det är oerhört
              viktigt att vi motarbetar fusk i systemet.
            </seg>
            <seg n="167c9dee">
              Sedan vet Patrik Björck mycket väl att det också kommer att göras
              helhetsbedömningar. Jag tycker att det är lite förmätet att beskriva
              detta som en jakt på arbetslösa. Detta handlar om att vi måste
              ha rimliga regler i systemen, och det är det som vi nu försöker
              att få på plats.
            </seg>
            <seg n="3c9bc27b">
              Jag tycker också att Patrik Björck och Socialdemokraterna är
              skyldiga svaret. Det var ni själva som inledde detta arbete 2005
              på Arbetsmarknadsdepartementet. Det är ni själva som har startat
              den utredning som ni nu hänvisar till att vi ska invänta. Varför
              har ni då inte tagit med just arbetslöshetsförsäkringen och arbetsmarknadsområdet
              i den utredningen?
            </seg>
          </u>
          <note type="speaker" n="9b5a9bfb">
            Anf. 47 PATRIK BJÖRCK (s) replik:
          </note>
          <u who="patrik_bjorck_d8ad48" xml:id="i-4cec5ac509e33e7b-2" n="1e62a20f">
            <seg n="456181f3">
              Herr talman! Tomas Tobé frågar om detta är något som man kan
              förvänta sig att oppositionen och Socialdemokraterna kommer att
              fullfölja när vi äntligen får ta över och justera alla de galenskaper
              som den nuvarande majoriteten har ställt till med.
            </seg>
            <seg n="fd10b2f8">
              Det är klart att i den lagstiftning som vi kommer att stå bakom
              när det gäller arbetslöshetsförsäkringen framöver kommer man inte
              att ställa ensidiga krav som innebär att man jagar den enskilde.
              Vi kommer inte att ha den typen av lösningar, utan vi kommer naturligtvis
              att ha sådana lösningar som innebär att systemet inte utgår från
              att alla är lata eller skulle vara ute efter att fuska.
            </seg>
            <seg n="ddbb4cd3">
              Samtidigt kommer vi naturligtvis att se till att de ersättningar
              som betalas ut är korrekta och rimliga och att folk får rätt.
              Om man får fel ersättning är det ingen, vare sig Tomas Tobé eller
              jag, som har hävdat att man inte ska betala tillbaka. Vad vi vänder
              oss mot i detta betänkande är att man skärper reglerna om eftergift
              och att man ensidigt utformar räntesystem som inte har funnits
              tidigare som ensidigt går mot den arbetslöse. En sådan politik
              som den nuvarande majoriteten står för kommer vi aldrig att stå
              för. Men självklart ska felaktiga utbetalningar återkrävas.
            </seg>
            <seg n="63fc6c21">
              Men det viktigaste i dag, som jag försökte säga i mitt anförande,
              gäller de stora återkraven från dem som tror att de får en ersättning
              som är 80 procent när de i själva verket får en ersättning som
              är 50 procent. Det är det som människor upplever som det stora
              sveket och som den stora orättvisan. Och det är detta som nu sakta
              men säkert troligen kommer att jaga Tomas Tobé ända fram till
              valdagen och kanske till och med kommer att innebära att Tomas
              Tobé och hans kamrater inom majoriteten kommer att föreslå fler
              återställare. Nu har ju Tomas Tobé redan lovat oss några återställare
              under året. Så vi får se vad som händer.
            </seg>
            <seg n="a512d4fd">
              Anf. 48 TOMAS TOBÉ (m) replik:
            </seg>
            <seg n="a2e08fda">
              Herr talman! Jag har inte lovat några återställare här i denna
              kammare. Men jag har sagt att vi tar allvarligt på att det är
              många som står utan en arbetslöshetsförsäkring och att vi därmed
              kommer att återkomma med reformer för att säkerställa att det
              blir fler som har en arbetslöshetsförsäkring.
            </seg>
            <seg n="85251733">
              Herr talman! Jag noterar att jag inte kommer att få några svar
              när det gäller att det var Socialdemokraterna själva som valde
              att starta detta arbete med återkrav och ränta i fråga om arbetslöshetsförsäkringen.
              Jag kommer inte heller att få några svar på varför man inte vill
              ha med detta i direktiven till den utredning som man nu hänvisar
              till att vi ska vänta på.
            </seg>
            <seg n="48fe6ee2">
              För oss är detta oerhört viktigt. När man medvetet har tillskansat
              sig en ersättning som man inte har rätt till och sedan inte heller
              betalar tillbaka den ska det också läggas på en ränta. Det tycker
              vi är rimligt, och det tycker vi är att slå vakt om arbetslöshetsförsäkringen.
              Och det är förvånande att Socialdemokraterna inte kan acceptera
              detta.
            </seg>
            <seg n="78c32943">
              När det gäller de olika beskeden och den eventuella förvirring
              som då kan finnas bland allmänheten kring nivåer i arbetslöshetsförsäkringen
              är det allra mest förvirrande i debatten i dag vad som gäller
              Socialdemokraternas besked om arbetslöshetsförsäkringen. Vi hör
              ibland att det ska vara 80 procent i ersättning och att det ska
              gälla för 80 procent av alla. En annan dag går man ut och klargör
              att det kanske inte riktigt går. I går var er partiledare Mona
              Sahlin ute och förklarade att det nog är lite svårt att veta när
              man kan få ihop detta. LO-ekonomerna hakade sedan på och sade
              att det kanske egentligen är 75 procent som man menar och så vidare.
              Lägger vi till de övriga inom oppositionen ska det bli oerhört
              intressant att se vad det gemensamma beskedet kommer att bli.
              Men det får Patrik Björck och jag säkert möjlighet att debattera
              längre fram.
            </seg>
          </u>
          <note type="speaker" n="6a4e1ba9">
            Anf. 49 TORBJÖRN BJÖRLUND (v) replik:
          </note>
          <u who="torbjorn_bjorlund_9bd25c" xml:id="i-37e86799a68dc388-4" n="37730523">
            <seg n="a8cb5c4e">
              Herr talman! Det är intressant att höra Tomas Tobé prata om hur
              man ser till att fler får jobb. Vi har varit inne i en högkonjunktur.
              Det har skapats mycket jobb. Man slår sig för bröstet och säger
              att försämringen av ersättningarna i försäkringssystemet skapar
              fler jobb, att människor kommer in från utanförskap och så vidare.
              På vilket sätt finns kopplingen att nivån på ersättningen har
              skapat fler jobb?
            </seg>
            <seg n="66809798">
              Det ska bli intressant att se hur den kopplingen ser ut nu när
              vi kommer in i en lågkonjunktur, när jobben försvinner och folk
              ska leva på den här ersättningen, som är för låg för att de egentligen
              ska kunna göra det. Hur ska man hitta de jobben då genom att man
              har låg ersättning?
            </seg>
            <seg n="0f896ac7">
              Detta är anmärkningsvärt och visar den människosyn ni har i den
              borgerliga alliansen och regeringen. Människor som inte har arbete
              ska jagas in till något slags arbete, och när det inte finns arbete
              får man nöja sig med att leva med 50 procent av sin vanliga lön
              i ersättning.
            </seg>
            <seg n="c18650ad">
              Det här är någonting som jag tycker är skrämmande. Ni kommer
              inte att få något lätt 2009 när jobben försvinner.
            </seg>
            <seg n="44c9c3b8">
              Tomas Tobé var också inne på tilläggsförsäkringar. Är det så
              att man har tanken att man ska försämra arbetslöshetsförsäkringen
              på ett sådant sätt att människor tvingas ta egna försäkringar?
              Vilka är det som har råd att göra det i så fall? De som har gått
              ur a-kassan har gjort det därför att de inte har råd. De anser
              sig inte ha råd med det här. Vem ska då kunna ta en tilläggsförsäkring?
              Det är ett märkligt resonemang.
            </seg>
            <seg n="246a30d5">
              I stället borde vi bygga på de system vi har, som under många
              år har visat sig vara ett bra sätt att se till att människor får
              rörlighet på arbetsmarknaden, att man vågar göra ett avhopp från
              ett jobb för att kunna ha ersättning under en kort tid. Man har
              betalat in pengar för att få tillbaka ersättning. Det systemet
              tycker jag att vi definitivt ska behålla.
            </seg>
            <seg n="92c22ff8">
              Dessutom är det så att ännu högre krav genom ränta på återbetalning
              inte heller skapar några fler jobb.
            </seg>
            <seg n="30812a6e">
              Anf. 50 TOMAS TOBÉ (m) replik:
            </seg>
            <seg n="8b8a16ea">
              Fru talman! Torbjörn Björlund har helt rätt i att arbetslöshetsförsäkringen
              är viktig för både flexibiliteten och tryggheten på arbetsmarknaden.
              Arbetslöshetsförsäkringen i Sverige är en av världens mest generösa,
              och det kommer den att fortsätta att vara. Det är viktigt.
            </seg>
            <seg n="915b2fa7">
              Reformer för fler jobb är jag helt övertygad om är oerhört viktiga,
              framför allt i de tider vi går in i nu. Jobbskatteavdraget, de
              sänkta arbetsgivaravgifterna för företagarna, reformerna i arbetslöshetsförsäkringen
              allt detta menar vi påverkar. Det kan man också läsa sig till
              själv. Jag kan återigen hänvisa till LO-ekonomerna, som verkar
              uppröra delar av oppositionen. De menar att det är ungefär 70
              000 fler personer i arbete tack vare dessa reformer. Det tycker
              jag säger en hel del.
            </seg>
            <seg n="93cd0b04">
              Jag delar inte riktigt uppfattningen att vi i alliansen skulle
              ha en särskild människosyn när det gäller arbetslösa. Den syn
              vi har är att arbetslösa tidigare har förpassats till ett livslångt
              utanförskap. Systemen och politiken har inte tillräckligt kraftfullt
              hjälpt till att komma till ett nytt arbete. Det är det alla våra
              reformer har syftat till. Än så länge har de varit framgångsrika.
              180 000 personer har gått från utanförskap till arbete. Det är
              kvittot på alliansens politik. När vi tog över fanns ungefär en
              och en halv miljon människor i arbetande ålder som inte arbetade.
              Det tål att påminnas om.
            </seg>
            <seg n="19ead6d3">
              Vad gäller betänkandet: Varför anser inte Vänsterpartiet att
              det är rimligt att en person som medvetet har fått en ersättning
              som han eller hon inte har rätt till och som inte betalar tillbaka
              den ska betala ränta på detta?
            </seg>
          </u>
          <note type="speaker" n="6b4675dc">
            Anf. 51 TORBJÖRN BJÖRLUND (v) replik:
          </note>
          <u who="torbjorn_bjorlund_9bd25c" xml:id="i-f2ad6779a8b4f0c7-0" n="37730523" next="i-d601e89b055d9023-0">
            <seg n="4262257f">
              Fru talman! Det Tomas Tobé egentligen säger är att utanförskap
              skapas genom höga ersättningsnivåer och genom att man inte tar
              jobb jobb som inte finns. Det här är det tankefel som hela tiden
              har funnits hos den borgerliga regeringen och alliansen. När vi
              nu får lågkonjunktur kommer det att visa sig att det inte har
              någon betydelse. Folk kommer ändå inte att få jobb bara för att
              de får lägre ersättning. Det handlar inte om det. Det handlar
              om försäkringssystem som ska se till att människor har sin försörjning,
              att de har den trygghet som de har rätt att kräva.
            </seg>
            <seg n="e75948cd">
              Detta tycker jag är anmärkningsvärt. Det som kommer när lågkonjunkturen
              slår till, vilket den gör nu, kommer att vara avslöjande.
            </seg>
            <seg n="b8573e94">
              Förut sade Tomas Tobé att det ska vara en balans mellan arbetslinje
              och trygghet. Problemet nu när lågkonjunkturen slår till och jobben
              försvinner är att det inte kommer att finnas någotdera, vare sig
              arbetslinje eller trygghet. Vi kommer så småningom att få hög
              arbetslöshet, där ingen har trygghet, därför att det är för låga
              ersättningar.
            </seg>
            <seg n="ac973157">
              Dessutom är det svårt att komma in i det här när man dessutom
              ska betala tillbaka om det blir fel, när pressen på handläggare
              i a-kassorna och så vidare blir högre. Felen kommer att bli fler.
              Den enskilde arbetslöse ska betala för det.
            </seg>
            <seg n="921157d5">
              Det är det jag menar med människosyn, Tomas Tobé. Det är det
              som är det felaktiga i ert sätt att tänka. Det här kommer att
              slå tillbaka mot den borgerliga regeringen. Jag är fullständigt
              övertygad om det. Det kommer att visa hur ni klarar av att hantera
              situationen.
            </seg>
            <seg n="95c07576">
              Självklart ska vi bekämpa fusk. Men det kan man göra utan att
              hålla på och klämma åt de arbetslösa på det här sättet. Att betala
              ränta när man själv kanske inte ens är orsak till att man får
              för mycket pengar finns det ingen anledning till. Det finns ingen
              anledning att på något sätt sätta de arbetslösa i en ännu sämre
              situation. Ni klämmer bara åt dem ännu mer. Det visar den människosyn
              som ni har i den borgerliga alliansen. Det är vår kärnpunkt. Ni
              jagar arbetslösa och sjuka och tror att det ska skapa något slags
              bättre samhälle. Det kommer det aldrig att göra.
            </seg>
          </u>
          <note n="f2ab2c6c">
            Anf. 52 TOMAS TOBÉ (m) replik:
          </note>
          <u who="torbjorn_bjorlund_9bd25c" xml:id="i-d601e89b055d9023-0" n="37730523" prev="i-f2ad6779a8b4f0c7-0">
            <seg n="5401ea11">
              Fru talman! Det vi vill göra är att genomföra ett skifte i svensk
              politik. Det ska inte längre vara som så att arbetslösa och sjukskrivna
              eller personer som går på sjuk- och aktivitetsersättning är förpassade
              till ett livslångt utanförskap, att det inte finns några verktyg
              eller någon hjälp för att komma tillbaka till arbete igen för
              dem som har förmågan och som vill komma tillbaka. Det är den politikomställning
              som nu sker.
            </seg>
            <seg n="65ee7054">
              Återigen: Detta betänkande handlar om dem som har manipulerat
              systemet och som inte väljer att betala tillbaka den ersättning
              de har fått ut. Det är rimligt att i det läget komma in med ränta.
              Det tyckte uppenbarligen Socialdemokraterna tidigare. Jag vet
              inte var Vänsterpartiet fanns i det arbetet 2005, men vad jag
              vet samarbetade ni även på den tiden.
            </seg>
            <seg n="efc30d2f">
              Det är helt rätt att det nu krävs kraftiga reformer för att skapa
              nya arbeten. Vi tror inte att en politik som bara handlar om att
              höja ersättningar och tak i arbetslöshetsförsäkringen är det som
              kommer att skapa nya jobb. Vi tror inte att en skattechock för
              företag och vanliga hushåll är vägen för att Sverige ska få fler
              jobb och för att de som i dag kan drabbas av arbetslöshet ska
              få ett nytt arbete att gå vidare till. Det är en motsatt politik.
              Om detta kommer vi att debattera i samband med många andra betänkanden.
            </seg>
          </u>
          <note type="speaker" n="4804a945">
            Anf. 53 ULF HOLM (mp) replik:
          </note>
          <u who="ulf_holm_0cd69a" xml:id="i-b1143d77ef35cefd-1" n="9b67a9ec" next="i-4fd84a64a3a2bc7e-1">
            <seg n="1dc23720">
              Fru talman! Tomas Tobé! Jag ska börja med att kommentera den
              allmänna debatten, som verkar vara väldigt viktig i den här frågan.
              Problemet är att det inte skapas några nya jobb. Det är lätt att
              säga att det med den politik ni har inte är några problem, för
              de varslade får nya jobb. Det får 80 procent, enligt siffror från
              förra året. Men skillnaden är att det förra året skapades arbetstillfällen.
              Det är det som är problemet nu. Det skapas inga nya arbetstillfällen.
              Småföretagen vågar inte anställa. Det är därför vi ställer så
              stora krav på att regeringen ska komma med något förslag på hur
              man ska få småföretagen att börja anställa och så vidare. Det
              är grundproblemet med det resonemang som Tomas Tobé för.
            </seg>
            <seg n="f3c74f28">
              När det gäller frågan om ränta vid återkrav är det självklart
              så att man ska betala tillbaka om man har fått fel ersättning.
              Men hur stort är egentligen problemet? Det kan vara bra för de
              åhörare som finns här att veta att regeringen själv har tillsatt
              en utredning som IFA, Inspektionen för arbetslöshetsförsäkring,
              har utfört. De menar att de felaktigt utbetalda ersättningarna
              ligger på mellan 0,42 och 0,84 procent av utbetald ersättning,
              16 miljarder.
            </seg>
            <seg n="37a58d16">
              Jag tror att många svenskar tycker att det är bra att man ska
              betala tillbaka det som är felaktigt utbetalt. Problemet är att
              Tomas Tobé talar om personer som medvetet fått felaktig ersättning.
              Men om man som enskild ersättningstagare omedvetet har fått felaktig
              ersättning, varför ska man betala ränta då? Det är det som är
              problematiken. Du lägger hela ansvaret på den enskilde. Det är
              det som vi tycker är så felaktigt.
            </seg>
          </u>
          <note n="ae6ca463">
            Anf. 54 TOMAS TOBÉ (m) replik:
          </note>
          <u who="ulf_holm_0cd69a" xml:id="i-4fd84a64a3a2bc7e-1" n="9b67a9ec" prev="i-b1143d77ef35cefd-1">
            <seg n="1fc22c6a">
              Fru talman! Ulf Holm lyfter upp att det är viktigt att det skapas
              nya jobb i en tid där många riskerar att förlora sitt arbete.
              Det är helt rätt. Men frågan är vad som är receptet för detta.
            </seg>
            <seg n="2a7ecd3e">
              Är receptet i arbetslöshetsförsäkringarna att säga: Du har manipulerat
              dig till en ersättning, om du betalar tillbaka så behöver du inte
              betala någon ränta? Det är bara satsningar på arbetslöshetsförsäkringen.
              Om det är svaret på hur det ska skapas nya jobb i Sverige tror
              jag inte att det kommer att vara särskilt framgångsrikt.
            </seg>
            <seg n="34373591">
              Det är oerhört viktigt att fortsätta med en politik där det blir
              mindre skattebördor på företagen och billigare att anställa. Vi
              måste säkerställa att hushållen får ekonomin att gå ihop via jobbskatteavdrag
              och så vidare. Det tror jag är vägen för att återigen skapa tillväxt
              och nya jobb i Sverige.
            </seg>
            <seg n="e11326b0">
              Ulf Holm påpekar att detta inte är ett jättestort problem. Det
              är klart att det inte handlar om att hälften av ersättningarna
              är på det sättet. Men det förekommer. Då bör man bestämma sig
              för vad som är en rimlig påföljd när det ändå förekommer.
            </seg>
            <seg n="39adb83e">
              Vi har då landat i att det ska vara en ränta när man har fått
              felaktiga utbetalningar. Det kommer även fortsatt att vara på
              det sättet att man kommer att göra en helhetsbedömning på kassorna.
            </seg>
            <seg n="e6d77758">
              Det är intressant att Ulf Holm nämner just siffran 16 miljarder
              för det som kommer att betalas ut 2008. Det är 4 miljarder lägre
              än vad som betalades ut 2007. Det är ett direkt resultat av en
              lyckad jobbpolitik från regeringen.
            </seg>
          </u>
          <note type="speaker" n="d92355a5">
            Anf. 55 ULF HOLM (mp) replik:
          </note>
          <u who="ulf_holm_0cd69a" xml:id="i-feccd04aea1f989f-5" n="9b67a9ec">
            <seg n="0e0e683d">
              Fru talman! Du talar om en lyckad jobbpolitik. Att det blir mindre
              ersättningar beror enbart på att ni har sänkt ersättningsnivåerna
              så kraftigt och att det är svårare att få a-kassa i dag. Det är
              bara 2025 procent som kommer att få de 80 procenten i ersättning.
              Det är helt orimligt som vi ser det.
            </seg>
            <seg n="4aca752d">
              Du tycker att det är rimligt, Tomas Tobé, att om man har manipulerat
              a-kassan, som du säger, ska man också betala ränta på det beloppet.
              Varför är det då inte lika rimligt att när a-kassan gör fel ska
              den betala ränta till mig som ersättningstagare? Varför är det
              då orimligt?
            </seg>
            <seg n="567eceaf">
              Det som är så inkonsekvent är att ni hela tiden lägger hela ansvaret
              på individen att räkna ut och se till att den ersättning man får
              från a-kassan är korrekt. Men ni lägger inget ansvar på myndigheten,
              att den ersättning den betalar ut är korrekt.
            </seg>
            <seg n="3f7045d1">
              Det talas om skadeståndsprocess. Jag skulle vilja se att en arbetslös
              sätter i gång en sådan process. Man vet att man förmodligen kommer
              att få avslag i alla fall. Det är den allmänna bilden av att ta
              en fajt med myndigheter.
            </seg>
            <seg n="4cd83a01">
              Det är en ganska dålig ursäkt att man i dag har möjligheten att
              vända sig till Justitiekanslern i en skadeståndsprocess. Det är
              ganska illa. Det skapar inget förtroende.
            </seg>
            <seg n="21b18096">
              Om den borgerliga regeringen vill komma till rätta med fusk och
              skattebedrägerier ber jag Tomas Tobé att sätta i gång en utredning
              och kolla på det skattefusk som finns bland företagare.
            </seg>
            <seg n="ae41676b">
              Vi fick tidigare i vår, eller om det var förra hösten, en rapport
              om att skattesvinnet är nära 130 miljarder. Där kan vi tala om
              att vi behöver åtgärder för att se till att regelverket är enkelt
              så att inte företag eller enskilda kan skatteplanera och komma
              undan sitt ansvar.
            </seg>
            <seg n="3de74dcc">
              Där finns åtgärder att vidta om man vill komma till rätta med
              de stora problemen. Jag anser att det ni försöker lägga på den
              enskilde är helt felaktigt i detta läge.
            </seg>
            <seg n="5172521f">
              Anf. 56 TOMAS TOBÉ (m) replik:
            </seg>
            <seg n="1e9ebbae">
              Fru talman! Vi kan först ta skillnaden mellan 20 miljarder och
              16 miljarder. Även om Ulf Holm inte gillade de förändringar vi
              genomförde var de flesta redan genomförda år 2007. Det är i huvudsak
              ett resultat som beror på att det är väldigt många som har gått
              ifrån utanförskap och arbetslöshet direkt in i arbete.
            </seg>
            <seg n="fa989d9c">
              Det tycker vi är oerhört positivt. Det är 180 000 personer som
              har gjort detta. Det är oerhört viktigt nu när vi kommer in i
              svårare tider. Vi har ändå gjort allt vi kan för att förstärka
              högkonjunkturen i det läge vi nu kommer att stå.
            </seg>
            <seg n="8b9931a9">
              Om vi nu tittar på detta betänkande är det beklagligt att varken
              Socialdemokraterna, Miljöpartiet eller Vänsterpartiet, som säger
              sig värna arbetslöshetsförsäkringen, vill vara med i arbetet att
              bekämpa fusk. Även om det inte handlar om ett stort fusk vill
              man inte vara med i detta.
            </seg>
            <seg n="77be7809">
              För oss är detta ett led i ett större arbete med att bekämpa
              både skattefusk och förmånsfusk. Det tycker vi är viktigt att
              göra. Det är att slå vakt om de trygghetssystem vi har i Sverige.
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="c21dee14">
            11 § Utökat elektroniskt informationsutbyte
          </note>
          <note n="709fba24">
            Föredrogs
          </note>
          <note n="68f33d68">
            Tredje vice talmannen konstaterade att ingen talare var anmäld.
          </note>
          <note n="d9761f7b">
            12 § Ersättningssystemet för mervärdesskatt för kommuner och
            landsting
          </note>
          <note n="709fba24">
            Föredrogs
          </note>
          <note n="68f33d68">
            Tredje vice talmannen konstaterade att ingen talare var anmäld.
          </note>
          <note n="4d263896">
            13 § Ändrade bestämmelser om anslagsavräkning
          </note>
          <note n="709fba24">
            Föredrogs
          </note>
          <note n="68f33d68">
            Tredje vice talmannen konstaterade att ingen talare var anmäld.
          </note>
          <note n="557b8e25">
            14 § Rambeslut om utevarodomar
          </note>
          <note n="709fba24">
            Föredrogs
          </note>
          <note type="speaker" n="68c45a62">
            Anf. 57 JOHAN LINANDER (c):
          </note>
          <u who="johan_linander_51610c" xml:id="i-ea726997a3b806ec-0" n="ec33c811">
            <seg n="6f54762b">
              Fru talman! Jag hade inte tänkt att anmäla mig till debatten.
              Jag behöver nog inte några fyra minuter i talartid. Det är heller
              ingen annan som har anmält sig. Det kanske beror på att vi är
              överens i frågan.
            </seg>
            <seg n="f8df5dc6">
              Det är en EU-fråga. Det handlar om ett rambeslut om utevarodomar
              där alla partier är överens. Då blir det oftast inte någon debatt,
              eftersom vi just är överens. Då kommer inte heller allt bra som
              EU gör fram.
            </seg>
            <seg n="2c60de81">
              Inom EU har vi ett omfattande rättsligt samarbete, och det är
              bra. Det gör till exempel att Sverige kan kräva ut böter av personer
              som inte bor i Sverige men har begått något slags brott här. Vi
              kan se till att svenska medborgare som döms i andra länder kan
              avtjäna sitt straff i Sverige.
            </seg>
            <seg n="67bc9510">
              I det här fallet handlar det om så kallade utevarodomar. Utevarodomar
              är när någon dömts utan att vara på plats vid rättegången. Det
              kan ske vid särskilda tillfällen. Det kan även ske i Sverige.
              Vi har regler om det i rättegångsbalken.
            </seg>
            <seg n="ff9adc3a">
              Inom EU:s olika rambeslut har det funnits olika regler för när
              utevarodomar ska godkännas av andra EU-länder än just det dömande
              landet. Det är aldrig bra med en röra i den rättsliga regleringen.
            </seg>
            <seg n="0de22b90">
              Det här aktuella rambeslutet ser till att göra regleringen samordnad.
              Det förenklar för EU:s rättsliga samarbete. Men det är också bra
              för medborgarnas rättssäkerhet eftersom det blir enklare att veta
              vad som egentligen gäller.
            </seg>
            <seg n="7ad37caa">
              Med detta korta anförande vill jag yrka bifall till utskottets
              förslag i betänkandet.
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="3823a8f3">
            15 § Rambeslut om erkännande och övervakning av vissa icke frihetsberövande
            påföljder
          </note>
          <note n="709fba24">
            Föredrogs
          </note>
          <note type="speaker" n="e76fd681">
            Anf. 58 JOHAN LINANDER (c):
          </note>
          <u who="johan_linander_51610c" xml:id="i-ea726997a3b806ec-1" n="ec33c811">
            <seg n="7bde29fa">
              Fru talman! Även i det här ärendet är det ingen debatt. Ingen
              hade anmält sig till debatten, eftersom alla är överens. Jag tycker
              att det är synd att det bra som görs aldrig nämns därför att vi
              är överens. Det är därför som jag har efteranmält mig till debatterna.
            </seg>
            <seg n="29bcd69b">
              Rambeslutet om erkännande och övervakning av vissa icke frihetsberövande
              påföljder är bra och viktigt för att personer som döms i ett annat
              land än sitt hemland ska kunna avtjäna straffet i sitt eget land.
              Det är viktigt inte minst för att människor ska kunna återanpassas
              till ett lagligt liv när straffet är avtjänat.
            </seg>
            <seg n="98816cef">
              I det här fallet handlar inte rambeslutet om fängelsestraff utan
              om andra strafformer. Det gäller till exempel skyddstillsyn om
              man får villkorlig dom, och det kan handla om samhällstjänst och
              annat.
            </seg>
            <seg n="3b87daf0">
              Det gör att en person som i annat fall förmodligen skulle ha
              dömts till ett kortare fängelsestraff, eftersom man inte kunnat
              avtjäna en villkorlig dom i det landet, nu i stället kan dömas
              till villkorlig dom, förflyttas till det egna hemlandet och där
              avtjäna den andra formen av straff.
            </seg>
            <seg n="f386e88b">
              Centerpartiet och övriga riksdagspartier är överens om att det
              är bra att EU har lagt fram de här förslagen till gemensamma regler.
              Med det yrkar jag bifall till utskottets förslag i betänkandet.
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="b07b1f48">
            16 § Rambeslut om utbyte av uppgifter ur kriminalregister
          </note>
          <note n="709fba24">
            Föredrogs
          </note>
          <note type="speaker" n="8decc36a">
            Anf. 59 JOHAN LINANDER (c):
          </note>
          <u who="johan_linander_51610c" xml:id="i-ea726997a3b806ec-2" n="ec33c811">
            <seg n="58c84f15">
              Fru talman! Det är inte ofta man får stå i riksdagens talarstol
              och ingen säger emot en.
            </seg>
            <seg n="d5e63039">
              Detta är alltså dagens tredje rambeslut, och även i det här fallet
              är samtliga partier överens om förslagets förträfflighet.
            </seg>
            <seg n="20f2341b">
              Detta rambeslut handlar om utbyte av uppgifter ur kriminalregister,
              och det syftar till att till exempel vi i Sverige ska få veta
              om en svensk medborgare har dömts i ett annat land. I dag finns
              det inga sådana regler som gör att vi lätt kan få veta att en
              person har blivit dömd i ett annat EU-land.
            </seg>
            <seg n="669cc953">
              Det är viktigt framför allt i de fall personen i fråga återfaller
              i brott. Då ska det bedömas på samma sätt om det är ett återfall
              från ett brott som begåtts i ett annat land som om det är ett
              återfall från ett brott som begåtts tidigare i Sverige. Det är
              viktigt för straffmätningen. Begår någon ett liknande brott igen
              blir det ju en högre påföljd än det hade blivit annars. Det kan
              också vara viktigt för vilka insatser som ska ske inom Kriminalvården.
            </seg>
            <seg n="9a00c49f">
              Det här förslaget innehåller också regler för hur uppgifter ur
              kriminalregister ska kunna lämnas ut till andra EU-länder. Det
              ska ske på ett både effektivt och rättssäkert sätt.
            </seg>
            <seg n="dc2e482c">
              Med detta, fru talman, vill jag yrka bifall till förslaget även
              i detta betänkande.
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="59a09475">
            17 § Lag om företagshypotek
          </note>
          <note n="709fba24">
            Föredrogs
          </note>
          <note type="speaker" n="2c5a225b">
            Anf. 60 JOHAN LÖFSTRAND (s):
          </note>
          <u who="johan_lofstrand_8afe9f" xml:id="i-6625533035a69f87-0" n="34307960" next="i-dc3c349fceb74e88-0">
            <seg n="6f729131">
              Fru talman! Det här är en fråga som vi har debatterat i kammaren
              ett antal gånger under de senaste åren, och jag tänkte faktiskt
              inleda med en kort resumé av hur frågan har behandlats i kammaren,
              framför allt hur frågan har beretts tidigare.
            </seg>
            <seg n="ea5d7227">
              Frågan har diskuterats till och från under 90-talet. Den socialdemokratiska
              regeringen tillsatte i december 1995 en parlamentarisk kommitté
              Förmånsrättskommittén. Huvudsyftet med kommitténs arbete var att
              ta ställning till om statens förmånsrätt för skatter och avgifter
              borde slopas, om företagshypoteket borde ges en annan ställning
              och om arbetstagarens löneskydd vid arbetsgivarens konkurs skulle
              förbättras.
            </seg>
          </u>
          <note n="4cb3f7b5">
            Förmånsrättskommittén redovisade sina förslag i januari 1999.
            Jag vill bara notera för kammaren att i det betänkande kommittén
            lämnade var alla ledamöter eniga. Det var en enig kommitté som
            lade fram förslaget.
          </note>
          <u who="johan_lofstrand_8afe9f" xml:id="i-dc3c349fceb74e88-0" n="34307960" prev="i-6625533035a69f87-0">
            <seg n="db018445">
              Frågorna började behandlas i riksdagen våren 2002. Då behandlade
              lagutskottet ett antal motioner med yrkanden om bland annat att
              samtliga delar eller delar av Förmånsrättskommitténs förslag borde
              genomföras. I betänkande 2001/02:LU26 ställde sig ett enigt utskott
              bakom motionskraven om att regeringen skulle åtgärda dessa problem.
            </seg>
            <seg n="19af4653">
              Jag har med mig detta betänkande här, och jag vill gärna be de
              ledamöter som är i kammaren att ta del av det som står i betänkandet.
              Där finns nämligen många goda argument för varför man skulle införa
              Förmånsrättskommitténs förslag.
            </seg>
            <seg n="4d493b48">
              Det som också ska noteras är att det i detta betänkande finns
              redovisat vilka motionärer som lade fram förslagen. Det var till
              största delen borgerliga riksdagsledamöter som med tydlighet sade
              att den socialdemokratiska regeringen omgående måste återkomma
              till riksdagen med förslag för att på så sätt genomföra de viktiga
              reformerna som fanns med i Förmånsrättskommitténs förslag.
            </seg>
            <seg n="4da1e54a">
              När riksdagen under hösten 2003 tog emot proposition 2002/03:49,
              Nya förmånsrättsregler , trodde regeringen att det skulle finnas
              en stor uppslutning kring de förslag som fanns där, eftersom den
              parlamentariska kommittén hade jobbat väldigt intensivt, det fanns
              en stor enighet och oppositionen under ett antal år hade drivit
              dessa frågor hårt.
            </seg>
            <seg n="e1683344">
              Men till regeringens och de socialdemokratiska ledamöterna i
              lagutskottets stora förvåning var det helt plötsligt ett helt
              annat ljud i skällan. Det visade sig att både moderater, centerpartister
              och folkpartister helt och hållet hade ändrat åsikt i frågan och
              menade att förmånstäckningen inte alls skulle minskas. Den skulle
              i stället behållas på samma nivå.
            </seg>
            <seg n="f4e50a52">
              Detta måste jag säga gör mig oerhört orolig och lite fundersam.
              Hur kan det här ha gått till? Har tre av riksdagens partier under
              mindre än ett års tid ändrat uppfattning och framför allt struntat
              i vad de ledamöter som satt i kommittén har skrivit fast sig vid
              tidigare?
            </seg>
            <seg n="b514fa4d">
              Det visade sig mycket riktigt att det fanns ett par ganska starka
              intresseorganisationer, med Svensk Bankförening i spetsen, som
              hade jobbat väldigt intensivt för detta. Det gör mig ännu mer
              bekymrad. Ska en lobbyorganisation med väldigt tydliga särintressen
              kunna påverka tre av riksdagens partier att under ett års tid
              ändra ståndpunkt helt och hållet?
            </seg>
            <seg n="c9bfe85b">
              Så är frågan, och så blev också resultatet.
            </seg>
            <seg n="4b25d9bc">
              Förslaget genomdrevs dock, och reformerna genomfördes. Sedan
              har frågan under ett antal år diskuterats här i riksdagen. Det
              har gått fram och tillbaka, och riksdagen tillkännagav för regeringen
              att återkomma med detta.
            </seg>
            <seg n="ae41d8ca">
              Den återställare som riksdagen ska diskutera i dag bygger i stor
              utsträckning på den Bankerydsöverenskommelse som de borgerliga
              partierna tog i hand på innan valet, och det ska man vara medveten
              om. Det innebär att de borgerliga partierna i dag är tvingade
              att genomföra den här reformen, även om jag vet att det finns
              ganska många företrädare som är väldigt tveksamma till om en återställare
              över huvud taget kommer att ha någon effekt.
            </seg>
            <seg n="7be02a4c">
              Man ska alltså vara medveten om att den här frågan har varierat
              väldigt mycket under de senaste åren och framför allt: Det handlar
              om att visa enighet, inte om att skapa reellt bättre förutsättningar
              för företag.
            </seg>
            <seg n="812acf9d">
              Syftet var i huvudsak att underlätta för företag att genomföra
              företagsrekonstruktion i stället för att gå i konkurs. Vidare
              skulle man bidra till att kreditgivning och kreditprövning ytterligare
              skulle inriktas på projektets utsikter till lönsamhet, inte på
              vilket realkapital som fanns i bolaget vid den givna tidpunkten.
            </seg>
            <seg n="232c15c9">
              Förslaget skulle också ge de oprioriterade borgenärerna som oftast
              är underleverantörer och småföretag en bättre utdelning samt att
              man skulle stärka löneskyddet för de anställda vid konkurs.
            </seg>
            <seg n="9f603963">
              Vad kan vi då se för effekter av 2003 års reform? Verksamheten
              har ändå varit i kraft några år. Man kan säga att reformen i allt
              väsentligt har varit positiv. Företagens överlevnadsgrad har ökat.
              Antalet konkurser och arbetslöshet orsakad av konkurser har minskat.
              Det finns i dag inga säkra indikationer på att kreditsituationen
              för små och medelstora företag har försämrats på grund av reformen.
            </seg>
            <seg n="ec49bc1c">
              Det som oftast lyfts upp i debatten är att det finns regionala
              skillnader och kreditsituationen är svår i vissa delar av landet.
              Jag håller helt med om att vi har problem med kreditgivningen
              i vissa delar av landet, men jag tror inte någon kan fastslå att
              det går att härleda till just denna reform.
            </seg>
            <seg n="53e349d3">
              Jag tror däremot att reformen har använts av banker som ett argument
              för att neka krediter när det i själva verket kanske är företagens
              situation, affärsidé eller utvecklingsplan som är det verkliga
              skälet till att bankerna skulle vilja avslå en kredit. Men det
              har varit mycket lättare att använda sig av ett förslag till en
              lag.
            </seg>
            <seg n="0281821f">
              Jag tror alltså att reformen i vissa avseenden kan ha haft betydelse,
              men jag tror snarare att den har använts som ett argument än att
              reformen i sig har påverkat speciellt mycket.
            </seg>
            <seg n="b285cc91">
              Däremot är småföretagens finansiering ett problem i landet. Det
              är ett reellt problem som vi måste ta särskild hänsyn till.
            </seg>
            <seg n="8d792d1c">
              Det här borde vara någonting som riksdagen visade ett stort intresse
              för. Hur ska vi skapa en god finansieringsmöjlighet för små och
              medelstora företag? Jag tror att de flesta faktiskt håller med
              om att en 50-procentig förmånsrätt vid företagsinteckning är ganska
              bra vid konkurser. Däremot tror jag att det finns många företrädare
              som anser att det är oerhört problematiskt att man i dagsläget
              inte kan få en tillräckligt god finansiering för att kunna driva
              företag. Men jag tycker inte att man ska blanda ihop de två delarna.
            </seg>
            <seg n="20ae91e6">
              Den ena handlar om en lagstiftning för att underlätta vid rekonstruktioner
              och om att se över en del andra saker. Den andra handlar om hur
              vi ska skapa en god finansiering i hela landet. Jag tycker inte
              att de två delarna hör ihop.
            </seg>
            <seg n="376717bb">
              Vi har ett problem i Sverige i dag. I Sverige är det oftast grundarna
              och kanske de närmast sörjande som kan stå för aktiekapital. Förutom
              det kan man lånefinansiera och i vissa fall få riskkapital som
              oftast är väldigt dyrköpt för företaget. Det är ett system som
              inte fungerar i längden. Här måste vi hitta nya lösningar. Det
              är de lösningarna som vi borde fokusera på i stället för att göra
              en återställare på grund av ett handslag som gjordes för många
              år sedan och där många företrädare i dagsläget har ändrat uppfattning.
            </seg>
            <seg n="d3c4909d">
              Jag tycker att det vore synd om den här reformen genomfördes.
              Jag tycker att man i stället ska fokusera på annat som skulle
              kunna ge mycket bättre finansieringsmöjligheter för företagen.
            </seg>
            <seg n="0dffd062">
              Jag vill avsluta mitt anförande med att ställa några frågor till
              mina utskottskolleger. Vi kommer säkert att få möjlighet att debattera
              dem senare om frågorna inte besvaras från talarstolen. Jag vill
              fråga: Vad är syftet med den här återställaren? Vad vill den borgerliga
              regeringen uppnå med den här lagändringen? Vad tror man sig kunna
              uppnå när man höjer nivån i förmånsrätten från 55 procent till
              75 procent? Vad kommer detta att innebära, och vad är syftet?
            </seg>
            <seg n="5cbb525b">
              Dessutom tycker jag att det vore intressant att höra vilken reell
              påverkan den här reformen kommer att få i samhället i dag. Vi
              befinner oss just nu i en finanskris där man kan säga att kreditgivningen
              är en aning problematisk. Tror de borgerliga företrädarna att
              införandet av den här reformen kommer att innebära att kreditgivningen
              kommer att bli bättre efter den 1 januari utifrån det ekonomiska
              läge som vi befinner oss i just nu?
            </seg>
            <seg n="042da84e">
              Jag skulle jättegärna vilja ha svar på dessa frågor. Om någon
              vill läsa de tidigare betänkanden som har diskuterats i riksdagen
              har jag dem tillgängliga här.
            </seg>
          </u>
          <note n="6b6aebe6">
            Fru talman! Vad var då syftet med reformen? Vad var det en enig
            kommitté lade fram och ett antal borgerliga ledamöter i denna
            kammare talade sig varma för innan propositionen kom?
          </note>
          <note n="690ee639">
            I detta anförande instämde Hannah Bergstedt, Fredrik Lundh och
            Christina Oskarsson (alla s).
          </note>
          <note type="speaker" n="1e819f60">
            Anf. 61 EGON FRID (v):
          </note>
          <u who="egon_frid_c86215" xml:id="i-08211ff124fac90c-0" n="00333705" next="i-f95f74a83a765667-0">
            <seg n="998435c0">
              Fru talman! Låt mig börja med att tacka Johan Löfstrand för historiebeskrivningen.
              Ska man sätta in den här frågan i ett mer allmänpolitiskt sammanhang
              kanske den här diskussionen är lite dåligt tajmad. Det är helt
              andra frågor som är viktiga för kreditgivningen i samhället, för
              att trygga sysselsättningen och trygga riskkapital till små och
              stora investerare runt om i landet i den här finanskrisen. Det
              handlar kanske mer om hur finansmarknaden totalt sett har utvecklats.
              Anders Borg sade ju till bankerna att sänka bolåneräntorna. Jag
              tycker att vi också ska säga till bankerna att sluta att se ensidigt
              på att låna ut till privat konsumtion och i stället se att långsiktiga
              viktiga investeringar runt om i landet är nödvändiga för den fortsatta
              sysselsättningen, för att rädda jobben och för att se till att
              det finns lånekapital till investeringar. Detta är bankernas ansvar
              i samhället som en viktig del av kreditgivningen.
            </seg>
          </u>
          <note n="94752501">
            Fru talman! Jag vill naturligtvis yrka bifall till den gemensamma
            reservationen från s och v i betänkandet, reservation nr 1.
          </note>
          <u who="egon_frid_c86215" xml:id="i-f95f74a83a765667-0" n="00333705" prev="i-08211ff124fac90c-0">
            <seg n="9a4ff031">
              Diskussionen och förslagen om företagsinteckning eller företagshypotek
              och vilken förmånsrätt som ska gälla handlar ytterst om vad vi
              tror är bäst för kreditgivning till små företag som är i behov
              av riskkapital för sin uppbyggnad samt vilket system som bäst
              gynnar dessa företags fortlevnad och möjligheter att fortsätta
              sina verksamheter vid obestånd eller likviditetsproblem.
            </seg>
            <seg n="450b3dee">
              En annan diskussion är hur vi bäst undviker konkurser och i stället
              stöder bra och för samhället viktiga företag och alla inblandade
              fordringsägare som oftast är små företag och verksamheter.
            </seg>
            <seg n="e03db40c">
              Vänsterpartiets syn är att reformen om förmånsrättslagstiftningen,
              som fattades beslut om 2003, i grunden är positiv för att säkerställa
              krediter till företagen och näringslivet och att en allmän förmånsrätt
              på 55 procent har stärkt viljan till företagsrekonstruktioner
              och minskat antalet konkurser. Detta måste vara en stark drivkraft
              även i framtiden för att behålla företagsinteckningen och förmånsrätten
              på 55 procent. Den totala säkerheten inom förmånsrätten i lagen
              om företagsinteckning borde vara gynnsam för att säkerställa krediter
              till företagen.
            </seg>
            <seg n="10402806">
              Problemet här är reglerna inom banklagen där kreditgivaren, oftast
              banken, inte får se de samlade tillgångarna som en säkerhet, utan
              kreditgivaren har bara att se till lönsamheten i företaget och
              möjligheten att omsätta tillgångarna. Om vi vill värna kreditgivningen
              och särskilt företagen i de delar av landet där tillgångarna är
              lågt värderade, till exempel låg värdering av fastigheter, måste
              vi se till att kreditgivarna får vara generösare och ta ett större
              samhällsansvar för företagens möjlighet att verka och även stödja
              sysselsättningen i hela landet.
            </seg>
            <seg n="b55c4a59">
              Det är helt uppenbart att det borde vara ett samhällsintresse
              med regionala kreditfonder som får ta ett större ansvar för investeringar
              och företags livsvillkor i hela landet. Denna roll hade till exempel
              tidigare Föreningsbanken och Sparbanken. Vi vet att vissa lokala
              sparbanker har denna roll och tar ett stort ansvar runt om i landet
              även i dag.
            </seg>
            <seg n="5260f5ce">
              Frågan är också hur staten som ägare agerar i de företag där
              man borde ta ett ägaransvar som kreditgivare och hur man styr
              kreditgivningen. Här handlar det om att riskfördelningen måste
              bli större mellan staten, kreditgivarna och företagen eller företagaren.
              Vi i Vänsterpartiet tycker att nuvarande lagstiftning är grund
              för detta. Har regeringen ambitionen att underlätta för nuvarande
              företag och dem som planerar att starta nya företag bör lagstiftning
              för kreditgivningen ändras till förmån för en större riskdelning
              och bättre möjligheter till rekonstruktioner vid obestånd.
            </seg>
            <seg n="24637659">
              Fru talman! Jag vill också hänvisa till vårt särskilda yttrande
              som finns i betänkande CU5, Lag om företagshypotek . Det är en
              röstförklaring som ytterligare ger stöd för vårt ställningstagande
              att nuvarande lagstiftning är bra. Men det är också en hälsning
              till bland annat Småkom som har varit kritiskt till den nuvarande
              lagstiftningen och har stora förhoppningar på det nya förslaget
              från regeringen.
            </seg>
            <seg n="2a84b4b5">
              Vi i Vänsterpartiet konstaterar också att det finns regionala
              skillnader när det gäller kreditgivning runt om i landet, men
              vi menar att det inte gynnar dessa regionala skillnader om det
              skulle bli en återgång när det gäller förmånsrätten och det här
              lagförslaget skulle träda i kraft. I stället handlar detta om
              att regeringen måste ta andra initiativ om man har ambitionen
              att stödja kreditgivning, sysselsättning och en positiv utveckling
              i hela landet. Då måste man ta till andra åtgärder. Här förväntar
              vi oss att regeringen snarast tar dessa erforderliga initiativ
              för att vi ska få en bra kreditgivning, en bra sysselsättning
              och en bra investeringsvilja runt om i hela Sverige.
            </seg>
          </u>
          <note type="speaker" n="3418f2fa">
            Anf. 62 JAN LINDHOLM (mp):
          </note>
          <u who="jan_lindholm_ff5f4c" xml:id="i-269fb5e93a3ef394-0" n="13835190">
            <seg n="539feb50">
              Fru talman! I likhet med regeringen har Miljöpartiet noterat
              att 2003 års reform av företagens kreditvillkor när den nu har
              utvärderats har visat sig göra mer skada än nytta. Vi ser att
              försämringarna av kreditvillkoren har inneburit stora problem
              för många, framför allt små och medelstora företag, och som har
              påpekats här finns också regionala skillnader. Vi har sett det
              framför allt på landsbygden utanför storstadsregionerna. Det är
              också särskilt små industriföretag som har stora behov av krediter
              som har fått dem indragna och i många fall har tvingats avveckla
              sin verksamhet. I andra fall har man inte kunnat genomföra tänkta
              satsningar.
            </seg>
            <seg n="ae2f14bd">
              Miljöpartiet motsatte sig den här reformen redan vid riksdagsbehandlingen
              2003. Förändringen innebar att förmånsrätten i företagsinteckning
              då sänktes till 55 procent. Vi har i årliga motioner upprepat
              kravet på att återställa förmånsrätten, och nu händer det alltså
              äntligen någonting på området.
            </seg>
            <seg n="12a01a27">
              Som förväntat har Institutet för tillväxtpolitiska studier, ITPS,
              noterat att effekten av reformen blev precis så skadlig som Miljöpartiet
              hävdade 2003, och regeringen har också fått liknande signaler
              från näringslivet, vilket inte förvånar oss. Vi tar det här som
              ett erkännande och som att dessa instanser intygar att Miljöpartiets
              analys av förändringen visat sig vara riktig. Vi tycker också
              att det är positivt att regeringen har tagit till sig de här signalerna
              och att man nu också tycks inse det olyckliga i reformen från
              2003. Till stora delar har vi därför samma inställning som regeringen
              i den här frågan, och vi ser positivt på regeringens förslag till
              åtgärder. Självklart hade vi hoppats på att man skulle ta till
              sig Miljöpartiets förslag fullt ut när det gäller att återställa
              förmånsrätten.
            </seg>
            <seg n="0f2e690e">
              Civilutskottets betänkande nr 5 om lag om företagshypotek innebär
              att regeringen nu accepterar en rätt omfattande återgång till
              den situation som gällde före 2004, vilket vi tycker är bra. Regeringen
              väljer dock att genomföra en del andra förändringar som komplicerar
              bilden något.
            </seg>
            <seg n="9afba441">
              Herr talman! Efter mycket överväganden har vi från Miljöpartiets
              sida beslutat att trots att förslaget från regeringen går i rätt
              riktning, som vi tycker, inte nöja oss med att bara så att säga
              tacka och buga och ta emot det. Även om vi alltså instämmer i
              regeringens bedömning att de förändringar som nu görs innebär
              väsentliga substantiella förbättringar för små och medelstora
              företag reserverar vi oss ändå till förmån för vår motion i betänkandet,
              där vi alltså kräver en fullständig återgång till situationen
              före 2004.
            </seg>
            <seg n="73b4f3c5">
              Vi är, som jag redan har påpekat, herr talman, fullt medvetna
              om att regeringens förslag till ganska stora delar innebär en
              ny konstruktion, och därför är det inte så lätt att göra en rak
              jämförelse mellan förslaget och situationen före 2004, så det
              kan ju råda lite olika meningar om vad en återgång innebär. Det
              här tycker vi också gör det lite svårt att bedöma och förutsäga
              effekten av regeringens förslag.
            </seg>
            <seg n="bf47fd00">
              Vi i Miljöpartiet är i första hand måna om att företagarna återigen
              ska få rimliga villkor för att bedriva sin verksamhet, och vi
              hoppas därför att det förslag som har kommit är en bra avvägning.
              Vi lägger inte någon prestige i att det här måste lösas precis
              som vi föreslår och att en återgång, som vi kallar det, skulle
              vara så att säga den enda möjliga vägen. Vi är i första hand måna
              om att det ska bli en situation som fungerar för företagare.
            </seg>
            <seg n="0e6b406e">
              Vi utgår ifrån att regeringen kommer att följa upp effekterna
              av sitt förslag nu. Vi i Miljöpartiet kommer i varje fall att
              följa upp det. Vi utgår från att regeringen, om det visar sig
              nödvändigt, återkommer till riksdagen med nya justeringar av förmånsrätten,
              om det alltså, som vi menar, skulle visa sig att det här förslaget
              inte räcker till för att företagen ska få möjligheter att finansiera
              nyinvesteringar, nya projekt och så.
            </seg>
            <seg n="2bdbf105">
              Vi tvivlar alltså inte på att regeringen har bra uppsåt i den
              här frågan. Vi menar dock att Miljöpartiet fortfarande har en
              bättre analys och ett bättre förslag till åtgärder, även om vi
              ser att skillnaderna inte är så stora.
            </seg>
            <seg n="251b80a4">
              Herr talman! Vidare kan man konstatera att maktkartellens partier
              säkert senare i debatten kommer att påpeka att oppositionen inte
              är enig i den här frågan. Det har vi ju inte heller varit tidigare.
              Vi har från Miljöpartiets sida full förståelse för de motiv som
              Socialdemokraterna och Vänsterpartiet använder sig av. Den här
              reformen har inneburit ett lägre risktagande i företagen och att
              vi därmed har fått färre riskutsatta jobb, och det är ju i och
              för sig bra, men samtidigt menar vi att det har inneburit att
              många möjliga jobb har uteblivit. Det här handlar om en balansgång
              där vi uppenbarligen gör olika bedömningar, och vi menar alltså
              att skadorna är större än vinsterna.
            </seg>
            <seg n="421be85f">
              Argumentet att tiden för utvärdering har varit lite kort är i
              och för sig relevant. Det är därför vi också menar att det är
              viktigt att regeringen fortsätter att följa upp frågan. Man skulle
              också kunna säga att den här reformen inte har prövats under svåra
              ekonomiska tider, och vi i Miljöpartiet är mycket oroade över
              framtiden, nu när vi är på väg ned i en lågkonjunktur. Vi tror
              alltså att utvärderingen, trots att den alltså är kritisk till
              hur reformen har fungerat, i verkligheten är alldeles för positiv.
              Det är därför vi också håller fast vid vårt ställningstagande
              i motionen.
            </seg>
            <seg n="b51072fd">
              För oss i Miljöpartiet är långsiktiga villkor väldigt viktiga.
              Regelverken för näringsverksamhet bör utformas på ett sådant sätt
              att de fungerar i både goda och dåliga tider. Både näringsidkare,
              anställda, långivare, leverantörer och kunder ska kunna känna
              en trygghet i vilka regler som gäller. Man behöver som parter
              tid på sig att utvärdera och bygga förtroende, och det underlättas
              inte om reglerna förändras ofta.
            </seg>
            <seg n="8518f9fb">
              Vi beklagar att den här förändringen genomfördes med Kristdemokraternas
              hjälp 2003, och vi beklagar naturligtvis att man inte nu återgår
              till de villkor som gällde tidigare. Samtidigt hoppas vi att de
              regler som nu införs ska fungera på ett så pass bra sätt att de
              kan få vara orörda under en längre tid. Men skulle erfarenheterna
              visa under de närmaste åren, när vi nu går ned i en lågkonjunktur
              de flesta bedömare säger väl att det är ditåt vi är på väg att
              de justeringar som man nu gör från regeringens sida så att säga
              utgår från att vi ständigt ska leva i goda tider och att det faktiskt
              behövs mer när vi får svårare tider, ja då hoppas vi naturligtvis
              att den regering som sitter, oavsett vilka partier som ingår i
              den, reagerar snabbt. Det är viktigt för många små och, ofta när
              det gäller finansieringen, svaga företag.
            </seg>
          </u>
          <note n="98f14691">
            Med detta, herr talman, yrkar jag bifall till reservation 2.
          </note>
          <note type="speaker" n="3c625150">
            Anf. 63 ANTI AVSAN (m):
          </note>
          <u who="anti_avsan_b6bfe8" xml:id="i-c4df141ff4e89d87-0" n="fc56e0aa">
            <seg n="bc014c18">
              Herr talman! Det är viktigt och angeläget för Sverige och vår
              välfärd att det skapas goda förutsättningar för företagen. För
              bara ett par månader sedan var det betydligt enklare att låna
              pengar, men sedan gick det snabbt. Problemen för de amerikanska
              bolåneinstituten Freddie Mac och Fannie Mae samt fallet för investmentbanken
              Lehman Brothers löste ut det som nu har blivit en global finanskris.
            </seg>
            <seg n="6582bdaa">
              I spåren av denna kris märker många företag att det är både svårare
              och dyrare att låna pengar. Räntorna fluktuerar och bankerna gör
              tuffare bedömningar när de ska låna ut kapital. Detta gäller inte
              minst för de många småföretagare som geografiskt befinner sig
              utanför storstadsregionerna.
            </seg>
            <seg n="8f29b8af">
              Ett led i att förbättra för företagen är det lagförslag vi debatterar
              i dag, lagen om företagshypotek. Lagförslaget innebär en reformering
              av det regelverk som gör det möjligt att använda lös egendom i
              näringsverksamhet som säkerhet för lån.
            </seg>
            <seg n="920b5330">
              Den nya säkerhetsrätten företagshypotek föreslås från och med
              den 1 januari 2009 ersätta den så kallade företagsinteckningen
              som infördes 2004. Reglerna om företagsinteckning försämrade säkerhetsrättens
              värde i jämförelse med det dessförinnan gällande företagshypoteket.
              Enligt en utvärdering från Institutet för tillväxtpolitiska studier
              var försämringen så påtaglig att reformens nackdelar måste anses
              ha överstigit fördelarna. I allt väsentligt innebär de nya reglerna
              för företagshypotek en återgång till de regler som gällde före
              2004. Äldre företagsinteckningar kommer dock att fortsätta att
              gälla under en övergångsperiod.
            </seg>
            <seg n="a9da90c4">
              Syftet med de nya reglerna, vilket Johan Löfstrand efterfrågade,
              är att förstärka säkerheten för långivare så att det blir lättare
              för företag att låna pengar. Företagshypoteket föreslås omfatta
              näringsidkares lösa egendom som hör till näringsverksamheten.
              Företagshypoteket ska inte omfatta kassa- eller bankmedel, finansiella
              instrument avsedda för allmän omsättning, egendom som kan intecknas
              på annat sätt eller egendom som varken kan utmätas eller ingå
              i en konkurs. Företagshypoteket ska ges särskild förmånsrätt vid
              konkurs och utmätning.
            </seg>
            <seg n="98d4cc55">
              Regeringen föreslår vidare att statens förmånsrätt för återkrav
              av utbetald lönegaranti avskaffas. Detta innebär dock inga försämringar
              i det sociala skyddet för arbetstagarna men ökar andra borgenärers
              möjligheter att få utdelning i konkurs.
            </seg>
            <seg n="4f94ea55">
              2003 års förmånsrättsreform innebar att företagsintecknings värde
              som säkerhet försämrades i jämförelse med det tidigare företagshypoteket.
              Syftet med den reformen var framför allt att ge bättre förutsättningar
              för rekonstruktion av företag och skapa incitament för att mer
              beakta lönsamheten än säkerheten vid kreditgivning. Enligt de
              utvärderingar som Institutet för tillväxtpolitiska studier gjort
              av reformen har, som jag nyss sade, företagens kreditvillkor försämrats
              i sådan grad att reformens nackdelar måste anses överstiga fördelarna.
              Det har visserligen förflutit relativt kort tid sedan de i dag
              gällande reglerna trädde i kraft, och alla effekter av reformen
              är i och för sig inte helt klarlagda, men effekterna på företagens
              kreditmöjligheter framstår som tillräckligt tydliga.
            </seg>
            <seg n="a1aa68af">
              I motsats till Socialdemokraterna och Vänsterpartiet anser vi
              att lagstiftningsåtgärder måste vidtas för att förstärka företagsinteckningens
              värde som kreditsäkerhet och på så sätt underlätta för företag
              att låna pengar. Förstärkningen bör ske på ett sådant sätt att
              säkerhetsrätten får ett värde som motsvarar det värde som den
              hade före förmånsrättsreformen.
            </seg>
            <seg n="b0873c2a">
              Johan Löfstrand ställde ett antal frågor. Syftet med reformen
              har jag svarat på. Vad som är viktigt att framhålla är att frågan
              å ena sidan kan ses ur ett insolvens- eller obeståndsperspektiv,
              å andra sidan ur ett kreditgivningsperspektiv. Om man bara väljer
              ett av perspektiven blir slutsatsen enkel. Om man mer väljer att
              betrakta båda perspektiven blir resultatet annorlunda. Om man
              sedan lägger till frågan om små kontra större företag och storstäder
              kontra landet i övrigt blir problemet mycket mer komplext.
            </seg>
            <seg n="dd580bb7">
              Herr talman! Om Johan Löfstrand, vilket han egentligen säger,
              anser att problem med att få krediter inte hänger intimt samman
              med vilken säkerhet kreditgivaren kan få förstår jag att han har
              problem med sina slutsatser. Men, herr talman, det räcker inte
              med det. Johan Löfstrand frågar varför det ska ske en höjning
              till 75 procent. Om Johan Löfstrand hade läst mer i den proposition
              som vi i dag diskuterar, i stället för sina gamla papper som han
              viftade med i talarstolen, hade han känt till vad förslaget i
              propositionen är. Det var den utredning som föregick propositionen
              som föreslog en allmän förmånsrätt som gäller i 75 procent av
              gäldenärens egendom. Regeringens förslag är i stället en särskild
              förmånsrätt.
            </seg>
            <seg n="f19dd1fc">
              Om det är något mer Johan Löfstrand undrar över svarar jag gärna,
              och det går också bra att låna propositionen.
            </seg>
            <seg n="04b3717b">
              Miljöpartiets ställningstagande till frågan om företagshypotek
              är någonting helt annat än Vänsterpartiets och Socialdemokraternas.
              I sin motion föreslår Miljöpartiet att säkerhetsrättens värde
              vid kreditgivningen ska återställas genom att förmånsvärdet återställs
              till 100 procent. Att enbart justera procentsatsen till 100 procent
              innebär att företagsinteckningens värde skulle bli avsevärt starkare
              än det tidigare gällande företagshypoteket. Här kan man säga att
              det i stället finns tydliga fördelar med en säkerhetsrätt som
              ger särskild förmånsrätt fullt ut i vissa tillgångsslag. Det är
              också den lösning som majoriteten av de remissinstanser som företräder
              näringslivet har förordat.
            </seg>
            <seg n="9b0531dc">
              Det bästa sättet att lösa de problem vi har sett är att i allt
              väsentligt återgå till de regler om företagshypotek som gällde
              före år 2004. Företagsinteckningen bör därför ersättas av en säkerhetsrätt
              men även företagshypotek som ska ge särskild förmånsrätt och omfatta
              näringsidkares lösa egendom i den mån egendomen hör till näringsverksamheten,
              med undantag för bland annat kassa- och bankmedel.
            </seg>
            <seg n="7d3080aa">
              Herr talman! Förslaget om att återinföra företagshypotek med
              särskild förmånsrätt innebär att utdelningen på oprioriterade
              fordringar och förmånsberättigade lönefordringar kommer att minska.
              Förslaget kombineras därför med ett förslag som kompenserar de
              oprioriterade borgenärerna. Mot den bakgrunden framstår regeringens
              förslag om att avskaffa förmånsrätten för statens återkrav för
              utbetald lönegaranti som ändamålsenligt. Den föreslagna ordningen
              innebär att staten går miste om intäkter.
            </seg>
            <seg n="a098198d">
              Det bör i sammanhanget nämnas att regeringen i budgetpropositionen
              för år 2009 i utgiftsområde 14 föreslagit att anslaget 1:11, Bidrag
              till lönegarantiersättning, ska ökas med 500 miljoner kronor på
              grund av förslaget om att avskaffa förmånsrätten för statens återkrav
              för utbetald lönegaranti.
            </seg>
            <seg n="8088a10b">
              Slutligen, herr talman, vill jag säga att de nya reglerna om
              företagshypotek innebär att ytterligare ett vallöfte infrias.
              Detta framstår som särskilt viktigt i en tid när företagen står
              inför svåra utmaningar med en vikande konjunktur. I syfte att
              förbättra förutsättningarna för företagandet pågår också arbete
              inom EU och i Sverige med tydligt fokus på att minska den administrativa
              bördan för företagen. Dessutom gör alliansregeringen att det blir
              billigare att anställa samt minskar bolagsskatten. Det är angeläget
              för alla att det görs särskilda ansträngningar för företagen.
            </seg>
            <seg n="2e8b02b1">
              Herr talman! Jag yrkar bifall till propositionen, vilket innebär
              att motionsyrkandena ska avslås.
            </seg>
          </u>
          <note type="speaker" n="2a2e1510">
            Anf. 64 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-eb829a9baba77bcd-0" n="34307960">
            <seg n="01101458">
              Herr talman! Jag vill börja med att yrka bifall till reservation
              nr 1, vilket jag inte gjorde i mitt huvudanförande.
            </seg>
            <seg n="01c9af80">
              Som Anti Avsan säger är dessa frågor komplexa, och det är lätt
              att bolla omkring saker. Eftersom jag inte tycker att jag fick
              något särskilt bra svar tidigare skulle jag vilja fråga om Anti
              Avsan tror att den särskilda förmånsrätt som regeringen nu föreslår
              kommer att medföra att kreditgivningen blir bättre. Det gäller
              framför allt i det perspektiv vi just nu befinner oss, det vill
              säga att vi har stora problem på den finansiella marknaden.
            </seg>
            <seg n="9b39c355">
              Vore det inte bättre att i stället försöka se till de positiva
              effekter som reformen gett inom områden som rör rekonstruktion
              och annat? Vore det inte bättre att försöka vänta lite grann och
              se vad reformen skulle kunna ge även i en lågkonjunktur i stället
              för att nu ändra systemet? Jag tror nämligen inte att det kommer
              att innebära någon som helst förbättring av kreditgivningen.
            </seg>
          </u>
          <note type="speaker" n="560954a7">
            Anf. 65 ANTI AVSAN (m) replik:
          </note>
          <u who="anti_avsan_b6bfe8" xml:id="i-c4df141ff4e89d87-1" n="fc56e0aa">
            <seg n="6df41b98">
              Herr talman! Jag noterar att Johan Löfstrand antingen lyssnat
              på vad jag sagt eller läst i propositionen eftersom han nu talar
              om en särskild förmånsrätt i stället för de 75 procenten som aldrig
              varit regeringens förslag.
            </seg>
            <seg n="27045d12">
              En bättre säkerhet leder antagligen till en tryggare kreditgivning
              som i det här fallet gagnar både den som lånar pengar och den
              som lånar ut pengar.
            </seg>
            <seg n="c1a1d23a">
              Har man en god säkerhet för de utlånade pengarna får man väl
              utgå från att man är beredd att låna ut i många fler fall än annars.
            </seg>
            <seg n="89564e21">
              Det är med den här lagen som med all annan lagstiftning att den
              ska hålla lika väl i dag som i andra sammanhang. Lagstiftningens
              yttersta konsekvenser blir aktuella den dag ett företag går i
              konkurs eller inte kan betala.
            </seg>
            <seg n="55c7bad0">
              Det är också en särskild poäng med den särskilda förmånsrätten.
              Den gäller inte bara i konkurs som den allmänna förmånsrätten
              utan också vid utmätning. Så det finns en möjlighet att utmäta
              den lösa egendomen i näringsverksamheten innan en konkurs.
            </seg>
            <seg n="af5791f6">
              När det gäller den andra sidan, obestånds- eller insolvensperspektivet,
              tror jag att man ska ha i åtanke att frågan om företagsrekonstruktioner
              ses över av Insolvensutredningen. Dessutom är det inte speciellt
              många företag som rekonstrueras på det sättet. Där finns det möjligen
              också en viss skillnad mellan större städer och landsbygd. Även
              med beaktande av Insolvensutredningen är de här förslagen väl
              avvägda.
            </seg>
          </u>
          <note type="speaker" n="4b498649">
            Anf. 66 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-eb829a9baba77bcd-1" n="34307960">
            <seg n="636d6849">
              Herr talman! Ett huvudsakligt syfte med reformen var ju att man
              också skulle få en förändrad syn på kreditgivningen. Man skulle
              ha ett större perspektiv kring ett företags lönsamhet snarare
              än att se till hur mycket fast realkapital man har för tillfället
              när man ska göra en kreditbedömning. Det var ett av skälen till
              att man gjorde de här förändringarna. Ser inte Anti Avsan att
              det finns några positiva aspekter med att man flyttar fokus från
              att det ska finnas realkapital i bolaget i form av maskiner, lokaler
              eller annat till att ha ett tydligare lönsamhetsperspektiv vid
              kreditgivning?
            </seg>
            <seg n="18affe92">
              När det gäller den andra frågan som jag hade finns det i dagsläget
              ett antal ganska tunga remissinstanser som Skatteverket, Kronofogdemyndigheten
              och Svenska Advokatsamfundet som anser att det har gått alldeles
              för kort tid för att man ska kunna dra några som helst slutsatser.
              Anser Anti Avsan att man i dag kan dra slutsatser om hur reformen
              har slagit?
            </seg>
          </u>
          <note type="speaker" n="0a26cd9a">
            Anf. 67 ANTI AVSAN (m) replik:
          </note>
          <u who="anti_avsan_b6bfe8" xml:id="i-c4df141ff4e89d87-2" n="fc56e0aa">
            <seg n="8c8b4bc1">
              Herr talman! Ett lönsamhetsperspektiv har förhoppningsvis alla
              företag och företagare. Det är grunden, själva idén för att man
              håller på med något. Det har naturligtvis betydelse också för
              kreditgivningen. Om man är kreditgivare är man betydligt mer återhållsam
              med krediter när det gäller olika verksamheter som inte framstår
              som lönsamma på sikt eller som innehåller risker.
            </seg>
            <seg n="5e7ba041">
              I det sammanhanget kan man säga att det alltid finns andra möjligheter
              kanske att ställa säkerhet för de lån man tar. En sådan möjlighet
              är personlig borgen som är en förutsättning för väldigt många
              småföretagare. Det medför också särskilda nackdelar, framför allt
              om man inte kan utnyttja den lösa egendomen i näringsverksamheten
              fullt ut, vilket man kan med regeringens förslag när det är en
              särskild förmånsrätt.
            </seg>
            <seg n="4a49e209">
              Vilka slutsatser ska man dra? Jag drar väl den slutsatsen att
              Institutet för tillväxtpolitiska studier har konstaterat att man
              kan påvisa vissa negativa effekter. Vad man ska komma ihåg då
              måste man ha läst propositionen är att det Skatteverket och andra
              uttalar sig om är utredningens förslag. Det måste man ha i åtanke.
            </seg>
          </u>
          <note type="speaker" n="10f64e3a">
            Anf. 68 LENNART PETTERSSON (c):
          </note>
          <u who="lennart_pettersson_764dee" xml:id="i-290e9a6d4001a15a-0" n="945a643f">
            <seg n="4eed20ef">
              Herr talman! Att låna ut pengar är alltid en risk. För att minimera
              risken är det möjligt att kräva säkerhet som motprestation. Att
              de som har krävt och fått säkerhet för sitt risktagande ska få
              utdelning vid obestånd före dem som inte har begärt det är egentligen
              självklart. Det är precis det som propositionen Lag om företagshypotek
              handlar om.
            </seg>
            <seg n="be64322e">
              Den nya lagen innebär att de som har företagshypotek som säkerhet
              för sina krediter kan använda detta fullt ut vid utdelning när
              ett företag har gått i konkurs. Den nya lagen innebär också att
              statens förmånsrätt för återkrav av utbetald lönegaranti avskaffas.
              Det påverkar dock inte rätten för anställda att få ut sin lönegaranti.
              Följden av detta beslut blir att det blir mer över till andra
              oprioriterade fordringsägare, ofta mindre företag som inte har
              fått betalt för sina leveranser.
            </seg>
            <seg n="63b4b5ec">
              För mig som centerpartist känns det i högsta grad rättvist med
              turordningen att
            </seg>
            <seg n="330f6082">
              Sedan tidigare har statens förmånsrätt för skatter och avgifter
              slopats.
            </seg>
            <seg n="20eb98c9">
              Staten är ju den som tål en företagskonkurs bäst. Att lyfta fram
              de privata företagarna framför staten känns verkligen helt rätt.
            </seg>
            <seg n="74829975">
              Herr talman! I den reservation som Socialdemokraterna och Vänsterpartiet
              har lämnat skriver de bland annat att effekterna av den tidigare
              reformen i allt väsentligt är positiva. De skriver också att företagens
              överlevnadsgrad har ökat och att antalet konkurser samt arbetslöshet
              grundad på konkurser har minskat.
            </seg>
            <seg n="57e741f0">
              Jag vågar påstå att det de skriver inte har med den nuvarande
              lagstiftningen att göra. Förbättringen är enbart en följd av konjunkturuppgången.
              Att de har hävdat dessa ståndpunkter tidigare under lagstiftningsprocessen
              kan jag ha en viss förståelse för, men att de gör det i dag förvånar
              verkligen. Se bara på antalet konkurser i september och i oktober!
              Det gäller även deras formulering att bankernas vinster har ökat,
              vilket innebär att de har god tillgång på kapital.
            </seg>
            <seg n="540006db">
              När vi justerade ärendet i utskottet var jag övertygad om att
              de skulle ändra i texten med tanke på finanskrisen, men uppenbarligen
              har den av någon outgrundlig anledning gått dem helt förbi.
            </seg>
            <seg n="0b14f922">
              Jag vill fråga er: Står ni fortfarande fast vid era påståenden?
            </seg>
            <seg n="52170df0">
              Däremot är vi överens om en sak, och det är att bankerna oftare
              tar initiativ till och medverkar till rekonstruktioner av företag.
              Jag tror inte att deras arbetssätt kommer att förändras med den
              lagstiftning som vi nu föreslår. Det är helt enkelt nya tider,
              och bankerna inser att de tjänar mer på att rekonstruera och gå
              med på ackord än att sätta företag i konkurs.
            </seg>
            <seg n="7e18f522">
              Vi är också överens om att den nya lagen kommer att missgynna
              staten till förmån för kreditgivare och leverantörer. Det tycker
              jag och Centerpartiet är bra, men jag vill fråga om er uppfattning
              i stället är att gynna staten på företagarnas bekostnad.
            </seg>
          </u>
          <note n="f7fad80e">
            Jag yrkar bifall till förslaget i utskottets betänkande och avslag
            på reservationerna.
          </note>
          <note type="speaker" n="a89d0409">
            Anf. 69 LARS TYSKLIND (fp):
          </note>
          <u who="lars_tysklind_faac13" xml:id="i-6891752973267f9e-0" n="51a39fb5">
            <seg n="a1aeabd4">
              Herr talman! Jag kan börja med att instämma i mina allianskolleger
              Anti Avsans och Lennart Petterssons inlägg. Det är mycket som
              är sagt där redan om de ställningstaganden som vi har gjort i
              utskottet.
            </seg>
            <seg n="82675ad4">
              Det betänkande som vi debatterar i dag som heter Lag om företagshypotek
              bygger på regeringens proposition som Anti Avsan visade upp här
              förut. Den heter En bättre säkerhet för lån i företag . Det är
              det som är syftet och svar på den frågan. Att det är en bättre
              säkerhet ger naturligtvis större möjligheter att få låna pengar.
              Då har vi kanske svarat på den frågan.
            </seg>
            <seg n="b80657cc">
              Det är en proposition som lite populärt har kallats för återställaren
              av en del talare. Det stämmer väl i viss mån eftersom företagsinteckningen
              får höjt värde om man i viss mån går tillbaka till 2003 års förmånsrättsregler.
              Men det blir felaktigt om man tittar på andra delar som faktiskt
              ligger fast. Statens förmånsrätt när det gäller skatter och avgifter
              är en sak som ligger kvar.
            </seg>
            <seg n="801dfbe4">
              Man kan naturligtvis ha en principiell invändning mot att vi
              går in och ändrar lagar som har varit under så kort tid att man
              inte kan veta deras värde.
            </seg>
            <seg n="5eecd971">
              Men samtidigt måste ju en regering ha rätt att komma med förslag
              och att ändra ett regelverk om det inte blir som man har tänkt
              sig. Jag skulle vilja gå så långt att jag säger att det inte bara
              är en rättighet utan en skyldighet att gå in och lägga fram förslag
              om förändring om det inte blir som man har tänkt sig. Det gäller
              kanske i synnerhet i detta fall, när det är en annan, tidigare
              regering som har lagt fram förslaget och genomdrivit det i riksdagen
              mot många av de partier som sitter i majoritet nu och deras vilja.
            </seg>
            <seg n="7d9bb30f">
              Herr talman! I den reservation som finns från Socialdemokraterna
              och Vänsterpartiet framgår att effekterna av 2003 års reform i
              allt väsentligt är positiva. Det kan man faktiskt instämma i till
              vissa delar det finns positiva inslag där. Men där finns även
              det undantag som dagens debatt handlar om, nämligen att det har
              blivit svårare, särskilt för småföretag, att låna med företagsinteckningen
              som säkerhet. Det handlar alltså om 55 procent och allmän förmånsrätt.
              Precis som jag sade förut är svaret på den frågan att syftet är
              att förbättra den lånemöjligheten och finansieringsmöjligheterna
              för småföretagen.
            </seg>
            <seg n="de493015">
              Lån har naturligtvis beviljats i tämligen stor omfattning även
              under den här perioden. Reformen har ju inte stannat av, men som
              vi har tagit upp här tidigare har det många gånger krävts kompletterande
              säkerheter både i form av borgen från företagarnas sida och pant
              i till exempel fastigheter. Detta har naturligtvis inte gjort
              företagarens vardag enklare på något sätt. Det är självklart att
              detta har blivit besvärligt för speciellt småföretagare.
            </seg>
            <seg n="3ee45c09">
              En annan effekt som vi kan se är att man vid en del tillfällen
              har börjat använda så kallad factoring och leasing i stället för
              att täcka upp sin finansiering.
            </seg>
            <seg n="d52f1b7a">
              Nu kommer vi med förslaget om att gå tillbaka och höja företagsinteckningens
              säkerhet genom att föreslå en särskild förmånsrätt i den definierade
              egendom som finns. Det finns ju vissa undantag som det har talats
              om här tidigare, så dem behöver jag inte upprepa. Då hamnar vi
              i ett läge där företagen får lättare att låna pengar det säger
              sig självt utan några personliga borgensåtaganden och andra säkerheter.
              Förhållandet med leasing och factoring blir väl också betydligt
              mindre aktuellt då.
            </seg>
            <seg n="b689e4ea">
              Johan Löfstrand hade också en fråga om vi trodde att det här
              skulle få en omedelbar effekt och om det hade varit rätt läge
              nu i lågkonjunktur, om jag förstod frågan rätt. När man ska utvärdera
              en sådan här fråga blir det förstås svårare när man har olika
              förutsättningar. Lennart Pettersson var inne på det, och diskuterade
              de positiva effekterna. De utvärderades i högkonjunktur, och nu
              ska man utvärdera detta i lågkonjunktur. Det är klart att det
              finns skillnader i detta. Jag tror att det blir ganska svårt att
              se den direkta effekten i lågkonjunktur. Men jag vill nog säga
              att detta på sikt med all säkerhet kommer att göra det lättare
              för företagarna att låna pengar till sin verksamhet.
            </seg>
            <seg n="b1366fee">
              Vi ska inte glömma bort det betydelsefulla inslaget i propositionen,
              som utskottet har ställt sig bakom, som handlar om att statens
              förmånsrätt när det gäller utbetalade lönegarantimedel försvinner.
              Det kommer att gynna företagen. Vid en konkurs måste ju möjligheterna
              att få utdelning för företagens del då bli betydligt större.
            </seg>
            <seg n="6d197b4b">
              Jag ska begränsa mig eftersom jag tycker att det mesta är sagt
              i den här frågan. Jag avslutar därför, fru talman, med att yrka
              bifall till utskottets förslag i betänkandet i dess helhet och
              avslag på samtliga reservationer.
            </seg>
          </u>
          <note type="speaker" n="d7d8f23a">
            Anf. 70 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-eb829a9baba77bcd-2" n="34307960">
            <seg n="dffc325d">
              Fru talman! Jag tycker att Lars Tysklind tar upp en viktig aspekt,
              nämligen utvärderingen. Vi har stått här i talarstolen under ett
              antal debatter under åren som har gått och debatterat statistik.
              Vi har inte haft någon statistikdebatt i dag, och det tycker jag
              har varit skönt. Det blir lätt så att man använder sig av olika
              argument åt det ena eller andra hållet och på så sätt försöker
              övertyga varandra.
            </seg>
            <seg n="18fd7505">
              Det är skönt att Lars Tysklind ändå erkänner att den här reformen
              under de kommande åren inte kommer att få någon som helst effekt
              på grund av den ekonomiska situation som världen och samhället
              befinner sig i den stora globala krisen. Hade det inte då varit
              bättre att vänta med att genomföra reformen för att på så sätt
              kunna se om det inte kunde ha utvecklats ett antal positiva effekter
              under lågkonjunktur på obeståndssidan och när det gäller konkurser?
              Jag tror att man på det sättet skulle kunna öka antalet rekonstruktioner.
            </seg>
            <seg n="f7d70c24">
              Den andra delen, som både Lars Tysklind och Anti Avsan, i sin
              replik, berörde är frågan om personligt borgensåtagande. Jag tycker
              att vi ska se det som ett misslyckande att det på den svenska
              kreditmarknaden i dag i stort sett är ett måste att privata företagare
              och småföretagare som driver aktiebolag blir tvungna att gå i
              personlig borgen. Vad finns det då för skäl att bedriva verksamheten
              som aktiebolag?
            </seg>
          </u>
          <note type="speaker" n="2eb872b0">
            Anf. 71 LARS TYSKLIND (fp) replik:
          </note>
          <u who="lars_tysklind_faac13" xml:id="i-6891752973267f9e-1" n="51a39fb5">
            <seg n="0f27a6cd">
              Fru talman! Det är intressant att höra hur man kan bli citerad.
              Johan Löfstrand menar att jag skulle ha sagt att det här inte
              skulle ha någon sorts effekt. Jag vill nog göra den bedömningen
              att det är nu i lågkonjunktur som en sådan här reform ligger rätt
              i tiden. Det är bra att den kommer just nu för att kunna upprätthålla
              finansieringen.
            </seg>
            <seg n="684a2781">
              Däremot sade jag att det är svårt att på kort sikt utvärdera
              en sak med den bakgrund vi nu har med den finansiella krisen och
              lågkonjunkturen. Jag sade också att jag tror att det med all säkerhet
              kommer att underlätta för företagen på sikt att låna pengar med
              den nya typen av förmånsrätt. Jag tycker att det där var en ren
              felcitering.
            </seg>
            <seg n="6a829fcc">
              Jag kan förstå att Johan Löfstrand försvarar ert gamla beslut
              mot bakgrund av de tidigare ställningstaganden ni har gjort. Men
              det är egentligen inte det som är huvudsyftet. Huvudsyftet är
              att vi ska skapa regler som fungerar i samhället.
            </seg>
            <seg n="a4d5bfb2">
              Även om det nu har gått ganska kort tid sedan den 1 januari 2004
              har man bland annat sett i studier från ITPS, Institutet för tillväxtpolitiska
              studier, att det finns negativa effekter. Jag kan inte förstå
              varför man inte ska notera detta och skapa nya regler. Vi ska
              också notera att det sker ett avstamp och att de positiva delar
              som fanns i 2003 års regelverk inte tas bort, utan läggs till,
              förändras och reformeras i rätt riktning.
            </seg>
          </u>
          <note type="speaker" n="31eecc47">
            Anf. 72 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-eb829a9baba77bcd-3" n="34307960">
            <seg n="c7ee1a0e">
              Fru talman! Jag tror i alla fall att kreditgivningen under de
              kommande månaderna och kanske under en längre tid kommer att försämras.
              Det beror nog i stor utsträckning på det konjunkturläge vi har
              i dag. Jag tror alltså att bankerna kommer att bli ännu mer försiktiga
              med att bevilja lån. Det hade de blivit oavsett om reformen hade
              genomförts eller inte. Jag tror inte att reformen under överskådlig
              tid kommer att få speciellt stor betydelse. Bankerna använder
              sig av factoring och leasing, och det tror jag är en utveckling
              som hade skett oavsett om man hade genomfört 2003 års reform eller
              inte. Bankerna ser att det är ett bra och lätt sätt att kunna
              få in kapital och framför allt att kunna hålla uppe en säkerhet.
              Jag tror att det är ett system som vi hade fått se komma oavsett
              hur kreditgivningen hade utvecklats.
            </seg>
            <seg n="dfb6c60d">
              Jag har en fråga till Lars Tysklind: Kommer regeringen att följa
              frågan och se till att det sker kontinuerliga utvärderingar? Det
              tror jag är viktigt att göra för att se vilka effekter den här
              återställaren kommer att få.
            </seg>
          </u>
          <note type="speaker" n="26566acd">
            Anf. 73 LARS TYSKLIND (fp) replik:
          </note>
          <u who="lars_tysklind_faac13" xml:id="i-6891752973267f9e-2" n="51a39fb5">
            <seg n="539312f1">
              Fru talman! Jag svarar på den sista frågan: Det utgår jag från
              att man gör från regeringens sida när det gäller detta beslut
              och alla andra beslut också. Det ingår i det politiska arbetet
              att utvärdera sina beslut. Det är precis det som har gjorts i
              det här fallet. Regeringen har kommit till slutsatsen att det
              behövs förändringar här, och det är de som genomförs nu.
            </seg>
            <seg n="ae6f04c2">
              Sedan kan man alltid spekulera i vad som hade hänt om man inte
              hade gjort saker och ting. Det viktiga i det här sammanhanget
              är faktiskt att skapa regler som håller över tid.
            </seg>
            <seg n="fb878eef">
              Jag tycker att det är ett icke relevant resonemang att ta upp
              vad som händer de närmaste månaderna. Nu är vi i en väldigt specifik
              situation. Vi har en finansiell kris och vi har en lågkonjunktur.
              Det är klart att alla är väldigt försiktiga just nu.
            </seg>
            <seg n="db11d6fe">
              De förtroendegivande åtgärder, skulle jag vilja påstå, som regeringen
              ändå har vidtagit under den här perioden kommer att göra att de
              finansiella hjulen naturligtvis kommer att börja rulla igen. Då
              är det ingen nackdel att de här reglerna är på plats. Som jag
              sade förut kommer de med all säkerhet att leda till att företag
              får lättare att låna och finansiera sin verksamhet.
            </seg>
          </u>
          <note type="speaker" n="1be2d815">
            Anf. 74 INGEMAR VÄNERLÖV (kd):
          </note>
          <u who="ingemar_vanerlov_889291" xml:id="i-94472c84d08942c4-0" n="b15b269d">
            <seg n="3702f761">
              Fru talman! Jag vill börja med att tacka Johan Löfstrand för
              en utmärkt historieskrivning. Det var så det var. För mig som
              i dag med mycket kort varsel ersätter Yvonne Andersson var det
              särskilt värdefullt.
            </seg>
            <seg n="74152139">
              Fru talman! Fram till utgången av år 2003 fanns regler om så
              kallat företagshypotek i lagen om företagshypotek. Företagshypoteket
              hade utvecklats för att en näringsidkares rörelseegendom skulle
              kunna utnyttjas som kreditsäkerhet utan att näringsidkaren behövde
              avstå från besittningen. Näringsidkaren hade alltså rätt att förfoga
              över den egendom som ingick i hypoteksunderlaget, och underlaget
              kunde växla från dag till dag. På så sätt skilde sig alltså företagshypoteket
              från vad som i allmänhet gäller för en säkerhet i lös egendom.
            </seg>
            <seg n="10b5c7ed">
              År 2003 fattade riksdagen beslut om en genomgripande reform av
              förmånsrättslagstiftningen. Sverige hade då mest konkurser i hela
              världen, och syftet med den nya reformen var att hejda denna utveckling
              och få bankerna att ta ett allt större ansvar. Genom den nya lagstiftningen
              omvandlades företagshypoteket till en företagsinteckning med allmän
              förmånsrätt i 55 procent av värdet av all gäldenärens egendom,
              sedan borgenärer med bättre förmånsrätt fått betalt. Lagen om
              företagshypotek ersattes med en lag om företagsinteckning. Denna
              reform gick vi kristdemokrater med på under förutsättning att
              vi beslutade om en utvärdering för att säkra att inte företagen
              fick svårigheter att skaffa nödvändiga krediter.
            </seg>
            <seg n="a9d39007">
              Företagsinteckningen ger alltså inte allmän förmånsrätt och gäller
              inte vid utmätning utan endast vid konkurs. En företagsinteckning
              beviljas med ett visst belopp i all sökandens egendom. Den förmånsrätt
              som följer med en upplåtelse av en företagsinteckning hos en fysisk
              person omfattar alltså även hans eller hennes privata egendom.
              Några undantag för kassa och bankmedel görs inte heller.
            </seg>
            <seg n="aa788e2c">
              Alliansen föreslår nu en reform som innebär att företagsinteckningen
              ersätts av en säkerhetsrätt benämnd företagshypotek. Säkerhetsrätten
              ska gälla i den lösa egendom som ingår i näringsverksamheten.
              Den ska inte omfatta kassa och bankmedel eller finansiella instrument
              avsedda för allmän omsättning. Företagshypoteket ska ge särskild
              förmånsrätt.
            </seg>
            <seg n="ad22fe67">
              Enligt de utvärderingar som Institutet för tillväxtpolitiska
              studier, ITPS, har gjort har det framkommit att företagens kreditvillkor
              har försämrats efter att lagen reformerades år 2003. Försämringarna
              är så pass stora att de överstiger fördelarna. Även näringslivet
              har framfört sådan kritik och därför bör nu en lagstiftning som
              förstärker företagsinteckningens värde som kreditsäkerhet inte
              anstå ytterligare.
            </seg>
            <seg n="f8f59db6">
              Fru talman! Med dessa ord yrkar jag bifall till utskottets förslag.
            </seg>
          </u>
          <note type="speaker" n="7a0b794e">
            Anf. 75 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-eb829a9baba77bcd-4" n="34307960">
            <seg n="a400a0fb">
              Fru talman! Jag vill ställa en fråga till Ingemar Vänerlöv.
            </seg>
            <seg n="1239189f">
              Det här är en fråga som har diskuterats inom det kristdemokratiska
              partiet under ett antal år, framför allt var frågan extra het
              under början av förra mandatperioden. Jag vill gärna veta hur
              Kristdemokraterna resonerade när man bytte ståndpunkt.
            </seg>
            <seg n="3f385c0d">
              Jag måste säga att när vi tidigare har haft de här diskussionerna
              i kammaren har jag känt att det kristdemokratiska partiet i mångt
              och mycket ställt upp på de kriterier och det resonemang som man
              hade haft i kommittén. Det var därför man faktiskt var med och
              drev igenom den här reformen.
            </seg>
            <seg n="cdc41d25">
              Vad är det för någonting som bara ett år senare har gjort att
              man inte ser reformen som lika bra som man gjorde året innan?
            </seg>
          </u>
          <note type="speaker" n="9b583a01">
            Anf. 76 INGEMAR VÄNERLÖV (kd) replik:
          </note>
          <u who="ingemar_vanerlov_889291" xml:id="i-94472c84d08942c4-1" n="b15b269d">
            <seg n="c4ca62b5">
              Fru talman! Det var så, Johan Löfstrand, att det var vi, Socialdemokraterna
              och Vänsterpartiet som genomdrev det här. Jag får be om ursäkt
              för att jag kanske har lite suddiga minnen bakåt, men i det stora
              hela var det i alla fall så att Rolf Åbjörnsson hade varit med
              och med kraft verkat för den förändring som kom till stånd då.
            </seg>
            <seg n="772e7967">
              Samtidigt ville vi försäkra oss om att det ska ske en utvärdering
              om det visar sig att det kan bli problem på sina håll. Som jag
              nämnde i mitt anförande har ITPS visat att det har blivit problem.
              Även från företagshåll har det framkommit synpunkter på att man
              nog får göra någon form av justering. Då har vi i alliansen resonerat
              oss samman och kommit fram till att det här är, om jag så får
              säga, en första justering.
            </seg>
            <seg n="7822c5f9">
              Alliansen har ju jobbpolitik som högsta prioritet. Självfallet
              är vi mycket lyhörda för att företagen ska kunna existera på så
              bra villkor som möjligt. Det är ju det som skapar jobb.
            </seg>
          </u>
          <note type="speaker" n="41d29c13">
            Anf. 77 JOHAN LÖFSTRAND (s) replik:
          </note>
          <u who="johan_lofstrand_8afe9f" xml:id="i-eb829a9baba77bcd-5" n="34307960">
            <seg n="51947cea">
              Fru talman! Men Kristdemokraterna ändrade ju uppfattning ganska
              snabbt. Utvärderingsarbetet hade inte riktigt kommit i gång. Det
              tycker jag är intressant att påpeka.
            </seg>
            <seg n="be403224">
              När vi ändå pratar utvärdering vill jag egentligen ställa samma
              fråga som jag ställde till Lars Tysklind. Kommer staten att under
              de kommande åren följa den här frågan? Jag tycker att det vore
              intressant att veta om kreditgivningen kommer att förändras. Jag
              tror inte att den kommer att göra det. På grund av det ekonomiska
              läge vi befinner oss i tror jag att kreditgivningen kommer att
              bli sämre än den har varit.
            </seg>
            <seg n="36b711b3">
              Kan Ingemar Vänerlöv lova att regeringen ska följa frågan nogsamt
              så att vi om ett antal år kan diskutera frågan igen och då se
              hur den utvärderingen har slagit in?
            </seg>
          </u>
          <note type="speaker" n="ad1b29d4">
            Anf. 78 INGEMAR VÄNERLÖV (kd) replik:
          </note>
          <u who="ingemar_vanerlov_889291" xml:id="i-94472c84d08942c4-2" n="b15b269d">
            <seg n="633f60e1">
              Fru talman! Varken Johan Löfstrand, jag eller någon annan vet
              så värst mycket om framtiden. Det är faktiskt så.
            </seg>
            <seg n="abd17a28">
              Som jag sade i min förra replik är jag fullständigt övertygad
              om att regeringen kommer att följa utvecklingen mycket noga när
              det gäller kreditsäkerheter och hur företagen på bästa sätt ska
              kunna leva vidare och utvecklas för att allt fler ska kunna komma
              i arbete.
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="ea1928b2">
            18 § Europeiskt småmålsförfarande
          </note>
          <note n="709fba24">
            Föredrogs
          </note>
          <note n="08641fc1">
            Andre vice talmannen konstaterade att ingen talare var anmäld.
          </note>
          <note n="f24891c6">
            19 § Elektroniska företagsinteckningsbrev, m.m.
          </note>
          <note n="709fba24">
            Föredrogs
          </note>
          <note n="08641fc1">
            Andre vice talmannen konstaterade att ingen talare var anmäld.
          </note>
          <note n="f784a1db">
            20 § Nya regler för arbetskraftsinvandring
          </note>
          <note n="709fba24">
            Föredrogs
          </note>
          <note type="speaker" n="96ebc205">
            Anf. 79 GÖTE WAHLSTRÖM (s):
          </note>
          <u who="gote_wahlstrom_1fd1fe" xml:id="i-e5739ec6d493f53e-0" n="2adce958">
            <seg n="9526912e">
              Fru talman! Det är ingen nyhet för människor i dag att vi är
              alltmer beroende av kontakt och impulser över gränserna. Människor
              flyttar över nationsgränserna av många skäl; de har gift sig och
              vill sammanstråla med sin make eller maka, de flyr undan förföljelse
              eller de har hittat ett arbete i ett annat land. Vi för i stor
              utsträckning handel över nationsgränserna.
            </seg>
            <seg n="12af1c91">
              Internationalismen är en verklighet inte en abstrakt idé, en
              känsla på distans. Världen kommer till oss, och vi måste komma
              ut i världen.
            </seg>
            <seg n="695dd3f6">
              Det har talats en tid om den stora och svåra utmaning som hela
              den industrialiserade delen av världen står inför inom en inte
              helt oöverskådlig tid. Den äldre befolkningen som behöver vård
              och omsorg kommer att växa lavinartat, inte bara här i Sverige
              utan runt om i hela världen. Samtidigt kommer den arbetande delen
              av befolkningen att bli en allt mindre del i samhället. Tillgången
              till arbetskraft kommer att vara avgörande i framtiden för att
              vi ska garantera en god och fungerande välfärd.
            </seg>
            <seg n="c5d03f5b">
              Detta kan kännas avlägset i en tid då varslen står som spön i
              backen, då utanförskapet och klyftorna i samhället växer och när
              skillnaden mellan dem som har och dem som inte har blir ett allt
              större problem i samhället. Men det är ändå en frågeställning
              som vi måste förhålla oss till redan i dag.
            </seg>
            <seg n="2c58fb05">
              Fru talman! I kväll inbjuder en av våra så kallade tankesmedjor
              till ett seminarium på temat Arbetskraftsinvandring mitt i lågkonjunkturen
              går det ihop? Det är en relevant frågeställning, och det finns
              redan en rad funderingar som man kan koppla till det betänkande
              som vi debatterar i dag, om nya regler för arbetskraftsinvandring.
            </seg>
            <seg n="98b4e4b9">
              Det finns många olika vinklingar.
            </seg>
            <seg n="7aa6eaa9">
              Dessa och många andra frågor framhölls i den parlamentariska
              Kakiutredningen, som ligger till grund för dagens betänkande.
            </seg>
            <seg n="f5acdc5d">
              Fru talman! Jag vill understryka att det verkar finnas en bred
              uppslutning kring de grundläggande förslagen om behovet av och
              möjligheterna för en ökad arbetskraftsinvandring till Sverige.
              Jag säger detta därför att det i tidigare migrationspolitiska
              debatter försökt hävdas att så inte skulle vara fallet. En genomläsning
              av såväl Kakiutredningen som dagens betänkande med reservationer
              talar sitt tydliga språk: Det finns en bred uppslutning kring
              de grundläggande förslagen.
            </seg>
            <seg n="20e4f85f">
              Men vi har från Socialdemokraternas sida, och i delar tillsammans
              med Vänsterpartiet, två reservationer, 1 och 2, vilka jag härmed
              yrkar bifall till. Dessa reservationer har sin bakgrund i vad
              Kakiutredningen kom fram till.
            </seg>
            <seg n="74a11c6c">
              Fru talman! Arbetskraftsinvandring är inget nytt fenomen. Här
              i Gamla stan i Helsingfors finns fortfarande många namn som anknyter
              till den tid då människor från det som i dag är Tyskland flyttade
              hit för att arbeta. Till bruken i Uppland kom vallonerna, som
              byggde landet med hammarslag och eld. Under 1960-talet kom människor
              hit från Sydeuropa för att vara med och bygga välfärden. Den lagstiftning
              som i dag gäller har sin bakgrund i erfarenheterna av denna större
              offensivt organiserade arbetskraftsinvandring under högkonjunkturen
              på 1960- och början av 1970-talet. Arbetskraftsinvandringen kommer
              också att vara viktig för att säkra den generella välfärden i
              framtiden, dock inte den enda lösningen. Men den måste ske så
              att vi kan garantera ordning och reda på arbetsmarknaden.
            </seg>
            <seg n="2a965403">
              En högkonjunktur följs av lågkonjunktur och därmed en vikande
              arbetsmarknad. I just ett sådant läge fann riksdagen med alla
              partier och parterna på den svenska arbetsmarknaden att behovet
              av en väl fungerande och organiserad arbetsmarknad skulle hantera
              situationen, detta för att de arbetstagare som lockats till Sverige
              också skulle få ett värdigt liv i tider av lågkonjunktur. Ordning
              och reda på arbetsmarknaden måste råda, för alla på arbetsmarknaden,
              oavsett konjunkturläge.
            </seg>
            <seg n="823f536c">
              Ett mycket brett samförstånd fanns kring detta. I Kakiutredningen
              insåg man värdet av detta brett förankrade synsätt och att värnandet
              av såväl arbetsmarknaden som de enskilda arbetstagarnas situation
              i anslutning till arbetskraftsinvandring var en gemensam angelägenhet.
            </seg>
            <seg n="6129faaf">
              Fru talman! I det förslag som nu ligger på riksdagens bord förändrar
              olyckligtvis utskottsmajoriteten detta förhållande. Detta beskrivs
              också i många remissyttranden i frågan.
            </seg>
            <seg n="5d34aea3">
              Den samsyn som funnits ska nu ersättas av att arbetsgivaren ensam
              ska ses som den som ska avgöra om önskad kompetens finns att tillgå
              i landet eller inom EU.
            </seg>
            <seg n="7361b747">
              Den arbetsmarknadsprövning som tidigare setts som ett gemensamt
              ansvarstagande förs bort, och ett prövningsansvar om avtals- och
              anställningsvillkor förs över till Migrationsverket.
            </seg>
            <seg n="ed68a814">
              Vi socialdemokrater är oroade över denna förändring. Kakiutredningens
              förslag om bibehållen arbetsmarknadsprövning är ett viktigt stabiliserande
              instrument som utskottsmajoriteten nu vill släppa ur händerna.
            </seg>
            <seg n="eb67856a">
              I utskottsmajoritetens förslag beskriver man arbetsmarknaden
              i ett brett spektrum. I en skrivning tar man upp arbetsgivarens
              roll och skriver om de anställda: Dessa personer är många gånger
              utlämnade till oseriösa och hänsynslösa arbetsgivare som inte
              drar sig för att utnyttja deras utsatthet.
            </seg>
            <seg n="df9a962a">
              Av beskrivningen kan man utläsa att även utskottsmajoriteten
              ser en fara i att arbetsgivaren ensidigt ska vara den som avgör
              behovet av arbetskraftsinvandring och hur arbetskraften kan utnyttjas
              på en alltmer globaliserad arbetsmarknad. Man drar dock inga slutsatser
              av sitt ställningstagande.
            </seg>
            <seg n="15807a6c">
              Vi socialdemokrater har därför tagit fasta på vad fackliga organisationer
              men också andra tunga remissinstanser uttrycker och instämmer
              därför i Kakiutredningens slutsatser om behovet av en arbetsmarknadsprövning:
              en struktur som skapar stabilitet och en ordning och reda på arbetsmarknaden
              som kännetecknats av vad vi brukar kalla den svenska modellen.
            </seg>
            <seg n="6d0825ef">
              Att utskottsmajoriteten nu, trots sina uttalanden kring delar
              av vad som i dag utgör den svenska arbetsmarknaden, föreslår denna
              omsvängning är beklagligt och ett agerande som löper risk att
              sätta den svenska modellen under hårt tryck.
            </seg>
            <seg n="03fdbba6">
              I vår reservation föreslår vi avslag på regeringens förslag om
              vad som i utredningen kallas spårbytet.
            </seg>
            <seg n="27856978">
              I svensk migrationspolitik ges asylsökande under vissa förutsättningar
              möjlighet till så kallat arbetstillståndsundantag. Med detta tillstånd
              ges asylsökande möjlighet att under prövotiden få möta den svenska
              arbetsmarknaden och skaffa sig erfarenheter som är till gagn såväl
              vid kommande integration i samhället som inför ett eventuellt
              återvändande till hemlandet.
            </seg>
            <seg n="34de2959">
              Grunden vid asylsökande utgörs av prövning av individens skyddsskäl.
              Möjligheten att möta den svenska arbetsmarknaden är ett tillkommande
              instrument för att stötta individen och skapa en meningsfull tid
              under en annars jobbig prövotid vad gäller asylskälen.
            </seg>
            <seg n="e04bf635">
              Fru talman! I betänkandet föreslås nu att asylsökande som fått
              avslag på sin asylansökan, men som kunnat jobba under prövotiden,
              under vissa förutsättningar ska kunna byta spår och ansöka om
              arbetskraftsinvandring inifrån landet.
            </seg>
            <seg n="0c7b1ee5">
              Vi socialdemokrater menar liksom många remissinstanser att detta
              förfaringssätt löper risk att undergräva asylsystemet. Det är
              allvarligt. Graden av arbetsförhet och inte skyddsskälen blir
              avgörande för uppehållstillståndet. Rätten till asyl får inte
              tummas på! Det handlar om människosyn och om människovärde.
            </seg>
            <seg n="a13db87c">
              Utskottsmajoriteten beskriver också i betänkandet den utsatthet
              som många asylsökande hamnar i när deras uppehållstillstånd blir
              avhängigt en enskild arbetsgivares intyg vid en prövning om framtid
              som arbetssökande inifrån landet.
            </seg>
            <seg n="92a03b0f">
              Fru talman! I boken Migrantarbetare beskriver två kända journalister
              och debattörer med erfarenhet av internationell arbetsmarknad
              situationen som i dag gäller för många migrantarbetare i världen
              men också i Sverige.
            </seg>
            <seg n="ef0f7906">
              I intervjuer med enskilda personer men också med företrädare
              för fackliga organisationer ges en bild av en arbetsmarknadssituation
              som få av oss önskar. Den utsatthet som många hamnar i är bekymmersam,
              samtidigt som fackliga organisationer, skattemyndigheten med flera
              ger en oroväckande bild av utvecklingen: utnyttjande, utsatthet
              och avsaknad av traditionella skyddsmekanismer.
            </seg>
            <seg n="d403c45c">
              Det förslag som regeringen framlagt om nya regler för arbetskraftsinvandring
              och det betänkande som i dag diskuteras lämnar en del övrigt att
              önska. I de delar där man har frångått den parlamentariska utredningens
              slutsatser skapar man lätt en bild av vad som i boken beskrivs
              om migrantarbetarnas situation.
            </seg>
            <seg n="ccd04ed9">
              Vi socialdemokrater ser värdet i en ökad arbetskraftsinvandring
              såväl för individen som för Sverige och för utvandringsländerna.
              Detta förutsätter dock en struktur på arbetskraftsrörligheten
              som inte utarmar, skapar social dumpning eller oordning på en
              i övrigt fungerande arbetsmarknad.
            </seg>
            <seg n="8e8da544">
              På frågan om arbetskraftsinvandring mitt i lågkonjunkturen går
              ihop blir svaret ja. Men ett ja på frågan kräver ordning och reda,
              och tyvärr tycks utskottsmajoriteten bortse från det. Jag yrkar
              därför än en gång bifall till reservationerna 1 och 2.
            </seg>
          </u>
          <note n="6119a2ca">
            I detta anförande instämde Matilda Ernkrans, Kurt Kvarnström,
            Jasenko Omanovic, Veronica Palm, Magdalena Streijffert och Siw
            Wittgren-Ahl (alla s).
          </note>
          <note type="speaker" n="3b1fe472">
            Anf. 80 LISELOTTE OLSSON (v):
          </note>
          <u who="liselotte_olsson_703108" xml:id="i-91313a77b3e19bf5-0" n="648ae3b9">
            <seg n="e75a7435">
              Fru talman! Att människor flyttar mellan länder av olika skäl
              är en process som ställer krav på samhället. Om det hanteras rätt
              tillför det samhället nya erfarenheter, kunskaper och utmaningar.
              Skälen till att en individ migrerar kan vara många och sammansatta.
              Det kan handla om politiskt förtryck, om förföljelse på religiös,
              kulturell eller etnisk grund, om krig eller oroligheter i hemlandet
              eller om svåra levnadsförhållanden mer generellt.
            </seg>
            <seg n="b31d022a">
              Vänsterpartiet vill ha en human migrationspolitik. En utökad
              möjlighet att komma till Sverige för att arbeta är en del av detta.
              Arbetskraftsinvandring innebär i sig stora möjligheter för såväl
              samhället som den enskilde. En väl fungerande arbetskraftsinvandring
              kan tillföra mycket till den enskilda individen liksom till svensk
              ekonomi och svensk arbetsmarknad. Det ökar förutsättningarna att
              hantera arbetskraftsbrist inom olika branscher, bidrar med nya
              kunskaper och kontaktytor och förbättrar den enskildes frihet
              och möjlighet till försörjning.
            </seg>
            <seg n="ea798041">
              Av just dessa skäl har Vänsterpartiet sedan länge drivit på för
              att införa mer generösa regler för arbetskraftsinvandring från
              länder utanför Europa. Vi har länge sett fram emot att stå här
              i kammaren och debattera utformningen av en sådan reform. Dessvärre
              är det förslag som debatteras här i dag långt ifrån vad vi hade
              hoppats på.
            </seg>
            <seg n="8c1e56c0">
              Fru talman! Det är viktigt att se i vilket sammanhang det här
              förslaget läggs fram. Den politik som högerregeringen för syftar
              ju till att minska arbetstagarnas makt på arbetsmarknaden. Detta
              gör man genom att försvaga fackföreningarna och skapa en tudelning
              av arbetsmarknaden, där andelen lågavlönade arbeten med dåliga
              villkor på den privata tjänstemarknaden förväntas öka.
            </seg>
            <seg n="1a4f80b9">
              Genom försämringarna i arbetslöshetsförsäkringen, försvagningen
              av arbetsrätten, rean på ungdomars arbete, skattesubventionerna
              på hushållsnära tjänster, nedskärningar på arbetsmarknadspolitiken,
              nedskärningar på vuxenutbildningen, privatiseringar av välfärdsverksamhet
              och straffskatter på medlemskap i a-kassan stimulerar man framväxten
              av en sådan marknad i Sverige.
            </seg>
            <seg n="5b2a41b4">
              På denna otrygga låglönemarknad är det tänkt att ungdomar, lågutbildade
              och utlandsfödda ska jobba. Det är helt enkelt en traditionell
              högerpolitik som urholkar legitimiteten för hela skattesystemet
              och som syftar till att slå sönder solidariteten mellan människor.
              Det är viktigt att komma ihåg att det är just i detta sammanhang
              som regeringen och Miljöpartiet lägger fram sitt förslag.
            </seg>
            <seg n="56f7ccb6">
              Fru talman! Arbetskraftsinvandring förutsätter enligt Vänsterpartiets
              uppfattning bibehållen ordning och reda på arbetsmarknaden och
              respekt för gällande villkor och kollektivavtal. För den enskilde
              migranten är risken annars stor för att hamna i kläm mellan olika
              intressen, att utnyttjas med sämre villkor och löner. När vi välkomnar
              människor till Sverige har vi också ett ansvar att göra vad vi
              kan för att förhindra att de utnyttjas eller far illa. Arbetskraftsinvandring
              får aldrig bli ett sätt att kringgå lagar och regler för att konkurrera
              med dumpade villkor.
            </seg>
            <seg n="29cae658">
              En huvudfråga i regeringens och Miljöpartiets förslag är att
              den myndighetsbaserade prövningen av brist och arbetskraftsbehov
              slopas. Enligt förslaget ska i stället den enskilde arbetsgivaren
              själv göra denna bedömning från fall till fall. Motiveringen till
              detta är att det är arbetsgivaren som bäst anses ha kunskap om
              vilken kompetens som behövs i företaget. Det här innebär att arbetsgivarna
              själva bestämmer behovet av arbetskraft utan att behöva ta hänsyn
              till om kompetensen finns i landet.
            </seg>
            <seg n="2b89beaf">
              Regeringen föreslår också att arbetskraftsinvandrarens uppehållstillstånd
              ska vara knutet till en anställning hos en enskild arbetsgivare.
              Det här innebär som man lätt kan förstå att den invandrade hamnar
              i en mycket stark beroendeställning till sin arbetsgivare utan
              möjlighet att ta till vara sina intressen. Arbetsgivaren blir
              inte enbart en överordnad på arbetsplatsen utan får också ett
              inbyggt migrationspolitiskt mandat. Om arbetsgivaren inte önskar
              behålla den anställde står han eller hon inte bara utan arbete
              utan hotas med avvisning ur landet om det inte inom mycket kort
              tid går att hitta en annan anställning.
            </seg>
            <seg n="c0a4270a">
              Ett självklart och grundläggande krav är därför att löner, anställningsvillkor,
              försäkringsskydd och övriga arbetsvillkor ligger på samma nivå
              som för yrket eller branschen i Sverige. Om det kravet inte möts
              finns risken att människor utnyttjas på arbetsmarknaden och att
              lönerna dumpas.
            </seg>
            <seg n="78bbb7f8">
              I Sverige är det de fackliga organisationerna som har bäst kunskap
              om löner och anställningsvillkor. Därför är det viktigt att de
              ges reella möjligheter att yttra sig om och bevaka att löner och
              anställningsvillkor följs. Vi menar att den myndighetsbaserade
              prövningen måste finnas kvar, och vi menar att Arbetsförmedlingen
              är den myndighet som har den bästa förutsättningen för den uppgiften.
            </seg>
            <seg n="d88854ef">
              Det är också viktigt att kontrollen av hur ordning och reda på
              arbetsmarknaden efterlevs förstärks jämfört med i dag. Exempelvis
              bör beviljandet, kontrollen och tillsynen av F-skatt skärpas för
              att man ska komma till rätta med att arbetstagare med hjälp av
              F-skattsedeln utges för att vara egenföretagare, vilket riskerar
              att användas som medel för att dumpa villkor och löner. Detta
              gör regeringens senaste förslag i frågan mycket problematiskt.
              Vi vill också öka kontrollen av bemanningsföretag och av att personer
              som blir uppsagda på grund av arbetsbrist ska ha företrädesrätt
              framförd inhyrd arbetskraft från bemanningsföretag.
            </seg>
            <seg n="fae4994f">
              Fru talman! En annan huvudpoäng med regeringens och Miljöpartiets
              förslag är att asylsökande ska kunna byta kö byta spår, kallar
              man det och i stället söka uppehållstillstånd som arbetskraft.
              Detta framställs som en positiv sak. Den som har fått avslag på
              sin asylansökan sägs kunna få en ny chans. Vi är från Vänsterpartiets
              sida mycket kritiska till det här förslaget. Vi menar att det
              allvarligt hotar asylrättens grundprinciper.
            </seg>
            <seg n="241b0fdb">
              Att förslaget om spårbyte kommer nu är en del i en mycket olycklig
              utveckling. Trots mycket allvarliga brister i den svenska asylprocessen,
              och trots att människor fortfarande tvingas gömma sig utan rättigheter
              vare sig på arbetsmarknaden eller i samhället i övrigt, diskuteras
              nu i princip enbart frågan om arbetskraftsinvandring. Den tidigare
              tvärpolitiska uppslutning kring flyktingars rättigheter som fanns
              i denna riksdag är plötsligt som bortblåst.
            </seg>
            <seg n="43fbbd26">
              I en sådan tid är risken uppenbar för att personer i behov av
              skydd knuffas över i arbetskraftskön, och då har vi ju skapat
              en konjunkturanpassad migrationspolitik. Om alternativet är att
              återsändas till förföljelse eller väpnad konflikt, vilka villkor
              och vilken lön är man då inte beredd att acceptera för att få
              stanna i Sverige?
            </seg>
            <seg n="78708317">
              Bristande rättssäkerhet i asylprocessen kan aldrig lösas genom
              att en alternativ möjlighet till uppehållstillstånd av arbetsmarknadsskäl
              införs. Förslaget om spårbyte riskerar att befästa föreställningen
              att många av dem som kommer till Sverige för att söka asyl egentligen
              saknar riktiga asylskäl och bara kommer hit för att få ett bättre
              liv.
            </seg>
            <seg n="e2617ce7">
              Detta är naturligtvis helt felaktigt. Problemet med den svenska
              asylprocessen är att alltför många förvägras rätten till skydd
              undan förföljelse, inte att de skulle ha fel skäl att komma hit.
            </seg>
            <seg n="86944dd0">
              Fru talman! Dessutom innebär inte regeringens och Miljöpartiets
              förslag, även om de gör allt för att det ska verka så, någon lösning
              för den grupp människor som i dag lever som papperslösa i Sverige.
            </seg>
            <seg n="e8052632">
              De tusentals papperslösa som lever i Sverige i dag gör det utan
              de rättigheter och den trygghet som vi andra tar för givna. En
              del har fått avslag på sin ansökan om asyl. Andra har aldrig ens
              sökt, eftersom de ansett att det varit utsiktslöst.
            </seg>
            <seg n="f2e4f222">
              Gemensamt för dem alla gäller att de hellre lever rättslöst i
              Sverige än återvänder, vilket borde få var och en som kallar dem
              för illegala att fundera ett varv till. En del av de här papperslösa
              har dessutom jobb, och en del betalar rent av skatt.
            </seg>
            <seg n="9295a76a">
              Men ingen och det tål att upprepas ingen som är papperslös i
              Sverige i dag får enligt regeringens och Miljöpartiets förslag
              ens söka som arbetskraft. De papperslösa ska alltså kastas ut,
              och andra ska importeras i deras ställe för att utföra samma jobb.
              Sådan är den bistra logiken när asylrätten urholkas och bara den
              som är lönsam för svenska företag hälsas välkommen till landet.
            </seg>
            <seg n="bc16cbc3">
              Vänsterpartiet kämpar hårt för de papperslösas rättigheter. För
              oss är det dock inte tillräckligt att enbart stärka de papperslösas
              ställning i samhället, eftersom det trots allt riskerar att innebära
              att befolkningen delas in i ett A- och ett B-lag. En sådan uppdelning
              är förödande såväl för den som lever utan papper som för andra
              i Sverige vars rättigheter och ställning inte minst på arbetsmarknaden
              urholkas. Ytterst handlar det därför om rätten till uppehållstillstånd
              och om rätten för gömda och papperslösa att bygga ett nytt liv
              i Sverige utan fruktan för utvisning. Det vore också det enda
              rimligt humana att göra i dag.
            </seg>
            <seg n="d934dcb3">
              Däremot anser vi att det är fullständigt orimligt att den som
              är papperslös i Sverige i dag ska uteslutas från möjligheterna
              att söka uppehållstillstånd av arbetsmarknadsskäl i ett utvidgat
              system för arbetskraftsinvandring. Det skulle innebära att människor
              som redan lever och arbetar här avvisas samtidigt som annan arbetskraft
              importeras för att utföra samma arbete.
            </seg>
            <seg n="d77869df">
              Vänsterpartiet har därför föreslagit att regeringen ska återkomma
              med förslag på övergångsregler som ger asylsökande och papperslösa
              som i dag befinner sig i Sverige, och som inom en bestämd tid
              kan uppvisa anställningsbevis, möjlighet att ansöka om uppehållstillstånd
              av arbetsmarknadsskäl inifrån Sverige. Flera av riksdagens ledamöter
              har tidigare efterlyst sådana lösningar. Vi i Vänsterpartiet har
              en sådan i vår reservation.
            </seg>
            <seg n="08b1afcd">
              Fru talman! Förslaget om utökad arbetskraftsinvandring kommer
              väl samordnat med regeringens åtgärdspaket för att luckra upp
              reglerna på arbetsmarknaden och tillintetgöra den svenska modellen.
              Det regeringen gör är att tona ned asylrätten och därmed flyktinginvandringen
              till förmån för att i stället importera mer åtråvärda grupper
              som tillfälligt kan passa de behov som den svenska konjunkturen
              anger. Den svenska regeringen företräder därmed en syn på invandring
              som följer den utveckling som vi ser inom EU och övriga världen.
              Det innebär att mindre tyngd läggs vid rätten till asyl för att
              i stället betona arbetskraftsinvandring.
            </seg>
            <seg n="f7dfcb5c">
              Att införa snabbfiler för önskad arbetskraft av olika slag är
              ingen lösning på vare sig den europeiska eller den svenska flyktingkrisen,
              vilket ofta påstås i debatten.
            </seg>
            <seg n="6545a553">
              Arbetskraftsinvandring är ingen lösning för alla de människor
              som tvingas fly från sina hemländer och som förvägras rätten att
              söka asyl genom den restriktiva gemensamma flyktingpolitiken inom
              EU. Det som i stället måste göras är att skapa legala vägar för
              människor att söka asyl, inte att militarisera verksamheten vid
              EU:s yttre gränser och samtidigt handplocka de invandrare som
              vi anser oss kunna dra nytta av i Europa och i Sverige.
            </seg>
            <seg n="13103b0c">
              Fru talman! Jag konstaterar att regeringens och Miljöpartiets
              förslag till regler för utökad arbetskraftsinvandring inte uppfyller
              de krav på ordning och reda på arbetsmarknaden som är nödvändiga.
              Reglerna har i stället utformats helt på arbetsgivarnas villkor,
              och reglerna riskerar på sikt att underminera asylrätten.
            </seg>
            <seg n="29250765">
              Den cyniska logiken verkar vara att den som vill invandra är
              välkommen men bara om han eller hon är direkt lönsam för svenska
              företag. För Vänsterpartiets del är det en utveckling som vi aldrig
              kommer att acceptera.
            </seg>
            <seg n="c34be09b">
              Jag står bakom Vänsterpartiets samtliga reservationer men yrkar
              bifall till reservationerna 1 och 4.
            </seg>
          </u>
          <note type="speaker" n="5c516a87">
            Anf. 81 MIKAEL CEDERBRATT (m):
          </note>
          <u who="mikael_cederbratt_ed2948" xml:id="i-bc0a039ff5e92da9-0" n="11f10f70" next="i-fd3c8f76a30907b4-0"/>
          <note n="8e2cf938">
            Fru talman! Jag börjar med att yrka bifall till förslaget i betänkandet
            och naturligtvis också till propositionen.
          </note>
          <u who="mikael_cederbratt_ed2948" xml:id="i-fd3c8f76a30907b4-0" n="11f10f70" prev="i-bc0a039ff5e92da9-0">
            <seg n="429adce7">
              När det gäller den här debatten och det beslut som vi kommer
              att fatta antingen senare i dag eller tidigt i morgon tror jag
              att detta kommer att gå till historien som det mest framåtsyftande
              förslaget under modern tid.
            </seg>
            <seg n="f810ce92">
              Vi kommer med den här lagstiftningen på plats att få en heltäckande
              vettig lagstiftning inom hela migrationsområdet. Rubriken för
              den skulle kunna vara: Rätt in. Det är rätt in i ett rättssäkert
              system, ifall man behöver skydd. Det är rätt in i arbetsmarknaden.
            </seg>
            <seg n="fce29d3c">
              Jag ska teckna en bakgrund till det här beslutet.
            </seg>
            <seg n="89266518">
              Vi har ungefär 200 miljoner migranter i världen. Ungefär 10 procent
              av dem är flyktingar. Många av dessa människor som vill röra på
              sig gör det för att uppfylla sina drömmar, skapa ett bättre liv
              men kanske också för att se till att hjälpa sin familj genom att
              skicka hem pengar. Det kallas remitteringar på politikerspråk.
              Det är stora belopp. Det är dubbelt så stort som det internationella
              biståndet. Det har alltså en avgörande betydelse för väldigt många
              människor.
            </seg>
            <seg n="c4bd5e08">
              Man kan titta på Sverige och hur det ser ut för oss när det gäller
              att kunna säkra välfärden. Hur blir det i framtiden när vi får
              en åldrande befolkning när vi har färre människor som faktiskt
              arbetar?
            </seg>
            <seg n="ec816269">
              Man kan titta på några kommuner Laxå, Pajala, Hultsfred, Flen.
              Inom en tioårsperiod kommer antalet människor i arbetsför ålder,
              som är mellan 25 och 58, att halveras.
            </seg>
            <seg n="3607ccf2">
              270 av landets 290 kommuner kommer under de närmaste åren att
              få 6 procent färre människor som arbetar. Det är 250 000 människor.
            </seg>
            <seg n="efdc5f3c">
              År 1960 gick det sex stycken förvärvsarbetande på varje pensionär.
              Vi hade en pensionsålder på 67 år, och medellivslängden var 73
              år. I dag går det tre förvärvsarbetande på varje pensionär. Medellivslängden
              är 80 år, och pensionsåldern är 65 år. År 2020 kommer de som arbetar
              att försörja sig själva och 2,29 andra personer.
            </seg>
            <seg n="4d1e7cee">
              Det har pratats väldigt mycket om det här med undanträngning.
              Är det så att vi har människor i Sverige som inte får jobb för
              att det ska komma någon utifrån? Jag tror att det är en stark
              överdrift att dra den slutsatsen.
            </seg>
            <seg n="6d358284">
              Om jag skulle ha ett företag tror jag inte att jag skulle sticka
              till Bombay om jag hade en ingenjör i grannkvarteret. Vi har också
              regler om gemenskapsföreträde inom EU.
            </seg>
            <seg n="bb71a786">
              Det varslas. Vi hade en debatt i dag på morgonen om hur det ser
              ut i Sverige. Många hävdar lite grann att vi väl inte har någon
              brist på arbetskraft. Nej, just nu har vi kanske inte en generell
              brist på arbetskraft. Men det är brist i ett antal yrken. Det
              finns få svetsare, ingenjörer, läkare och undersköterskor.
            </seg>
            <seg n="a4566cab">
              Då kan man säga så här: Varför måste vi fatta beslut om den här
              lagstiftningen just nu? Kan vi inte vänta lite? Det kanske blir
              bättre tider.
            </seg>
            <seg n="b88291f6">
              Men det är faktiskt på det sättet att den situation som jag nu
              beskriver om demografin, alltså hur det utvecklas med åldrande
              befolkning och människor som arbetar, är någonting som man kan
              se i hela EU. Man kan se det i många delar av västvärlden, i Japan.
              Det kommer alltså att bli konkurrens om arbetskraften i framtiden.
              Då är det väldigt smart att vara ute i god tid.
            </seg>
            <seg n="07c1c982">
              Jag är inte helt säker på att en ingenjör från Indien tycker
              att Borlänge är ett paradis på jorden jag vet att Röde Börje tyckte
              det. Därför tror jag att vi faktiskt måste förstå att vi, om vi
              ska lyckas i framtiden, ska ligga i framkant vad gäller lagstiftningen.
            </seg>
            <seg n="d52fef2c">
              Hur har det då varit historiskt? Jo, vi har under de senaste
              30 åren haft en väldigt liten arbetskraftsinvandring. Jag menar
              att de två bärande skälen till detta är att det har varit en prövning
              av myndigheter om behovet och, i princip, ett veto för den fackliga
              organisationen.
            </seg>
            <seg n="1437d3e0">
              Hur ser då det här förslaget ut? Ja, huvudregeln är att man ska
              ha sitt tillstånd klart innan man kommer till Sverige. Man har
              då fått ett arbete. Man får sitt arbetstillstånd, och så kommer
              man hit.
            </seg>
            <seg n="eb4780bf">
              Ifall man känner ett behov av att kanske bli intervjuad eller
              av att få prata med sin arbetsgivare finns också möjligheten att
              få ett visum för att komma hit. Men det är arbetsgivaren som bestämmer
              behovet. Ingen skulle väl, om en företagare anställer en person
              som bor i kvarteret bredvid, säga att myndigheten ska pröva om
              företagaren har behov av det.
            </seg>
            <seg n="e28212f3">
              Naturligtvis är det på samma sätt inom EU. Den ende som känner
              behovet fullt ut är arbetsgivaren. Man får direkt en väldigt tydlig
              prövning genom att göra en värdering av företaget ekonomiskt.
              På så sätt får man en helhetsbild.
            </seg>
            <seg n="fd03e3c4">
              Vi hade en hearing där Dick Harrison från Lunds universitet väldigt
              tydligt sade: Behoven kommer alltid innan vi hinner reglera. Jan
              O. Karlsson, tidigare socialdemokratisk migrationsminister, sade:
              Modern arbetsmarknad är så komplex att det är utsiktslöst att
              tro att man kan reglera arbetsmarknadens behov.
            </seg>
            <seg n="e7990d0e">
              Under vilka villkor kommer då de som kommer hit att arbeta? Jo,
              de kommer att arbeta under samma villkor som vi i Sverige. Man
              ska följa kollektivavtal eller praxis, och facken ska höras.
            </seg>
            <seg n="1e898c8b">
              Det finns undantag från huvudregeln att man ska ha sökt tillstånd
              innan man kommer hit. Det skulle ju kunna vara så att man har
              fått ett arbete men att anställningen av något skäl upphör. Det
              kan också vara så att företaget har gått i konkurs. Eller också
              kan det vara så att man inte riktigt kommer överens med sin arbetsgivare.
              Då har man möjlighet att under tre månader vara i Sverige för
              att söka nytt arbete. Man behöver inte lämna landet ifall man
              får ett nytt arbete.
            </seg>
            <seg n="6f0f93e1">
              Vidare gäller det en stor mängd gäststuderande som finns här.
              Har man läst in 30 poäng eller forskat under en termin har man
              möjlighet att från Sverige söka arbetstillstånd.
            </seg>
            <seg n="e984bb59">
              Det gäller också dem som kommer hit och som säger att de vill
              ha asyl. Genom vår rättssäkra prövning har man kanske funnit att
              så inte var fallet. Personen var inte flykting. Men personen har
              fått ett arbete och vill stanna kvar och arbeta här. Inte heller
              då är det rimligt, menar vi, att den personen först ska behöva
              åka hem.
            </seg>
            <seg n="caa7c024">
              Vad säger då oppositionen? Ja, vad man säger har ni hört. Men
              vad man menar är inte samma sak.
            </seg>
            <seg n="2b335b4d">
              Man yrkar avslag på propositionen. Man säger att man vill ha
              arbetskraftsinvandring men gör allt för att hindra och försvåra.
              Min slutsats är därför att man inte vill ha någon arbetskraftsinvandring.
              Man säger därmed nej inte bara till möjligheten att få människor
              att komma hit människor som vill komma hit och arbeta utan också
              till att säkra och värna den framtida välfärden.
            </seg>
            <seg n="cd4b6e9c">
              Vi kommer att ha personalbrist inom sjukvården. Dessutom är pensionernas
              koppling till den totala lönesumman väldigt tydlig. De som säger
              nej till förslaget måste i den här debatten, menar jag, ge ett
              svar på frågan: Hur löser ni de framtida problemen med att ha
              människor inom sjukvården och med att säkra pensionerna?
            </seg>
            <seg n="2cb2322f">
              Vänsterpartiet och Socialdemokraterna säger nej, med lite variation.
              Klarast och lättast att förstå är, tycker jag, Socialdemokraterna.
              De vill ha en fortsatt låg nivå, om ens någon, på arbetskraftsinvandringen.
              Den som kommit hit och som inte bedöms vara flykting men som har
              ett arbete ska först åka hem, menar man.
            </seg>
            <seg n="8cd6b206">
              Bilden blir lite mer oklar när vi närmar oss Vänsterpartiets
              synpunkt. Man vill att den som inte bedöms vara flykting ska åka
              hem där finns det ingen tveksamhet. Men hur många man vill ha
              i Sverige som arbetar är väldigt svårt att förstå. Å ena sidan
              vill man ha myndighetsprövning. Därmed minimeras den lagliga rätten
              att komma till Sverige och arbeta.
            </seg>
            <seg n="fb0d601b">
              För den som är asylsökande och som inte bedöms vara flykting
              men som gömmer sig och jobbar svart här ett par år fixas å andra
              sidan amnesti. Sedan får den personen arbeta. Eller också kommer
              man hit till Sverige utan att över huvud taget ge sig till känna,
              en så kallad papperslös. Man jobbar svart ett par år sedan amnesti,
              därefter ska man få arbeta.
            </seg>
            <seg n="c06b16f4">
              På något sätt bör Vänsterpartiet reda ut varför det är så fel
              att ha en bra lagreglering och att ha möjligheten att komma till
              Sverige och arbeta.
            </seg>
            <seg n="834c3c53">
              Jag tycker att det här är fråga om en väldigt bra och efterlängtad
              lagstiftning, med rubriken Rätt in i arbetslivet.
            </seg>
          </u>
          <note n="cdce55fb">
            I detta anförande instämde Gunnar Axén, Willemo Carlsson, Lars-Arne
            Staxäng och Marianne Watz (alla m), Fredrick Federley (c), Ulf
            Nilsson (fp) samt Lars Gustafsson (kd).
          </note>
          <note type="speaker" n="b1197896">
            Anf. 82 GÖTE WAHLSTRÖM (s) replik:
          </note>
          <u who="gote_wahlstrom_1fd1fe" xml:id="i-e5739ec6d493f53e-1" n="2adce958">
            <seg n="6db29d1d">
              Fru talman! Den demografiska situationen har både Mikael Cederbratt
              och jag goda erfarenheter av.
            </seg>
            <seg n="634cf5e8">
              Utskottet gjorde en resa till Japan och fick se konsekvenser
              som andra nationer har framför sig. Där skiljer sig våra uppfattningar
              inte speciellt mycket.
            </seg>
            <seg n="0546b1b2">
              Mikael Cederbratt och jag har samma bakgrund. Båda har vi varit
              anställda och har haft offentliga arbetsgivare. Vi har kanske
              också mött arbetsgivare på olika sätt också det en gemensam erfarenhet.
              Men sedan har vi kanske olika erfarenheter av vilka dessa arbetsgivare
              är Mikael Cederbratt i sin profession och jag i mitt uppdrag som
              facklig förtroendeman för ett stort antal avtalsområden. Jag har
              fått möta ett stort antal olika arbetsgivare i olika situationer
              och med olika erfarenheter och bakgrund.
            </seg>
            <seg n="2245dcf0">
              Mikael Cederbratt och övriga i majoriteten skriver i betänkandet
              om anställda och deras arbetsgivare: Dessa personer är ofta utlämnade
              till oseriösa och hänsynslösa arbetsgivare som inte drar sig för
              att utnyttja deras utsatthet.
            </seg>
            <seg n="5df78b1c">
              Det är en grupp arbetsgivare som vi totalt sett har att jobba
              med. Om nu majoriteten ser att det finns en stor grupp oseriösa
              och hänsynslösa arbetsgivare som inte drar sig för att utnyttja
              människors utsatthet blir min fråga: Hur stor är den grupp som
              också ska få de möjligheter som majoriteten nu vill ge när det
              gäller att få människor att komma till Sverige och arbeta här?
            </seg>
            <seg n="cbff759e">
              Hur tänker man agera utifrån de förutsättningar som nu ges? Hur
              stor är egentligen den här gruppen? Och vad tänker man från majoritetens
              sida göra? Man har ju redan avvisat exempelvis Europakommissionens
              förslag om att på olika sätt lagföra oseriösa arbetsgivare som
              agerar på det sätt som majoriteten skriver om i sitt betänkande.
            </seg>
          </u>
          <note type="speaker" n="d4390ac0">
            Anf. 83 MIKAEL CEDERBRATT (m) replik:
          </note>
          <u who="mikael_cederbratt_ed2948" xml:id="i-3483950951d6d10b-0" n="11f10f70">
            <seg n="5581bc34">
              Fru talman! Först vill jag vara väldigt tydlig och säga: Arbetsgivare
              som inte sköter sig har jag inget som helst förtroende för, och
              dessa vill jag inte på något sätt skydda. De ska straffas punkt!
            </seg>
            <seg n="b0160654">
              Frågan är vad det är som gör att de har möjlighet att göra det
              de gör. Ja, ett av skälen är att det finns väldigt få möjligheter
              att lagligt komma in i landet för att arbeta här. Ju högre murarna
              är, desto större är behovet av arbetsgivaren. Arbetsgivaren får
              helt enkelt ett större övertag. Det gör att arbetsgivare oftare,
              tror jag, beter sig på det sätt som Göte Wahlström beskriver.
            </seg>
            <seg n="7ebda2bb">
              Är man i realiteten oroad över den här situationen, vilket jag
              är, gäller det att öka möjligheterna till laglig arbetskraftsinvandring
              ju lägre trösklar, desto större säkerhet.
            </seg>
          </u>
          <note type="speaker" n="438b1a94">
            Anf. 84 GÖTE WAHLSTRÖM (s) replik:
          </note>
          <u who="gote_wahlstrom_1fd1fe" xml:id="i-e5739ec6d493f53e-2" n="2adce958">
            <seg n="9c5eca2b">
              Fru talman! Lägre trösklar och ökad arbetskraftsinvandring talas
              det om. Om Mikael Cederbratt har läst Kakiutredningen jag hade
              förmånen att få sitta med där kan han konstatera att vi gjorde
              en bred analys av situationen. Dessutom var det en rad offensiva
              åtgärder och förslag som regeringen på några punkter har frångått.
              Det är på de punkterna som vi har reservationer. I övrigt finns
              det en stor samstämmighet, vilket jag framförde i mitt huvudanförande.
            </seg>
            <seg n="6b02049a">
              När det gäller detta med att oseriösa arbetsgivare ska lagföras
              och markeras kan vi först och främst konstatera att majoriteten
              i socialförsäkringsutskottet inte vill möta upp kring det förslag
              som finns från Europeiska kommissionen om att lagföra dessa oseriösa
              hänsynslösa arbetsgivare.
            </seg>
            <seg n="44c5f8df">
              Sedan säger man att de här arbetsgivarna ska följa de spelregler
              som finns på arbetsmarknaden. Javisst, jag är den förste att instämma
              i det. Men vi vet ju att det finns företag som byggs upp med en
              enda företagsidé: att inte teckna kollektivavtal med fackliga
              organisationer.
            </seg>
            <seg n="a9825192">
              Då får det konsekvenser. Vilka slutsatser drar Mikael Cederbratt
              när det finns företag som har den utgångspunkten och vi vet att
              det i dagsläget finns branscher där vi har ett problem som är
              näst intill oöverstigligt för de fackliga organisationerna, nämligen
              att få dessa att teckna kollektivavtal? Man gör allt för att komma
              undan.
            </seg>
            <seg n="7d9b57dd">
              Mikael Cederbratt kan ta kontakt med skattemyndigheten och få
              en bild av exempelvis några näringar som jag själv fick kontakt
              med för någon vecka sedan fastighetsbranschen med Fastighetsanställdas
              förbund och transportnäringen med Transportarbetarförbundet och
              få resultatet av interna och gemensamma utredningar med skattemyndigheten.
              Då ser han hur det ser ut.
            </seg>
            <seg n="a88c2504">
              Men vi har nu fått signalen att dessa arbetsgivare ska lagföras
              och markeras. Men möt då upp kring vårt förslag och det vi har
              ställt krav på när det gäller att följa upp kommissionens förslag
              på det här området!
            </seg>
          </u>
          <note type="speaker" n="c69d87f1">
            Anf. 85 MIKAEL CEDERBRATT (m) replik:
          </note>
          <u who="mikael_cederbratt_ed2948" xml:id="i-3483950951d6d10b-1" n="11f10f70">
            <seg n="4993958e">
              Fru talman! Det är en oro som Göte Wahlström beskriver. Jag kan
              inte förstå varför han inte vill minimera utrymmet för den här
              typen av arbetsgivare genom att öppna för lagliga möjligheter.
              Frågan är: Är det andra skäl som gör att Göte Wahlström pratar
              sig varm om detta? Kan det bero att det ses rimligt att facket
              ska ha större inflytande, eller vad är skälet?
            </seg>
            <seg n="a873c974">
              Jag ställde en fråga i mitt huvudanförande om lösningen på framtidens
              problem eftersom vi historiskt vet att har man en myndighetsprövning
              kommer det mycket färre människor. Jag har inte i den här debatten
              fått något svar från Göte Wahlström.
            </seg>
          </u>
          <note type="speaker" n="e034ac88">
            Anf. 86 FREDRICK FEDERLEY (c):
          </note>
          <u who="fredrick_federley_ce5ceb" xml:id="i-98b1d43a71966376-0" n="3a5a9f7e">
            <seg n="c49c8911">
              Fru talman! Jag vill börja med att från Centerpartiets sida yrka
              bifall till förslaget i betänkandet. Jag tror precis som föregående
              talare, Mikael Cederbratt, att den här reformen kommer att bedömas
              vara historisk. Den är historisk i ett internationellt perspektiv.
              Inte i något annat land kan du se lika generösa möjligheter och
              en lika stor öppenhet hos en nation att tillåta människor från
              andra länder att komma till ens hemland och arbeta, för vår del
              att komma till Sverige och söka möjligheter att arbeta.
            </seg>
            <seg n="377ed33b">
              I grund och botten är det här en tydlig del av den svenska migrationspolitiken
              under alliansregeringen, att försöka få två tydliga spår och vägar
              in i Sverige. Där måste man skilja på vilka vägar vi pratar om.
              Detta är inte någon debatt om den svenska asylpolitiken. Detta
              är inte en debatt om hur vi ska kunna stärka den svenska asylrätten,
              utan detta gäller en möjlighet för dem som inte har asylskäl att
              komma till Sverige på legala grunder.
            </seg>
            <seg n="a56efb2e">
              Tidigare har man tvingats, på grund av att den här möjligheten
              inte har varit reglerad, att försöka pressa sig in genom nålsögat
              och hävda asylskäl. Det är inte så att vi tror att alla som har
              sökt asyl i Sverige har haft felaktiga grunder eller gjort det
              med falska motiv. Däremot har vi, framför allt vi som har jobbat
              med migrationsfrågor under lång tid, sett människor som har sökt
              vår hjälp för att få stanna i Sverige. Vi har sett att skälen
              uppenbart inte är tillräckligt starka för att få uppehållstillstånd
              på de grunderna i Sverige. Vi har kunnat se många med sådana skäl,
              arbetsdugliga goda människor som skulle ha kunnat bli medborgare
              i Sverige, göra rätt för sig och arbeta, men den lagliga grunden
              har inte funnits. Den möjligheten öppnas nu.
            </seg>
            <seg n="5743dd8a">
              Vi kan i den här debatten höra att det fortfarande finns en rädsla
              från oppositionen och ett vi-och-de-tänkande. Med oppositionen
              menar jag i detta fall absolut inte Miljöpartiet, som står bakom
              förslaget i betänkandet. Jag vill vara tydlig med det så att ingen
              som lyssnar till debatten tar fel.
            </seg>
            <seg n="614972dc">
              Jag tror att det också handlar om vår syn på öppenhet och solidaritet
              och på vem Sverige är till för. Där finns det tydligen en stor
              skillnad mellan de tre oppositionspartierna. Miljöpartiet är berett
              att ta ett ansvar och öppna den här möjligheten men kan ändå föra
              en konstruktiv oppositionspolitik i andra frågor där vi kanske
              inte är helt överens, medan de två röda partierna i oppositionen
              pratar om öppenhet och solidaritet och ett välkomnande i högtidstalen
              och på första maj. Men när det kommer till realpolitik, att verkligen
              öppna Sverige, är man kritisk. Möjligtvis försöker man i retoriken
              hävda att man fortfarande är positiv till arbetskraftsinvandring
              och möjliggörandet för fler att komma till Sverige, men när det
              sedan kommer till debatten i kammaren och beslutet är man inte
              alls lika positiv. Det bör man betänka i den här debatten, och
              jag tror att det är många som behöver ta det till sig.
            </seg>
            <seg n="6a6dcef0">
              I grund och botten handlar det om en rädsla och ett vi-och-de-tänkande.
              Vore det så att man inte från Socialdemokraterna och Vänsterpartiet
              var rädd för att människor kom till Sverige skulle man inte lyfta
              fram frågan. Man ser det som ett problem att i en begynnande lågkonjunktur,
              där det finns varsel på den svenska arbetsmarknaden, låta andra
              människor komma till Sverige och arbeta. I slutet av sitt anförande
              sade Göte Wahlström att han inte såg detta som ett hinder. Men
              det var först alldeles på slutet, och jag skulle vilja börja i
              den andra ändan.
            </seg>
            <seg n="0c69bce7">
              Jag tror att det handlar om olika syn på marknadsekonomin, olika
              syn på hur ekonomin fungerar. Den socialistiska traditionen, som
              Socialdemokraterna och Vänsterpartiet bär på, är att anse att
              ekonomin är statisk och att man därmed måste dela på den mängd
              arbeten som finns. Det är klart att det blir problem om fler människor
              får komma hit och söka sin lycka genom att arbeta. Har man en
              mer liberal syn på ekonomin, en mer marknadsinriktad syn, anser
              man att ju fler som befinner sig i landet, desto fler arbeten
              skapas det och desto mer dynamik blir det. Det kan vi bevisa om
              och om igen på svensk arbetsmarknad. Vi har kunnat bryta arbetslösheten
              efter Socialdemokraternas misslyckade arbetsmarknadspolitik tidigare.
            </seg>
            <seg n="e283203d">
              Det var också intressant att höra LiseLotte Olssons resonemang
              där hon från Vänsterpartiets sida gav en ganska skrämmande men
              korrekt beskrivning av hur det ser ut för de människor som har
              sökt sig till Sverige för att arbeta men som inte haft den lagliga
              möjligheten, som inte har haft de rättigheter som vi tillskriver
              dem enligt betänkandet. Vi vill upprätthålla lagar och regler
              på arbetsmarknaden och vi vill värna kollektivavtalen, något som
              man tidigare inte kunnat göra utan att tvingas långt ifrån dagsljuset
              och på en arbetsmarknad där människor inte kunnat söka det skydd
              som jag tycker att alla i Sverige ska ha rätt till och där vi
              inte kunnat värna de rättigheter eller där människor inte kunnat
              få tillgång till de skyddssystem som vi bör ha. Allt detta är
              vi beredda att ge dem.
            </seg>
            <seg n="ccf2cb4c">
              Då blir den uppenbara frågan till LiseLotte Olsson och Göte Wahlström
              i oppositionen som motsätter sig detta: Är det så att ni anser
              att er migrationspolitik har varit så himla misslyckad att ni
              försöker kritisera regeringen och på något sätt hävda att det
              är vårt fel att de här problemen har uppstått? Vi är faktiskt
              de som öppnar för möjligheten att komma till Sverige. När vi inför
              världens mest generösa system för arbetskraftsinvandring står
              ni här och kritiserar. De problem som vi har att hantera framöver
              har ni varit med och skapat. Är det så att den tillfälliga lagen
              var ett stort politiskt misslyckande så bör ni säga det rätt ut
              i stället för att försöka påskina att det är arbetskraftsinvandringen
              som skapar de här problemen. Med arbetskraftsinvandring öppnar
              vi en vit marknad med alla tydliga lagar och regler och det skydd
              som behövs för den som är anställd.
            </seg>
            <seg n="747f48d2">
              Något annat som kanske inte är förvånande för alla men för mig
              är att oppositionen tror att de är mer kompetenta att avgöra vem
              som är bäst att avgöra vem som kan utföra ett gott arbete på en
              arbetsplats. Handlar det om bagaren i Trosa tror jag inte att
              det är Arbetsförmedlingen som är bäst att bedöma vem som skulle
              göra bäst jobb hos bagaren i Trosa. Jag tror inte att det är Socialdemokraterna,
              jag tror inte att det är Vänsterpartiet, utan jag tror att det
              är bagaren i Trosa. Handlar det om skogsbonden i Värmland som
              i dag med ljus och lykta söker efter arbetskraft tror jag inte
              att det är någon av de tre nämnda parterna heller som är bäst
              på att avgöra vem som skulle kunna utföra detta arbete. Är det
              så att man söker indiska designer tror jag inte heller att det
              är Arbetsförmedlingen, Socialdemokraterna eller Vänsterpartiet
              som är bäst att bedöma.
            </seg>
            <seg n="6e434056">
              Vore det så att vi äntligen kunde se ett politiskt paradigmskifte
              där Vänsterpartiet och Socialdemokraterna annat än i retoriken
              ställde sig bakom öppenhet på arbetsmarknaden och arbetskraftsinvandring
              och därmed en gång för alla bröt sig ur LO:s protektionistiska
              kedjor som har begränsat och byggt murar kring Sverige och också
              riskerat att bygga murar kring Europa, vore det någonting historiskt.
              Men det är man inte riktigt beredd att göra, och därför låtsas
              man i retoriken att vara för arbetskraftsinvandringen, men i praktiken
              är man emot.
            </seg>
            <seg n="a2863c6b">
              Ur mitt och Centerpartiets perspektiv är det här en välkommen
              reform. Vi ser inte människor som kommer hit som en belastning,
              utan vi tror att alla kan och vill vara med och bidra, också de
              som inte kommer hit för att de är flyktingar. Flyktingdebatt är
              en helt annan debatt. Vi vill se det på ett öppet sätt. Det är
              inte det primära skälet, och det är inte heller för min del en
              fråga om demografi i Sverige. Vi vet att det är en åldrande befolkning
              i Sverige, och vi kommer att skrika efter arbetskraft om ett antal
              år. För mig handlar det om vilket Sverige vi vill se, ett Sverige
              med murar där det är svårt att komma hit eller ett Sverige som
              är öppet och välkomnande. För mig och Centerpartiet är det tydligt
              att vi vill se ett land som är öppet och välkomnande.
            </seg>
            <seg n="db8b970f">
              Till syvende och sist kommer vi snart att stå inför en situation
              där det kommer att handla också om ekonomin, men det är ett sekundärt
              skäl för min del. Vi vet att våra vänner i Kanada, våra vänner
              i Europa och våra vänner i USA kommer att vilja konkurrera med
              oss om att få den bästa arbetskraftsinvandringen. Det är därför
              man i Europa nu diskuterar ett blue card -system, men som riktar
              sig lite mer till eliten, de som har kunnat få en utbildning.
              Jag tycker att systemet i grund och botten är bra, men jag välkomnar
              att vi i Sverige från alliansregeringens och Miljöpartiets sida
              också säger: Du som inte har en akademisk utbildning, du som kanske
              inte är elitidrottare och du som inte är professor är också välkommen
              till Sverige för att arbeta. I kombination med Europeiska unionens
              blue card -system tror jag att det kan bli en stor konkurrensfördel
              för Sverige. Också make eller maka, som kanske inte är lika högt
              kvalificerad, ska ha möjlighet att komma hit så att man komma
              tillsammans till Sverige för att arbeta och söka sig en framtid
              här.
            </seg>
            <seg n="8c7d87e3">
              Jag hoppas att vi framöver kommer att ha problem av en helt annan
              karaktär när vi diskuterar migrationspolitik, det vill säga att
              vi måste hantera utbildningspolitiken annorlunda, därför att så
              pass många människor kommer att ha sökt sig till Sverige därför
              att man har kunnat få ett jobb här, därför att man hanteras sjyst
              på arbetsmarknaden, därför att man betalar sina skatter och har
              sitt skydd. Det kommer att göra att många barn kommer hit som
              behöver en utbildning som kanske är anpassad på ett helt annat
              sätt än vad vi i dag är vana vid. Då, fru talman, tror jag att
              vi har kommit många steg mot ett öppnare Sverige, som jag hoppas
              att vi får se framöver.
            </seg>
            <seg n="c9aac509">
              Ytterligare en gång vill jag yrka bifall till utskottets förslag
              till beslut.
            </seg>
          </u>
          <note n="3bb5ec8c">
            I detta anförande instämde Gunnar Axén, Mikael Cederbratt, Lars-Arne
            Staxäng och Marianne Watz (alla m), Ulf Nilsson (fp), Lars Gustafsson
            (kd) samt Bodil Ceballos (mp).
          </note>
          <note type="speaker" n="bea7a3df">
            Anf. 87 ULF NILSSON (fp):
          </note>
          <u who="ulf_nilsson_15fa88" xml:id="i-19269163540296a5-0" n="2946fd10">
            <seg n="499a66c9">
              Fru talman! Just nu de här dagarna pratas det en hel del om varsel
              och hot om uppsägningar. Den finansiella oron i världen märks
              även i Sverige, trots att vi faktiskt har skapat oss väldigt goda
              förutsättningar för att klara oss igenom en lågkonjunktur i Europa
              och världen.
            </seg>
            <seg n="c66229f8">
              En del kanske tycker att det verkar väldigt konstigt att hålla
              på och prata om brist på arbetskraft. Då glömmer man att på lång
              sikt har vi, som flera har sagt, ett skriande behov av arbetskraft
              i Sverige för att klara välfärden i framtiden, men inte bara i
              Sverige. I EU talar man allmänt om behov av 3040 miljoner invandrare
              under de närmaste 20 åren för att klara ekonomisk utveckling och
              välfärd.
            </seg>
            <seg n="bf3c0456">
              Jag satt och tittade på statistik över bristyrken i Sverige.
              Just i södra Sverige, där jag bor, råkar det vara brist i sådana
              yrken som golvläggare, programmerare och veterinärer. På andra
              håll i Sverige är det stor brist på specialiserade hantverkare
              och ingenjörer. Sverige utbildar inte så många ingenjörer som
              IT-verksamhet och annan verksamhet behöver.
            </seg>
            <seg n="9a7d8024">
              Dessutom är det så, som alla känner till men som vi ibland glömmer,
              att antalet äldre kommer att öka väldigt kraftigt. Antalet äldre
              över 85 år kommer att öka med en fjärdedel de kommande tio åren.
              Under samma tid, tio år, kommer hälften av dagens vårdpersonal
              att gå i pension.
            </seg>
            <seg n="6fce9579">
              Det är självklart, fru talman, att i Sverige behövs varje människa
              som är beredd att bidra till den svenska välfärden med sin arbetskraft
              och sitt kunnande. Därför är vi många som välkomnar den öppna
              liberala migrationspolitik som alliansregeringen nu föreslår.
              Genom att förenkla för arbetskraftsinvandring väljer vi en framtidsinriktad
              politik, där vi tar på allvar att det blir en fortsatt ökad efterfrågan
              på arbetskraft och där främlingsrädsla sätts åt sidan.
            </seg>
            <seg n="62ade483">
              En ofta förekommande invändning som liksom ligger under ytan,
              tyvärr, hos dem som säger nej till det här, även om ingen vågar
              säga det rätt ut, är detta: Ska nu folk komma från andra länder
              och ta jobb ifrån oss och så vidare? Det finns ju arbetslösa i
              Sverige. Kan inte de ta de jobb som finns? Men det är faktiskt
              så att det ständigt finns bristyrken till vilka det kan ta flera
              år att utbilda personer som redan finns i landet. Ju snabbare
              sådana arbetstillfällen kan tillsättas, desto snabbare kan det
              också bli expansion för många nya företag, för många företag över
              huvud taget och för nya arbetstillfällen. Man får helt enkelt
              bort flaskhalsar i produktionen.
            </seg>
            <seg n="694c5f47">
              Sverige är på många sätt ett invandrarland historiskt, och det
              är väldigt positivt. Vi har sett genom historien hur Sverige många
              gånger har öppnat sina gränser för människor som vill bidra till
              den svenska välfärden med kompetens och arbetskraft. I dag finns
              det i Helsingfors och i övriga Sverige hundratusentals svenskar
              som själva, eller vars föräldrar, en dag bestämde sig för att
              lämna länder som Italien, Turkiet, Grekland och Finland för att
              bygga ett nytt liv genom att jobba på kanske Volvo eller i hemvården
              i Sverige på 50- och 60-talen. Sverige har bara haft glädje av
              dessa människor. Samtidigt har deras egen dröm om ett bättre liv
              gått i uppfyllelse, oavsett om de har stannat kvar i Sverige eller
              om de har flyttat tillbaka till sina ursprungliga hemländer. Den
              möjligheten för Sverige och för människor runt om i hela världen,
              inte bara i Europa, vill alliansregeringen skapa.
            </seg>
            <seg n="1ee61f70">
              Det är naturligtvis den enskilde arbetsgivaren som har bäst kunskap
              om vilken kompetens som krävs i den egna verksamheten och vilka
              rekryteringsbehov som finns. Därför kommer utgångspunkten som
              vi har hört i propositionen att vara arbetsgivarens bedömning
              av behovet av utländsk arbetskraft från länder utanför EU. Därmed
              tar vi alltså bort Arbetsförmedlingens överprövning. Men vi har
              de regler som EU har kommit överens om, att arbetsgivaren först
              måste utlysa arbetet i Sverige, EU och ESS innan han går vidare
              utanför EU.
            </seg>
            <seg n="4dc29fdf">
              En grundläggande förutsättning, som det verkar som om nejsägarna
              här i dag liksom inte låtsas om, är att det finns ett erbjudande
              om en anställning som det går att försörja sig på. Anställningsvillkoren
              ska inte vara sämre än de som gäller enligt de svenska kollektivavtalen
              eller vad som är praxis inom en bransch. Migrationsverket har
              i det budgetförslag som ligger fått ökade resurser för att kunna
              bedöma om ett arbete är seriöst med hänsyn till lön och arbetsvillkor.
              Dessutom är det väl rätt naturligt att det är just Migrationsverket
              som får ansvar för att se till att bestämmelserna följs och kan
              höra även arbetstagarorganisationerna. Migrationsverket, inte
              Arbetsförmedlingen, är väl ändå den myndighet som är specialiserad
              på att ge en helhetsbild när det gäller att bevilja visum och
              arbetstillstånd.
            </seg>
            <seg n="f1adb6d5">
              Min och Folkpartiets utgångspunkt när det gäller migration är
              först och främst att Sverige ska värna asylrätten och den humana
              flyktingpolitiken. Tvärtemot vad som har sagts här finns det ingenting
              i denna proposition som urholkar asylrätten. Tvärtom är det viktigt
              för mig, och jag vet att det är viktigt för hela alliansregeringen,
              att Sverige slår vakt om att hålla fanan högt när det gäller rätten
              till prövning av asylansökningar. Men regeringen driver också,
              med stöd från alla allianspartier, EU:s flyktingpolitik att fler
              länder ska ha en human och öppen flyktingpolitik och att en rättssäker
              prövning av flyktingar i hela EU ska förbättras. Dessutom har
              riksdagen uttalat att målet som Sverige har i EU-arbetet med flyktingpolitiken
              är att det totala antalet flyktingmottagna i Europa ska öka. Jag
              kan faktiskt inte förstå varför man blandar in den här motionen
              med någonting som på något sätt har att göra med att förändra
              asylrätten.
            </seg>
            <seg n="11cbee9e">
              Som sagt: Vid sidan om asylrätten är ett helt annat spår just
              detta att människor får möjlighet att förbättra sina liv genom
              att jobba här under några år eller under en längre tid. Jag tror
              på öppnare gränser. Människor som vill och kan arbeta och försörja
              sig i Sverige ska få göra det. Det tjänar både Sverige och EU
              på.
            </seg>
            <seg n="d397670d">
              I EU har man infört blue card för specialutbildade människor
              med avancerad teoretisk utbildning som ska få rätt att flytta
              hit från andra länder. Sverige går här före. Vi visar oss alltså
              öppnare än övriga Europa, eftersom vi inte bara vill ha hit forskare
              och högt teoretiskt utbildade, utan alla som kan få en god anställning
              här är välkomna som sagt var under förutsättning att det är bra
              anställningsvillkor. I Sverige går det också, i motsats till i
              andra länder, att ge människor som kommer hit möjlighet att ta
              med sig familjemedlemmar. Även de får söka arbetstillstånd här.
            </seg>
            <seg n="f13b9ecb">
              Jag har svårt att tolka Socialdemokraternas och Vänsterpartiets
              motstånd. Vill ni egentligen att utländsk arbetskraft ska få komma
              hit? Jag vet inte, men ni vill avslå propositionen trots att dagens
              regler som vi har i Sverige för arbetsmarknaden ska gälla, trots
              att gällande avtal och praxis ska gälla och trots att alla arbeten
              först ska utlysas i Sverige och i EU. Trots det vill ni avslå
              hela propositionen. Ni vill inte bara förbättra den utan avslå
              den.
            </seg>
            <seg n="9cc87416">
              Det har talats om spårbytet. En asylsökande som under väntetiden
              arbetar minst sex månader och får erbjudande om en längre anställning
              ska kunna ansöka om arbetstillstånd. Om det visar sig att personen
              inte har asylskäl enligt reglerna kan han eller hon få möjlighet
              till ett tillfälligt arbetstillstånd.
            </seg>
            <seg n="1a3de0c3">
              Människor för vilka ansökningsförfarandet drar ut på tiden har
              rätt att arbeta. Vi vill att de ska göra det under asylprövningstiden
              och lära sig svenska. Ibland drar prövningen ut på tiden. Det
              skulle kännas orimligt om människor som har fått möjlighet att
              söka arbete från utlandet inte skulle ha rätt att söka i Sverige
              utan tvingas åka hem igen. Det blir konsekvensen av att ni säger
              nej till detta förslag.
            </seg>
            <seg n="d87b241d">
              Jag vet inte, fru talman, hur många som i dag söker asyl här
              i Sverige och som någon gång efter den 15 december kommer att
              begära arbetstillstånd. Jag vet heller inte hur många som från
              andra länder kommer att söka arbete i Sverige efter den 15 december
              när lagen börjar gälla.
            </seg>
            <seg n="30cf0117">
              Jag vet dock, och det ska påpekas, att om Vänsterpartiets och
              Socialdemokraternas avslag går igenom blir det ett okänt antal
              människor som stoppas från att komma in i Sverige. Människor som
              har erbjudande om arbete och människor som har sökt asyl och samtidigt
              börjat arbeta får alla nej. Med Vänsterpartiets och Socialdemokraternas
              politik byggs det alltså högre murar runt Sverige för människor
              som lagligt vill komma in hit och bidra till sin egen försörjning
              och vårt lands välstånd.
            </seg>
            <seg n="8f9c0a2a">
              När vi då hör Vänsterpartiets retorik om att Sverige och Europa
              börjar likna en fästning ska vi komma ihåg att det i dag är Vänsterpartiet
              och Socialdemokraterna som vill bygga upp hinder runt Sverige
              för att stoppa invandring.
            </seg>
            <seg n="e8f21d88">
              Fru talman! Det är glädjande att en bred majoritet bestående
              av alliansen och Miljöpartiet vill öppna Sverige för arbetskraftsinvandring.
              Denna breda majoritet ser inte arbetskraftsinvandring som ett
              hot. Jag yrkar bifall till förslaget i betänkandet.
            </seg>
          </u>
          <note n="b4865646">
            I detta anförande instämde Gunnar Axén, Mikael Cederbratt, Lars-Arne
            Staxäng och Marianne Watz (alla m), Fredrick Federley (c), Lars
            Gustafsson (kd) samt Bodil Ceballos (mp).
          </note>
          <note type="speaker" n="04418c26">
            Anf. 88 GÖTE WAHLSTRÖM (s) replik:
          </note>
          <u who="gote_wahlstrom_1fd1fe" xml:id="i-e5739ec6d493f53e-3" n="2adce958">
            <seg n="624d9ae1">
              Fru talman! Som mångårig maskinist har jag förvärvat en hörselskada.
              Jag tycks dock inte vara ensam om att ha problem att höra vissa
              saker som sägs i kammaren.
            </seg>
            <seg n="4c251f9b">
              Jag tror att jag var ganska tydlig i mitt huvudanförande när
              det gällde hur vi ser på arbetskraftsinvandring och att vi yrkade
              på den majoritet som fanns i den så kallade Kakiutredningen som
              lämnade över ett förslag till regeringen 2006. I den majoriteten
              fanns Socialdemokraterna, Vänsterpartiet och Folkpartiet! Ni hade
              en helt annan uppfattning när det gällde behovet av den arbetsmarknadsprövning
              som diskuterades och fanns i utredningsförslaget.
            </seg>
            <seg n="09319a69">
              Tydligen har Folkpartiet under resans gång valt en annan väg.
              Men vid ett antal tillfällen under utredningens arbete diskuterades
              just den myndighetsbaserade arbetsmarknadsprövningen. Då markerade
              Folkpartiet mycket starkt behovet av detta för att ha ordning
              och reda på arbetsmarknaden och för att leva upp till den tradition
              som har funnits av en bred förankrad uppfattning från de politiska
              partierna men också från arbetsmarknadens parter.
            </seg>
            <seg n="9d2718d0">
              Jag är den förste att beklaga att Folkpartiet så ofta byter ställning
              i centrala frågor som vi nu tycks ha för ögonen.
            </seg>
            <seg n="f2332c33">
              En annan sak som jag upplevde att Ulf Nilsson uttryckte var att
              man skulle ha ett arbete som det går att försörja sig på. Det
              är något annat än att tala om kollektivavtalade löner och en lönesättning
              som är gällande på arbetsmarknaden.
            </seg>
            <seg n="8c166c3b">
              Vad är det som gäller, Ulf Nilsson? Är det avtalsmässiga kollektivavtalade
              löner eller är det löner som det går att leva på?
            </seg>
          </u>
          <note type="speaker" n="9e0ae4fc">
            Anf. 89 ULF NILSSON (fp) replik:
          </note>
          <u who="ulf_nilsson_15fa88" xml:id="i-19269163540296a5-1" n="2946fd10">
            <seg n="4beea46b">
              Fru talman! I seriösa utredningar är enskilda ledamöter inte
              bundna vid, i varje fall inte i Folkpartiet, att till punkt och
              pricka tycka det som man så småningom kommer att landa i. Det
              är en dialog man för.
            </seg>
            <seg n="c527491a">
              Min motfråga blir: Skulle Göte Wahlström ha röstat för detta
              förslag om vi hade haft kvar Arbetsförmedlingens prövningsrätt?
            </seg>
            <seg n="9ed15985">
              Man kan ha olika åsikter om det. Jag tycker att det är helt onödigt
              att ha kvar den prövningsrätten eftersom Migrationsverket nu får
              i uppgift att bland annat höra arbetstagarorganisationerna och
              sondera att kollektivavtal och så vidare gäller.
            </seg>
            <seg n="73e48b10">
              Även om Göte Wahlström skulle vilja återinföra det, måste ni
              säga nej till hela propositionen? Skriv gärna motioner om att
              ni vill ändra vissa detaljer i regelverket! Det gjorde jag när
              den gamla regeringen lade fram propositioner som jag inte var
              helt nöjd med men där jag ändå tyckte att huvudinriktningen stämde.
              Men ni avslår hela propositionen.
            </seg>
            <seg n="58ab4ca6">
              Tycker Göte Wahlström verkligen att den formella hanteringen
              är så avgörande så att vi ska säga nej till dessa möjligheter?
              Det kan jag inte förstå.
            </seg>
            <seg n="6bf68ff1">
              Göte Wahlström undrade vad jag menade med ett arbete att försörja
              sig på. Jag använde uttrycken kollektivavtal och praxis i branschen
              under mitt anförande, men det är lite tradigt att upprepa exakt
              samma formulering. Det är dock glasklart när man hör mig och de
              andra deltagarna och läser betänkandet och propositionen att svenska
              kollektivavtal och branschpraxis ska gälla. Det är ingen tvekan
              om det.
            </seg>
          </u>
          <note type="speaker" n="b8a2e6e5">
            Anf. 90 GÖTE WAHLSTRÖM (s) replik:
          </note>
          <u who="gote_wahlstrom_1fd1fe" xml:id="i-e5739ec6d493f53e-4" n="2adce958">
            <seg n="232fbe1b">
              Fru talman! Ulf Nilsson får ursäkta, men vi har hört ministrar
              från den borgerliga regeringen uttrycka sig på många olika sätt
              när det gäller begreppet lön lön som går att leva på, avtalsenliga
              löner och så vidare att vi ställer oss frågan: Vad är det som
              gäller?
            </seg>
            <seg n="b71a783d">
              I den vacklande uppfattning som tycks gälla inom Folkpartiet
              kan man inte heller vara säker på att Folkpartiet lever upp till
              sina gamla traditioner och synsätt på detta område. Jag har högaktat
              Folkpartiet för dess folkrörelsetradition och erfarenhet av att
              leva upp till dessa för arbetsmarknadens parter viktiga begrepp.
              Att man har lämnat detta är naturligtvis bekymmersamt.
            </seg>
            <seg n="2983495e">
              Fler än jag är bekymrade över den förändring som sker. Inte minst
              regeringens egen utredare, Monica Werenfels Röttorp, som har tittat
              på mottagningssystemet och mottagandet, var bekymrad över spårbytet
              och vilka konsekvenser det kan få i den vidare processen. Även
              en folkpartiföreträdare i utredningsposition är bekymrad över
              effekten av den politik som folkpartisten Ulf Nilsson kommer att
              votera igenom i dag. Ser Ulf Nilsson inga problem med att detta
              kan få en hel del ytterligare konsekvenser?
            </seg>
            <seg n="fc03f90b">
              Jag fick ett svar från Mikael Cederbratt på frågan om arbetsgivarna.
              Står Ulf Nilsson också bakom skrivningen i betänkandet om de oseriösa
              arbetsgivare som hänsynslöst utnyttjar migrerad arbetskraft?
            </seg>
          </u>
          <note type="speaker" n="7f103ce5">
            Anf. 91 ULF NILSSON (fp) replik:
          </note>
          <u who="ulf_nilsson_15fa88" xml:id="i-19269163540296a5-2" n="2946fd10">
            <seg n="5fef8cbf">
              Fru talman! Här råder en bred enighet i alliansregeringen och
              allianspartierna. Oseriösa arbetsgivare som utnyttjar människor,
              oavsett om det är illegalt eller legalt invandrad arbetskraft
              eller svenskar som jobbar svart, ska i allra högsta grad uppmärksammas
              och på olika sätt lagföras. Man kan diskutera hur detta ska genomföras,
              men det är ingen tvekan om att vår inställning är att vi vill
              ha avtal som gäller i Sverige.
            </seg>
            <seg n="5153bbcb">
              Som Göte Wahlström vet har regeringens myndigheter gjort olika
              typer av razzior på arbetsplatser för att komma åt svart arbetskraft,
              oavsett om den är svensk eller invandrad. Det är ingen tvekan
              om att vi vill ha riktiga förhållanden på arbetsplatserna.
            </seg>
            <seg n="1490f5e1">
              Göte Wahlström talade om att höra dåligt, men det handlar också
              om att vilja höra och inte ägna debatten åt ordalydelser när det
              så tydligt står i betänkandet, och vi alla säger, att kollektivavtal
              ska gälla. Om Göte Wahlström drar slutsatsen att vi inte är för
              kollektivavtal bara för att vi i en mening använder formuleringen
              att man ska kunna leva på sin lön tycker jag att Göte Wahlström
              läser, som man förr brukade säga, som en viss potentat läser Bibeln.
              Han gör sin egen tolkning av det hela.
            </seg>
            <seg n="546d49b9">
              Det är ingen tvekan om att det är svensk arbetsrätt som ska gälla.
              Ingen i alliansen som tvekar om det.
            </seg>
            <seg n="a74d78e1">
              När det gäller spårbytet tror jag inte att det är någon större
              risk att människor söker asyl här trots att de inte har några
              skäl. Så enkelt är det inte att komma hit och söka asyl.
            </seg>
            <seg n="f734d923">
              Det är en oförnuftig hantering att en människa som har kommit
              hit och börjat arbeta här ska behöva åka hem. Jag tycker att det
              här är en praktisk lösning. Vi får se hur många som kommer att
              använda sig av den.
            </seg>
          </u>
          <note type="speaker" n="03844e98">
            Anf. 92 LARS GUSTAFSSON (kd):
          </note>
          <u who="lars_gustafsson_16707e" xml:id="i-7da38ba5cbbb0456-0" n="2d7592cd">
            <seg n="3b3448d6">
              Fru talman! Inledningsvis vill jag säga att jag tror att det
              är bra att vi lyfter blicken från hur vi i Sverige ser på varandra
              och den svenska politiken.
            </seg>
            <seg n="3a74bfd1">
              Jag hade förmånen att vara inbjuden till en konferens i Bryssel
              för några veckor sedan och talade för ett auditorium om den svenska
              migrationspolitiken och integrationspolitiken. Jag fick då i min
              hand en skrivelse som är sammanställd av the British Council and
              Migration Policy Group. Det är ett index över de olika länderna
              i Europa.
            </seg>
            <seg n="44a69ac2">
              Jag läser i fri översättning vad man skriver om Sverige och arbetsmarknaden:
            </seg>
            <seg n="72122d86">
              I september 2006 kom det en ny centerhögerregering i Sverige.
              Den nya integrationsministern fokuserade på arbetsmarknadens integration
              med bland annat ett nytt system för språkinlärning, en parlamentarisk
              kommission för att utvidga arbetskraftsinvandring, träning av
              arbetsplatserna, nystartsjobb och hemservicejobb som också erbjuds
              nykommande svenskar. Sveriges policyindex hamnar högst av alla
              de 28 länderna på de sex indikationerna. Sverige är också bäst
              när det gäller att praktiskt överföra dem till den svenska arbetsmarknaden.
            </seg>
            <seg n="86f87813">
              Det kan ge en indikation om hur man ser på oss i EU. Man är glad
              men inte nöjd.
            </seg>
            <seg n="d2eeb25e">
              Det är välkänt att Västeuropa står inför flera välfärdsutmaningar.
              Inom några årtionden kommer det att uppstå stor brist på bland
              annat arbetskraft och befolkningsunderlag för att kunna upprätthålla
              både skatteunderlag och samhällsservice. Den demografiska utvecklingen
              i vårt land skiljer sig inte nämnvärt från övriga Europa. Vi kan
              redan i dag notera brist på utbildad arbetskraft inom flera yrkesområden,
              särskilt i hantverkssektorn.
            </seg>
            <seg n="51a18068">
              Utskottets betänkande föreslår att man öppnar för arbetskraftsinvandring
              på ett mycket generöst sätt som inte avgränsar sig till enbart
              personer med hög utbildningsnivå.
            </seg>
            <seg n="ddc5c447">
              Sverige går med detta förslag längre än EU:s så kallade blue
              card , vilket är avgränsat till högkvalificerad arbetskraft. Det
              svenska förslaget förenar arbetskraftsbehov och migrationspolitik
              på ett positivt sätt. Det ger möjlighet för människor från länder
              utanför Europa att finna utkomst och ett liv i Sverige samtidigt
              som man bidrar till den svenska välfärden.
            </seg>
            <seg n="c7eca652">
              Fru talman! Vi kristdemokrater är övertygade om att en grogrund
              till främlingsfientlighet är att människor med utomsvensk härkomst
              inte har fått möjlighet till egenförsörjning. Alliansregeringen
              har insett att arbetslinjen även på detta område ökar acceptansen
              för människor från andra länder. Det görs emellanåt gällande att
              arbetskraftsinvandring kommer att slå ut inhemsk arbetskraft genom
              snedvriden konkurrens på arbetsmarknaden. Detta är givetvis en
              förvrängd bild av verkligheten.
            </seg>
            <seg n="bd097e00">
              Ett uttalat problem på den svenska arbetsmarknaden är bristen
              på utbildad arbetskraft och spetskompetens. Så sent som i går
              kunde man läsa i nyhetsnotiserna från företagarföreningen att
              många småföretag inte kan få rätt utbildad arbetskraft mitt i
              en begynnande lågkonjunktur.
            </seg>
            <seg n="f489dcd5">
              Det finns en annan aspekt som nästan aldrig lyfts fram. Det är
              intresset hos personer från varmare länder att flytta till en
              annan klimatzon. I de undersökningar som har gjorts om intresset
              att lämna hemlandet för arbete i Sverige eller något annat europeiskt
              land kommer Sverige bland de sista länderna som man vill flytta
              till.
            </seg>
            <seg n="eafb1deb">
              Fru talman! Förslaget innehåller ett väl avvägt regelverk som
              reglerar villkoren för att arbeta i Sverige. Det reglerar också
              förutsättningarna för arbetskraftsinvandring och villkoren för
              arbetstagarna, som vi har hört tidigare. Vi har redan tidigare
              i debatten fått redogjort för dessa och det finns därför ingen
              anledning att återupprepa dem. En generös del i förslagen är att
              det ges möjlighet för medföljande familjemedlemmar att erhålla
              arbetstillstånd. Ett annat förslag är möjligheten att söka nytt
              arbete i tre månader om man skulle förlora det arbete man har.
            </seg>
            <seg n="6da5ac4a">
              Som kristdemokrat känns det också viktigt med möjligheterna att
              söka arbetstillstånd efter avslag på asylansökan. Denna möjlighet
              benämns ibland som spårbyte, alltså byte av spår. Det är glädjande
              att tankarna på enkelspår inte finns kvar då vi länge har haft
              en enkelspårig migrationspolitik.
            </seg>
            <seg n="01acd104">
              Möjligheten till fler vägar in i Sverige kan inte betecknas som
              en uppluckring av asylrätten, tvärtom. Det är rimligt att anta
              att man som sökande kommer att välja den möjlighet som ger störst
              chans att söka sig till Sverige och inte omvägen. Således kommer
              personer med önskan om ett ekonomiskt bättre liv att ansöka som
              arbetskraftsinvandrare medan personer med asylskäl kommer att
              söka asyl.
            </seg>
            <seg n="dc97c325">
              Fru talman! Vi måste bryta synen på Sverige som en isolerad paradisö
              som är sig själv nog och klarar sig utan utbyte med omvärlden.
              Det kommer att bli en dyrköpt erfarenhet om vi för sent inser
              behovet av fler människor som bidrar till välfärden i vårt land.
              Den som tror att konkurrensen om arbetskraft kommer att minska
              i framtiden har en stor hemläxa att göra. Sverige behöver fler
              personer i arbete, inte färre, för bibehållen välfärd och ökad
              internationalisering.
            </seg>
          </u>
          <note n="56c8d288">
            Med detta yrkar jag bifall till förslagen i betänkandet och avslag
            på motionerna.
          </note>
          <note n="036990d5">
            I detta anförande instämde Gunnar Axén, Mikael Cederbratt, Lars-Arne
            Staxäng och Marianne Watz (alla m) samt Ulf Nilsson (fp) och Bodil
            Ceballos (mp).
          </note>
          <note type="speaker" n="df2f00be">
            Anf. 93 GÖTE WAHLSTRÖM (s) replik:
          </note>
          <u who="gote_wahlstrom_1fd1fe" xml:id="i-e5739ec6d493f53e-5" n="2adce958">
            <seg n="4f5e7a97">
              Fru talman! Jag hade inte tänkt begära replik på Lars Gustafsson,
              men som ledamot av den parlamentariska kommittén har jag naturligtvis
              viss erfarenhet av den diskussion som fördes som bakgrund till
              det betänkande som nu har behandlats och den diskussion som vi
              hela tiden har haft. Vi har haft en följsamhet både i det internationella
              och i det inhemska perspektivet.
            </seg>
            <seg n="b419732d">
              Lars Gustafssons partikollega och jag hade för ett antal månader
              sedan en debatt om ett liknande ärende som skulle kunna vara berört
              av detta. Där pratade man om amnestitänkande och om att man skulle
              få ett beslut som skulle gälla inför ett kommande ställningstagande
              för att låta människor stanna, som det då hette.
            </seg>
            <seg n="021dea21">
              Det visade sig sedan att det anställningsförhållande som personen
              i fråga hade inte var i överensstämmelse med det som man just
              nu har sagt ska vara gällande, det vill säga kollektivavtal och
              ordning och reda på arbetsmarknaden.
            </seg>
            <seg n="522bb9a0">
              Kristdemokraterna slogs varmt för det ärendet. Står ni också
              bakom resonemanget om att det är kollektivavtalsgällande förutsättningar
              som ska gälla på arbetsmarknaden och på arbetsplatsen för att
              det ska vara tillämpligt?
            </seg>
            <seg n="6a58886b">
              Vi har också talet om arbetsgivarnas behov av arbetskraft. Det
              är säkert dokumenterat. Jag vet också från mitt hemlän Jönköpings
              län att det finns behov av vissa yrkeskategorier.
            </seg>
            <seg n="d9ee8618">
              Instämmer Lars Gustafsson i den problematik som beskrivs bland
              annat i boken Migrantarbetare om den utsatthet och den situation
              som många drabbas av? Man hamnar ännu djupare i detta när man
              utsätts för risken att man, om man inte går med på de villkor
              som en arbetsgivare ställer upp, kan missa den underskrift som
              behövs från en arbetsgivare för att få processa in i det så kallade
              spårbyte som Lars Gustafsson talade varmt om? Han kallade den
              socialdemokratiska tiden för enkelspåret.
            </seg>
          </u>
          <note type="speaker" n="35361106">
            Anf. 94 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-7da38ba5cbbb0456-1" n="2d7592cd">
            <seg n="892a60f0">
              Fru talman! Tyvärr tycks Socialdemokraterna inte ha lämnat detta
              spår. De är kvar på enkelspåret trots att vi behöver dubbelspår
              genom Halland. Men det är en annan sak.
            </seg>
            <seg n="3192bced">
              Nu får vi komma ihåg att det handlar om personer som är utanför
              EU för EU har vi reglering. Det är därför långt utöver detta.
              Om en person ska ansöka om att få hit arbetskraft krävs det att
              denna arbetskraft har vissa kvalifikationer. Det måste vi komma
              ihåg. Det innebär att det är så lång väg att ta hit någon utifrån
              på det viset att det praktiskt taget skulle omöjliggöra för de
              så kallade oseriösa arbetsgivare som vi talar om. Det finns faktiskt
              också oseriösa arbetstagare. Det glöms gärna bort i detta sammanhang.
              Detta är så långsökt att jag inte förstår det.
            </seg>
            <seg n="4da87d91">
              Problemet i Sverige är att det bara har funnits en väg in. Man
              har inte kunnat komma hit och söka ett jobb, visa att man har
              jobbat vitt och kunnat få stanna. Nu har man helt enkelt kommit
              hit och inte kunnat kvalificera sig, som Fredrick Federley nogsamt
              redogjorde för här, och ansöka om att få stanna kvar. Då blir
              det en helt ny situation för de nya eftersom jag inte tror att
              vi talar om dem som finns i Sverige. Göte Wahlström talar om de
              nya som skulle komma hit.
            </seg>
            <seg n="8c43f462">
              Det resonemang som Göte Wahlström för om att en liten teservering
              uppe i Orsa skulle söka långt bort i Ghana efter någon som skulle
              vilja jobba där är så långsökt att det är orealistiskt. Sedan
              har vi hela tiden talat om att man måste ha en lön som är kollektivavtalsenlig.
              Det måste inte bara vara en lön enligt kollektivavtal som man
              ska kunna leva på, för många svenskar som har lön som är kollektivavtalsenlig
              kan inte ens leva av den lönen utan måste ha bidrag, vilket också
              är märkligt i Sverige.
            </seg>
            <seg n="1bd8e396">
              Kristdemokraterna står för att man ska följa regelverk. Oseriösa
              arbetsgivare och arbetstagare och andra ska sättas åt.
            </seg>
          </u>
          <note type="speaker" n="64639a91">
            Anf. 95 GÖTE WAHLSTRÖM (s) replik:
          </note>
          <u who="gote_wahlstrom_1fd1fe" xml:id="i-e5739ec6d493f53e-6" n="2adce958">
            <seg n="bd75bbe7">
              Fru talman! Jag tror inte att Lars Gustafsson behöver utbilda
              mig i vad propositionen och betänkandet handlar om. Jag satt,
              som sagt, i utredningen och har följt detta under ett antal år
              inför den process som vi nu står inför och den votering som vi
              har framför oss.
            </seg>
            <seg n="8e5c6c98">
              Att säga att vi står kvar på enkelspåret är i så fall att också
              ifrågasätta sin egen roll. Då har man inte lyssnat till vad jag
              sade, nämligen att det är en stor samstämmighet på de allra flesta
              områden när det gäller betänkandet. Men på två centrala områden
              skiljer vi oss åt. Mer är det inte. Men det är två centrala områden.
              Det handlar om just ordning och reda på arbetsmarknaden.
            </seg>
            <seg n="e5e181ee">
              Jag blir lite konfunderad. Vi hade en debatt här för inte alltför
              länge sedan om en däckarbetare i Kronoberg som var helt oundgänglig
              för sin arbetsgivare, och man krävde att få beslut fattade inför
              kommande ställningstagande för att personen i fråga skulle få
              stanna. Nu gäller inte det längre för Kristdemokraterna. Det som
              för några månader sedan var helt avgörande för politiken är i
              dag helt bortsopat. Så kan man inte föra politik, för då skapar
              man precis de förväntningar och den oro som nu finns ute på arbetsmarknaden.
              Ett av skälen till att kommande talare från Miljöpartiet ställde
              sig bakom det betänkande som nu finns var löften om lösningar.
              Den kommande lagstiftningen kommer inte att tillämpas för de människor
              som i dag är papperslösa. Men nu förstår jag att det fanns många
              dunkla skäl till att man driver igenom detta förslag från Kristdemokraternas
              sida. Av argumentationen förstår jag att man inte har mycket till
              övers för de fackliga organisationer som dagligen tar strid för
              sina medlemmar och även sina icke-medlemmar ute på arbetsplatserna
              för att de ska få rimliga arbetsvillkor. Kristdemokraterna står
              inte på den sidan längre.
            </seg>
          </u>
          <note type="speaker" n="06c41cc7">
            Anf. 96 LARS GUSTAFSSON (kd) replik:
          </note>
          <u who="lars_gustafsson_16707e" xml:id="i-7da38ba5cbbb0456-2" n="2d7592cd">
            <seg n="26c1e082">
              Fru talman! Det sista tror jag inte att ens Göte Wahlström själv
              tror på.
            </seg>
            <seg n="1e1769dc">
              Vi kan inte skriva om historien, men vi kan skriva om framtiden.
              Kristdemokraterna hade gärna sett att man kunde hitta någon lösning
              för vissa människor, och det har vi inte ändrat uppfattning om.
              Men vi har löst hur det ska vara i framtiden. Till och med på
              högersidan har vi löst hur det ska vara i framtiden. Ni hade inte
              ställt upp för däckarbetaren. Kom inte och prata om det.
            </seg>
            <seg n="39efeb03">
              När det gäller kollektivavtalen är det rent löjligt att vi skulle
              ställa upp för att man skulle ansöka till Sverige och komma hit
              med hela det regelverk som finns där. Till och med arbetstagarens
              parter ska höras för att man ska få en inkomst. Vi ställer inte
              upp på att det skulle vara något annat avtal än de som gäller.
              Det gäller inte däckarbetaren heller. Det visade sig att han till
              och med fick mer än han skulle ha. Arbetsgivaren stämde fel fack.
              Man visste inte ens vilken fackförening det var. Det är klart
              att det inte är så lysande för fackföreningarna att man talar
              om detta.
            </seg>
            <seg n="e3fdea60">
              Nu är det på det sättet, Göte Wahlström, att vi inte lyckas skriva
              om historien, men vi lyckas skriva om framtiden, och det tackar
              vi för.
            </seg>
          </u>
          <note type="speaker" n="a82cf6db">
            Anf. 97 BODIL CEBALLOS (mp):
          </note>
          <u who="bodil_ceballos_024a44" xml:id="i-1a17063dd57b3704-0" n="2d2c3029">
            <seg n="9cedfdb7">
              Fru talman! Det förslag som vi i dag diskuterar har redan flera
              år på nacken. År 2003 drev Miljöpartiet tillsammans med de borgerliga
              partierna igenom ett riksdagsinitiativ om att utreda hur ett vidgat
              regelverk för arbetskraftsinvandring bör se ut. I utredningen
              som följde den utredning som Göte Wahlström satt i skrev Miljöpartiet
              och de borgerliga en gemensam reservation. Därför var det väldigt
              naturligt för oss när frågan äntligen närmade sig riksdagens bord
              att tala om för regeringen att vi gärna deltog i utarbetandet
              av den nya lagen, och så blev också fallet.
            </seg>
            <seg n="5e8fba5e">
              Vissa har kritiserat oss för att vi har valt att göra upp med
              regeringen i denna fråga. Andra har kritiserat oss för att vi
              inte fick igenom precis allt som vi ville få igenom. Men som jag
              redan har nämnt har vi varit pådrivande för reformen som helhet
              sedan flera år. Uppgörelsen innebär att denna reform får en bredare
              och mer långsiktig förankring i riksdagen eftersom företrädare
              för både den nuvarande oppositionen och regeringspartierna står
              bakom den. Att få igenom allt man vill är naturligtvis svårt,
              om inte omöjligt, när man inte sitter i en sådan förhandlingsposition
              att ens röster faktiskt räknas för resultatet. Därför får man
              försöka få igenom så mycket man kan. Det är så vi har resonerat.
              Vi fick inte några löften innan om att vi skulle nå vissa resultat,
              utan vi har haft en dialog med regeringen och kommit fram till
              ett förslag till lagstiftning som vi tycker är bra. Det skulle
              naturligtvis ha kunnat vara bättre i vissa delar, men det ger
              många nya möjliga och lagliga vägar in till Sverige.
            </seg>
            <seg n="aea1169e">
              Jag har svårt att förstå att Vänsterpartiet och Socialdemokraterna
              vill rösta för avslag på hela propositionen eftersom ni ändå är
              överens med oss andra i stora delar av den.
            </seg>
            <seg n="80dfe67d">
              Jag håller med Ulf Nilsson som menade att man då kanske kommer
              med andra förslag och röstar på dem. Men att rösta för avslag
              på hela propositionen innebär enligt mitt sätt att se det som
              ett stort steg tillbaka.
            </seg>
            <seg n="05234089">
              Fru talman! Det finns naturligtvis många skäl till att rösta
              för dagens förslag. För Miljöpartiets del handlar det bland annat
              om att vi vill ha en öppnare värld. Vi menar att det inte ska
              vara förbehållet människor från den rika delen av världen att
              kunna röra sig fritt.
            </seg>
            <seg n="9502e6fb">
              Vi vill skapa möjligheter till laglig migration. Den lag som
              vi antar i dag ger större möjligheter än de förslag som vi i dag
              ser på EU-nivå därför att vi inte gör skillnad på högutbildade
              och lågutbildade, utan vi menar att människor är människor och
              att alla faktiskt har möjlighet att komma hit och arbeta.
            </seg>
            <seg n="0ca72c10">
              Ytterligare en aspekt är att svenskar lever allt längre och föder
              allt färre barn. Det behövs ett inflöde av människor här i landet
              för att vi ska kunna klara välfärden i samhället i framtiden och
              särskilt med tanke på alla fyrtiotalister som snart går i pension.
            </seg>
            <seg n="03835238">
              I våra diskussioner med regeringen värnade vi särskilt möjligheten
              för asylsökande som redan har jobb att söka arbetstillstånd efter
              avslagsbeslut. Den situation som vi har i dag är inte hållbar,
              när asylsökande som många gånger befunnit sig länge här i landet
              och hunnit integrera sig i samhället hellre gömmer sig än skickas
              tillbaka till hemlandet av rädsla för vad som där kan ske, vare
              sig för den enskilde individen eller för samhället i övrigt.
            </seg>
            <seg n="7b352e08">
              Vi försätter också arbetsgivaren i en besvärlig situation när
              den anställde plötsligt en dag hämtas av polis, sätts i förvar
              ett antal månader och sedan skickas i väg.
            </seg>
            <seg n="35615662">
              Av den debatt som förts, här och i medierna, är det lätt att
              få intrycket att alla arbetsgivare som anställer flyktingar utnyttjar
              dem och betalar slavlöner. Slutsatsen blir då att de måste straffas
              på ett eller annat vis. Men det finns också många mycket seriösa
              arbetsgivare som inget hellre vill än att ha sin arbetskraft kvar,
              som betalar avtalsenliga och bra löner och som mycket aktivt engagerar
              sig i de anställdas kamp mot Migrationsverket och domstolar.
            </seg>
            <seg n="398ceaca">
              Jag har fått många brev och telefonsamtal på sistone från förtvivlade
              arbetsgivare som vet att de snart kommer att förlora kompetent
              personal eftersom deras avslagsbeslut kommit före den 15 december
              i år eller eftersom deras personal har bott här med tillfälliga
              uppehållstillstånd med avslagsbeslut i botten och därför inte
              har rätt att söka.
            </seg>
            <seg n="0daf3944">
              Det är en mycket olycklig situation, som leder till många upprörda
              känslor hos allmänheten. Klasskamrater tvingas lämna skolan och
              välintegrerade ungdomar och vuxna tvingas lämna studier och arbeten.
            </seg>
            <seg n="249c83a0">
              Särskilt problematiskt är det i kommuner och landsdelar som redan
              i dag lider av befolkningsminskning och svårigheter att hitta
              arbetskraft när ungdomarna lämnar landsbygden och de äldre blir
              ensamma kvar. Vem ska ta hand om våra äldre i framtiden? Vem ska
              driva lanthandeln och macken? Vem ska driva pizzerian eller värdshuset?
            </seg>
            <seg n="b9f48f66">
              Vad händer när många flyttar, skatteinkomsterna minskar och kommunen
              inte längre har råd ens med skola och äldreomsorg? Kommer då stockholmarna
              att ta jobben på äldreboendet i Vansbro? Tvivelaktigt. Kommer
              någon EU-medborgare att göra det? Det är lika tvivelaktigt, särskilt
              med tanke på språket och att de undersökningar som gjorts visat
              att rörligheten från EU-länderna till Sverige inte varit särskilt
              hög hittills. EU-länderna lider dessutom av en åldrande befolkning
              och konkurrerar också om arbetskraften. Vi behöver alltså en inflyttning
              av arbetskraft till Sverige för att klara välfärden i samhället.
            </seg>
            <seg n="cf10ec6b">
              Att i det läget från dessa kommuner skicka ut redan arbetande
              asylsökande som fått avslag upplevs naturligtvis av allmänheten
              som en enorm galenskap, särskilt när vi samtidigt stiftar en ny
              lag som ger dem möjlighet att söka arbetstillståndet från hemlandet.
              Det strider mot det allmänna rättsmedvetandet, och den som har
              något sinne för ekonomi inser att det också kostar. Vi politiker
              blir idiotförklarade, som vanligt.
            </seg>
            <seg n="cb8a71b9">
              Dessutom vågar inte alla som fått avslag åka hem, eftersom de
              inte delar Migrationsverkets uppfattning att deras hemländer är
              säkra. Deras alternativ är att fortsätta att leva gömda i Sverige
              och hanka sig fram på svartjobb.
            </seg>
            <seg n="47b4b45f">
              Herr talman! Den nya lagen innebär att inte fler behöver hamna
              i den situationen i framtiden. Men den löser inte situationen
              för dem som redan är här, tyvärr. Vår utgångspunkt i diskussionen
              med regeringen var att vi skulle lösa situationen även för dem
              som jag nu nämnt och som hamnar mellan de båda lagstiftningarna.
              Vi menar att fler bör ges möjlighet att söka uppehållstillståndet
              här i landet i stället för att åka hem först.
            </seg>
            <seg n="07b23e50">
              Redan på luciadagen 2006 ordnade jag och Mehmet Kaplan en hearing
              här i riksdagen där vi diskuterade frågan med alla partier närvarande.
              Det verkade då råda en relativ enighet, undantaget Socialdemokraterna,
              om att det var en bra idé att i samband med ikraftträdandet av
              denna nya lag lösa situationen för de papperslösa. Men Göte Wahlström,
              som suttit i utredningen, menade att det rent formellt inte var
              möjligt, eftersom frågan då måste beredas i en ny utredning med
              nytt remissförfarande med mera. Det skulle med andra ord ta längre
              tid. Tyvärr har vi kanske fått ge Göte rätt.
            </seg>
            <seg n="80dc170f">
              Nu har det snart gått två år. Först nu har vi ett lagförslag
              att ta ställning till. Vi lyckades i diskussionerna inte få regeringen
              med på att omfatta den här gruppen. I utskottet har jag tillsammans
              med alliansföreträdarna diskuterat saken igen för att ta reda
              på vad som är möjligt att göra i detta läge.
            </seg>
            <seg n="421fd6d1">
              Att rösta nej till det förslag om en övergångsregel som Vänsterpartiet
              lagt fram känns naturligtvis väldigt märkligt, med tanke på att
              jag på ett tidigt stadium föreslog just en övergångsregel. Men
              läget nu är att om vi i dag kräver en övergångsregel i denna lagstiftning
              kommer det att innebära att ikraftträdandet av lagen skjuts upp,
              oklart på hur lång tid. Det anser vi vore mycket olyckligt, särskilt
              med tanke på att många otåligt väntar på att den ska träda i kraft.
              Vi kan därför inte rösta för den övergångsregeln nu.
            </seg>
            <seg n="90ae4c19">
              I stället kommer vi att tillsammans med Vänsterpartiet, hoppas
              jag fortsätta att på olika sätt driva frågan om att hitta en varaktig
              lösning. Jag har förstått att det finns en likadan önskan även
              bland flera alliansledamöter här i riksdagen, naturligtvis hos
              Vänsterpartiet, och även hos en del socialdemokrater. Ingenting
              hindrar egentligen regeringen från att ta initiativ för att lösa
              den här absurda situationen i ett annat sammanhang än tillsammans
              med lagen om arbetskraftsinvandring.
            </seg>
            <seg n="2e37822c">
              Miljöpartiet har föreslagit en regularisering. Regeringen har
              i nuläget inte accepterat en sådan lösning, bland annat på grund
              av EU-pakten om asyl och migration. Men pakten är inte rättsligt
              bindande, och möjligheten att genomföra regularisering är inte
              mindre för oss än för andra EU-länder.
            </seg>
            <seg n="f4d4ce39">
              Vi hoppas att regeringen lyssnar in signalerna, också från landsbygden,
              inte bara från Malmö och andra områden där man har problem med
              integration etcetera. Vi hoppas att regeringen tar initiativ till
              att lätta på regelverket, så att det blir lättare att söka uppehållstillstånd
              här utan att först resa till hemlandet. Hur regeringen löser situationen
              och vad regeringen kallar lösningen tycker jag är av mindre betydelse.
              Men jag skulle vilja att någonting händer snart, för det är en
              besvärlig situation för många.
            </seg>
            <seg n="e123517c">
              Herr talman! Vi anser inte att möjligheten att byta spår, det
              vill säga att gå från att vara asylsökande till att få arbetstillstånd
              på grund av jobb, är att urholka asylrätten. Den som påstår det
              måste leva i en annan värld än den de asylsökande lever i. Min
              uppfattning är att asylrätten inte kan urholkas mer än den redan
              gjorts.
            </seg>
            <seg n="3c4e30b2">
              Det är sant att det kommer många asylsökande till Sverige, men
              när man tittar på hur många av dem som får uppehållstillstånd,
              som faktiskt får stanna som flyktingar, är de procentuellt sett
              en försvinnande liten del, även i förhållande till andra EU-länder.
              Av dem som i slutändan får stanna får de flesta det av helt andra
              skäl än asyl- eller skyddsbehov.
            </seg>
            <seg n="43252636">
              Jag tror att alla som har jobbat med asylfrågor de senaste åren
              kan vittna om att möjligheten att få asyl här är så gott som obefintlig
              nu och att möjligheten att stanna av andra skäl inskränks alltmer.
            </seg>
            <seg n="70042079">
              Vi skickar tillbaka människor till krig och till länder där vi
              vet att det förekommer tortyr. Vi skickar våldtagna kvinnor tillbaka
              till förövarna. Ibland hjälper vi dem på traven genom att skicka
              med alla asylhandlingar om pass saknas. Förövarna är ofta poliser
              eller statstjänstemän, det vill säga de som vi i våra avslagsbeslut
              menar ska skydda befolkningen. Vi skickar tillbaka barn till ren
              misär och föräldralöshet och anser att den reglerade invandringen
              står över andra människors behov av skydd. Det finns hur många
              exempel som helst på vad vi utsätter människor för som söker skydd
              i Sverige.
            </seg>
            <seg n="7291e973">
              Herr talman! Asylrätten är redan urholkad. Det finns inte så
              mycket kvar att stoltsera med. Så länge asylrätten inte fylls
              med innehåll igen kommer människor som har behov av skydd och
              som inte vågar åka hem att gömma sig här i landet om de får avslag
              på sina ansökningar.
            </seg>
            <seg n="13bd22a7">
              Den nya lagen innebär att de får en laglig möjlighet att söka
              arbets- och uppehållstillstånd på en annan grund, utan att skickas
              tillbaka till det land de först flytt från. Det innebär också
              att färre behöver gömma sig här i landet i framtiden.
            </seg>
            <seg n="3772a158">
              Vi tror inte heller, som vissa påstår, att arbetssökande kommer
              att utnyttja möjligheten att söka asyl för att sedan få stanna
              som arbetskraftsinvandrare. Den situation vi har i dag leder däremot
              till att alla som vill komma hit och som inte är anhöriga till
              någon som bor här måste söka asyl, oavsett om de egentligen är
              skyddsbehövande eller ej. Med det nya systemet finns en annan
              laglig möjlighet att komma till Sverige. Vi menar att den kommer
              att leda till att människor vars huvudsyfte är att arbeta här
              söker arbetstillstånd i stället för asyl.
            </seg>
            <seg n="a8e29939">
              Den redan urholkade asylrätten blir inte bättre av att vi inte
              genomför spårbytet. Den kan bara bli bättre om vi fyller den med
              ett reellt innehåll igen. Det är en kamp som ligger utanför det
              här förslaget, en kamp som jag tror att vi många tillsammans kommer
              att föra framöver från både opposition och regeringspartier.
            </seg>
          </u>
          <note n="fa038c70">
            Jag yrkar bifall till förslaget i utskottets betänkande.
          </note>
          <note n="d63bb0a7">
            I detta anförande instämde Gunvor G Ericson (mp), Fredrick Federley
            (c), Ulf Nilsson (fp) och Lars Gustafsson (kd).
          </note>
          <note type="speaker" n="b26d32b4">
            Anf. 98 Statsrådet TOBIAS BILLSTRÖM (m):
          </note>
          <u who="tobias_billstrom_07825a" xml:id="i-1cde77a237c33913-0" n="8eaa55e9">
            <seg n="efccb320">
              Herr talman! Det är med stort intresse jag har följt dagens debatt
              i kammaren om arbetskraftsinvandring. Min främsta iakttagelse
              är att det synes råda bred enighet om invandringens fördelar.
              Det gläder mig. Arbetskraftsinvandring är bra, säger företrädare
              för samtliga partier här i talarstolen. Detta är inte helt vanligt
              i andra europeiska parlament, eller för den delen i parlament
              runt om i världen. Men under ytan dröjer ändå rädslan för det
              främmande, för den utländska arbetskraften, kvar hos både socialdemokrater
              och vänsterpartister. Det oroar mig.
            </seg>
            <seg n="8867c28e">
              Det vi debatterar här i dag är nämligen ökad öppenhet mot vår
              omvärld och hur vi kan underlätta människors rörlighet över gränserna.
              Sedan regeringsskiftet 2006 har Sverige gått från en endimensionell
              till en mångdimensionell migrationspolitik. Migrationspolitiken
              har breddats från att som tidigare nästan endast omfatta människor
              på flykt till att som i dag rätteligen omfatta även människor
              som väljer att flytta för att arbeta i andra länder.
            </seg>
            <seg n="29a5a837">
              Regeringen har föreslagit nya mål för migrationspolitiken, bland
              annat att vi ska underlätta rörligheten över gränserna, att vi
              ska främja en behovsstyrd arbetskraftsinvandring och att vi ska
              tillvarata migrationens utvecklingseffekter.
            </seg>
            <seg n="d96834de">
              Vi lever i en värld där avstånden har krympt, där människor förflyttar
              sig över gränser och sprider kunskap och kapital över världen
              till nytta såväl för den enskilde människan som för länder. En
              ökad rörlighet ger också ökad öppenhet och större samsyn kring
              mänskliga rättigheter och demokrati. Det är några av de stora
              fördelarna med migration som vi i Sverige behöver bli bättre på
              att ta till vara.
            </seg>
            <seg n="6672d973">
              Ni är här i kammaren i dag för att ta det första steget. Den
              reform som vi debatterar ger ökade möjligheter till arbetskraftsinvandring.
              Den öppnar därmed en väg till Sverige som varit stängd i flera
              decennier. Med dessa nya regler för arbetskraftsinvandring kommer
              Sverige att bättre ta till vara och uppmuntra människors inre
              drivkrafter att arbeta och förverkliga sig själva.
            </seg>
            <seg n="e22c4b48">
              Det svenska behovet av arbetskraftsinvandring är en central del
              av migrationspolitiken. Det är något som gäller i såväl hög- som
              lågkonjunktur, i såväl tider av finansiell oro som i tider av
              stabilitet.
            </seg>
            <seg n="88016616">
              Arbetslöshet och brist på arbetskraft kan föreligga samtidigt.
              I dagsläget finns det en stor brist på arbetskraft i Sverige i
              yrken som sjuksköterskor, lokförare, VVS-montörer, systemutvecklare,
              civilingenjörer, elektriker och svetsare, för att nu bara nämna
              några. Brist på arbetskraft i ett yrke riskerar att hindra företag
              från att växa och därmed nyanställa inom även andra yrken. Det
              är förstås något särskilt allvarligt när konjunkturläget försämras,
              men det kan även verka hämmande på tillväxten av jobb i en situation
              när konjunkturen förbättras.
            </seg>
            <seg n="af32b675">
              Sverige måste alltså vara rustat för framtiden. Det är väl känt
              att vi står inför en demografisk utmaning. Flera av talarna här
              i talarstolen före mig har berört detta. Utbildning och omställning
              är inte tillräckligt för att möta denna utmaning.
            </seg>
            <seg n="47ed82c8">
              Det är ett faktum att den svenska befolkningen blir allt äldre,
              och inom kort kommer många personer att lämna arbetslivet. Att
              allt färre personer i framtiden ska försörja allt fler kan få
              negativa konsekvenser både på arbetsmarknaden och i samhällsekonomin
              i stort. Det utgör ett verkligt hot mot den framtida tillväxten
              och välfärden. Ökad arbetskraftsinvandring är därför en av flera
              nödvändiga åtgärder för att säkra att det finns tillräckligt många
              händer i svenska företag men också i sjukvården och i äldre- och
              barnomsorgen.
            </seg>
            <seg n="a734c234">
              På så sätt kompletterar en ökad arbetskraftsinvandring regeringens
              åtgärder för att tillvarata den arbetskraft som redan finns inom
              riket. Jag tror också att arbetskraftsinvandring kan ha en positiv
              inverkan på synen på invandring över huvud taget till vårt samhälle.
            </seg>
            <seg n="8ab04863">
              Att vår invandring sedan 70-talet dominerats av asylperspektivet
              har med tiden bidragit till att forma bilden av invandrare som
              passiva mottagare av hjälp. Frågan att ta ställning till har blivit
              om huruvida man är för eller emot denna solidaritet. Lyckligtvis
              har asylmottagandet alltjämt ett brett stöd såväl här i riksdagen
              som ute i landet. Men den endimensionella synen på invandringen
              och på invandrare gör oss sårbara för främlingsfientliga strömningar.
            </seg>
            <seg n="9b406228">
              Möjligheten att arbetskraftsinvandra till Sverige ska naturligtvis
              inte ersätta möjligheten att söka asyl här. Rätten att söka asyl
              i Sverige är grundläggande, och den värnar vi. Däremot ser vi
              att arbetskraftsinvandring kan bidra till att skapa en mer positiv
              bild av migration till Sverige.
            </seg>
            <seg n="56893f94">
              De nya reglerna som regeringen tillsammans med Miljöpartiet nu
              har lagt fram innebär att vi får ett effektivt och flexibelt system
              för arbetskraftsinvandring, ett av världens mest öppna system
              faktiskt, utan kvoter och poängsystem som lägger hinder i vägen
              för den som till exempel inte har akademisk utbildning eller talar
              rätt språk.
            </seg>
            <seg n="544ad46e">
              När jag deltog i socialförsäkringsutskottets hearing om arbetskraftsinvandring
              i september berättade jag om det intresse som finns för denna
              ökade öppenhet i Sveriges nordligaste hörn. Men det är inte bara
              i Pajala som de nya reglerna för arbetskraft emotses.
            </seg>
            <seg n="e2cfae47">
              I förra veckan besökte jag Indien med en delegation. Från Pajala
              till Pune, från Malmö till Mumbai går det en röd tråd, en tråd
              av människor som ser möjligheterna till att utbyta kunskap och
              kompetens i gränsöverskridande verksamhet i privat och offentlig
              sektor.
            </seg>
            <seg n="67a1df51">
              Indien är redo att förse den svenska arbetsmarkanden med den
              kompetens som ni behöver, och vi uppskattar ert mot att våga skapa
              enklare och öppnare regler för arbetskraft som vill komma till
              ert land så löd budskapet från ministrar, företag, utbildningsinstitutioner
              och medborgare i Indien som en reaktion på Sveriges nya lagstiftning.
            </seg>
            <seg n="67dbf642">
              Det ska alltså bli lättare för människor att komma till Sverige
              för att arbeta, och det ska bli lättare för arbetsgivare att rekrytera
              arbetskraft från länder utanför Europa. Detta ska ske utan att
              man kompromissar med reglerna på den svenska arbetsmarknaden eller
              kontrollen av vem som kommer eller under vilka villkor.
            </seg>
            <seg n="362ce093">
              Den nuvarande myndighetsbaserade prövningen av om det finns behov
              av att rekrytera arbetskraft ska däremot upphöra. Arbetsgivarens
              bedömning av behovet av en sådan rekrytering ska vara utgångspunkten.
              Arbetsgivare vet förstås bättre än myndigheter vilken kompetens
              som behöver anställas.
            </seg>
            <seg n="344d89ba">
              Någon risk för undanträngning av den arbetskraft som redan finns
              inom landet finns inte. Möjligheten måste ges för kvalificerad
              arbetskraft inom EU att vara med och konkurrera om tjänsten i
              enlighet med regelverket. Eftersom samma villkor ska gälla för
              en arbetstagare utanför EU som för en svensk eller europé så kommer
              arbetsgivaren i första hand att anställa arbetskraft som finns
              tillgänglig. Det är naturligtvis logiskt.
            </seg>
            <seg n="2d859f60">
              Att arbetskraftsinvandring sker under ordnade former är viktigt
              för förtroendet för reformen. Därför måste vi säkerställa att
              erbjudna anställningsvillkor och försäkringsskydd motsvarar vad
              som gäller för andra arbetstagare i Sverige. Vi värnar den svenska
              modellens grundprinciper. Det är upp till parterna på arbetsmarknaden
              att i kollektivavtal reglera villkor och löner.
            </seg>
            <seg n="8109792c">
              Ni har som lagstiftare satt de yttre rättsliga gränserna, men
              vi har ingen statlig inkomstpolitik och heller inga statligt garanterade
              minimilöner i Sverige. Detta är en modell som har tjänat oss väl.
              Den har skapat en arbetsmarknad präglad av ordning och reda, och
              jag är övertygad om att den kommer att fortsätta att göra det
              även efter det att vi har fått nya regler för arbetskraftsinvandring
              på plats.
            </seg>
            <seg n="132fc843">
              Min resa till Indien har påmint mig om att i samma takt som globaliseringen
              intensifieras så kommer människor att röra sig över gränser i
              större utsträckning på samma sätt som varor, tjänster och information.
              Likaväl som svenskar gärna söker sig utomlands för att arbeta
              så vill andra länders medborgare söka sig till nya länder i samma
              syfte.
            </seg>
            <seg n="291fe0f5">
              Utmaningen ligger alltså i att hantera migrationsströmmar på
              ett bra sätt, och det gör man genom att ställa upp ett tydligt
              regelverk och genom att säkerställa att goda villkor gäller för
              alla på arbetsmarknaden, inhemsk arbetskraft såväl som utländsk.
            </seg>
            <seg n="96b3be14">
              Nästa utmaning ligger i att framstå som ett attraktivt alternativ
              i den globala konkurrensen om arbetskraft. Det kräver ökad öppenhet
              och låga trösklar. Det kräver också att även andra rättigheter
              tillförsäkras arbetskraftsinvandrare och deras familjer. Med förslaget
              om nya regler för arbetskraftsinvandring som riksdagen nu har
              att ta ställning till står Sverige berett att möta dessa utmaningar.
            </seg>
          </u>
          <note n="adc26dbf">
            I detta anförande instämde Gunnar Axén, Mikael Cederbratt, Mats
            G Nilsson, Lars-Arne Staxäng och Marianne Watz (alla m), Fredrick
            Federley (c), Ulf Nilsson (fp), Lars Gustafsson, Eva Johnsson
            (båda kd) samt Bodil Ceballos (mp).
          </note>
          <note type="speaker" n="028f542c">
            Anf. 99 GÖTE WAHLSTRÖM (s) replik:
          </note>
          <u who="gote_wahlstrom_1fd1fe" xml:id="i-e5739ec6d493f53e-7" n="2adce958">
            <seg n="428d6aea">
              Herr talman! Statsrådet ger en resumé över det förslag som har
              arbetats fram i Regeringskansliet. Han ger också en bild som i
              väldigt stor utsträckning överensstämmer med den bild som jag
              tror att de allra flesta i den här kammaren ställer upp på. Det
              var också en bred förankrad uppfattning i Kakiutredningen. Där
              skiljer vi oss inte speciellt mycket.
            </seg>
            <seg n="823e97be">
              Vad statsrådet sedan försöker göra är att markera att det skulle
              finnas en massa dunkla tankar bakom vissas agerande. Han talar
              om stängda respektive öppna dörrar. Vi kan i och för sig konstatera
              att vi har haft en arbetskraftsinvandring även under den tid när
              dörrarna var så kallat stängda.
            </seg>
            <seg n="80209c6c">
              De var kanske inte tillräckligt öppna enligt Tobias Billström.
              Men de var absolut inte stängda. Det kan vi se av den statistik
              som finns. Den kan naturligtvis förändras. Det är vi inte helt
              oense om. Vi var till och med ganska överens om att vi kan hitta
              formerna för hur det ska vara. Det visar sig också i majoritetens
              förslag i utredningen och i minoritetens förslag nu i utskottets
              betänkande.
            </seg>
            <seg n="da995ceb">
              Nu har Tobias Billström lyssnat in vad diskussionen har inneburit
              här. Han har hört parti efter parti tala om att det ska vara ordning
              och reda genom att oseriösa, hänsynslösa arbetsgivare som inte
              drar sig för att utnyttja människors utsatthet ska lagföras och
              markeras ut. Vill Tobias Billström agera på ett sådant sätt att
              man gör det?
            </seg>
            <seg n="a3bc466a">
              I den bok som jag tidigare tog upp beskrevs detta som ett dagligt
              förhållande ute på den svenska arbetsmarknaden. Som fackligt aktiv
              får jag alldeles för ofta signaler om arbetsgivare som beter sig
              på det viset.
            </seg>
            <seg n="b19131a8">
              Är inte Tobias Billström orolig över den tendens som vi har kunnat
              se och som beskrivs i den bok som jag tidigare åberopade utifrån
              den diskussion som de övriga allianspartierna här markerar i den
              debatt som vi nu har fört?
            </seg>
          </u>
          <note type="speaker" n="39a94ebd">
            Anf. 100 Statsrådet TOBIAS BILLSTRÖM (m) replik:
          </note>
          <u who="tobias_billstrom_07825a" xml:id="i-1cde77a237c33913-1" n="8eaa55e9">
            <seg n="89feefda">
              Herr talman! Jag vill göra det genom att tillämpa 20 kap. utlänningslagen,
              som säkert Göte Wahlström känner till. Där står det föreskrivet
              att den som anställer illegalt invandrad arbetskraft arbetskraft
              som befinner sig här utan tillstånd dömes till böter eller fängelse.
            </seg>
            <seg n="ca06768e">
              Det behövs ingen ny lagstiftning på området. Det finns redan
              tillräckligt med lagar, men det handlar om att tillämpa dem. Vad
              jag vill göra är att se till att man upptäcker detta, anmäler
              det och lagför de personer som ägnar sig åt den här verksamheten.
              Jag tror inte att Göte Wahlström har någon annan uppfattning än
              regeringen och alliansen i den här frågan; jag hoppas i alla fall
              att han inte har det. Jag tycker att detta är den centrala frågan.
            </seg>
          </u>
          <note type="speaker" n="bc41f608">
            Anf. 101 GÖTE WAHLSTRÖM (s) replik:
          </note>
          <u who="gote_wahlstrom_1fd1fe" xml:id="i-e5739ec6d493f53e-8" n="2adce958">
            <seg n="26c2c181">
              Herr talman! Det finns gällande lagstiftning, säger Tobias Billström.
              Det är inte första gången han säger det. Vi ställer frågan: Hur
              många arbetsgivare har lagförts enligt den lagstiftning som åberopas
              när det gäller att utnyttja människors utsatthet?
            </seg>
            <seg n="c902c528">
              I den bok som jag åberopar för fjärde gången nu, tror jag, beskrivs
              ett antal ärenden som uppenbart är av sådan karaktär att de borde
              lagföras. Det är just sådant agerande som majoriteten här skriver
              att det gäller utlämnande, oseriösa och hänsynslösa arbetsgivare
              och så vidare. Jag vet också av erfarenhet att det finns en utvecklande
              tendens på arbetsmarknaden jag får snart sagt dagligen signaler
              om det.
            </seg>
            <seg n="c8f7a705">
              Tyvärr får jag olika signaler från de olika statsråd som företräder
              arbetsmarknadens område. Tobias Billström är nu inne på den här
              delen, arbetsmarknadsministern diskuterade tidigare i dag varselfrågorna
              och andra ministrar har agerat på annorlunda sätt. Vi får olika
              signaler som skruvar den svenska arbetsmarknaden på ett sätt som
              gör att vi blir oroade.
            </seg>
            <seg n="0534777c">
              Jag uppfattade att Tobias Billström framförde att det skulle
              finnas dunkla tankar bakom mitt och Socialdemokraternas agerande.
              De är inte dunkla. De är ganska öppna. Vi står på löntagarnas
              sida. Vi står på de anställdas sida. De fackliga organisationerna
              står på sina medlemmars sida, och de står på den sida där löntagarna
              finns. De ställer också upp för icke medlemmar för att möta de
              arbetsgivare som är hänsynslöst utnyttjande, precis som majoriteten
              själv skriver i sitt betänkande.
            </seg>
            <seg n="f93492aa">
              Jag har förhoppningen att Tobias Billström nu sätter kraft bakom
              orden i det han säger och agerar för att Sverige nu lever upp
              till Europeiska kommissionens förslag om att på ett mer kraftfullt
              sätt lagföra de arbetsgivare som agerar på precis det sätt som
              Tobias Billström själv har beskrivit här i kammaren nu.
            </seg>
          </u>
          <note type="speaker" n="a5147ba7">
            Anf. 102 Statsrådet TOBIAS BILLSTRÖM (m) replik:
          </note>
          <u who="tobias_billstrom_07825a" xml:id="i-1cde77a237c33913-2" n="8eaa55e9">
            <seg n="d58436be">
              Herr talman! Det absolut bästa sättet att bekämpa de problem
              som Göte Wahlström tar upp är naturligtvis att erbjuda bättre
              vägar för legal migration till vårt land. På det viset kan man
              bygga bort problemet. Det har inte bara företrädare för alliansen
              pekat på, utan Bodil Ceballos från Miljöpartiet har också mycket
              förtjänstfullt lyft fram att vi bygger för framtiden. Vi bygger
              för att bekämpa de problem som uppstår när människor hamnar i
              ett utsatt tillstånd.
            </seg>
            <seg n="9942dec5">
              Men vad är Göte Wahlströms svar? Det är att yrka avslag på hela
              propositionen från början till slut. Det finns inga förslag i
              den socialdemokratiska motionen om ytterligare åtgärder på området
              i varje fall inte vad jag har kunnat läsa mig till. Men om Göte
              Wahlström har något är han välkommen att presentera det vid ett
              annat tillfälle.
            </seg>
            <seg n="8df73a19">
              När vi ändå håller på måste jag säga något om en annan märklig
              sak i sammanhanget. När man tittar på tillämpningen av lagar och
              regler i det här samhället hur lång tid var det som Socialdemokraterna
              hade makten? Det var tolv år. Vilka förändringar till förslag
              när det gäller att utvidga möjligheten att lagföra människor som
              anställer illegalt invandrad arbetskraft tog man initiativ till?
              Jag kan inte se några sådana initiativ.
            </seg>
            <seg n="609d7dc3">
              Jag måste säga att jag tror att vi står på trygg mark med det
              här förslaget. Det innebär att vi bygger bra välfungerande system
              för ordning och reda på arbetsmarknaden när det gäller arbetskraftsinvandring.
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="d45956b0">
            21 § Mänskliga rättigheter för personer med funktionsnedsättning
          </note>
          <note n="709fba24">
            Föredrogs
          </note>
          <note type="speaker" n="c055470a">
            Anf. 103 MARIA KORNEVIK JAKOBSSON (c):
          </note>
          <u who="leif_jakobsson_04dbae" xml:id="i-b8de4daaa2e2a2de-0" n="76e918f8" next="i-438298b243539e57-0">
            <seg n="3af9190d">
              Herr talman! Vi ska nu debattera propositionen Mänskliga rättigheter
              för personer med funktionsnedsättning . I propositionen föreslår
              regeringen att Sverige ska tillträda Förenta nationernas internationella
              konvention om rättigheter för personer med funktionsnedsättning.
              Sverige ska också tillträda ett frivilligt protokoll till konventionen
              som innebär att den som upplever sina rättigheter kränkta kan
              klaga till en övervakningskommitté.
            </seg>
          </u>
          <note n="ed1bd0a7">
            Tillträde till konventionen och protokollet innebär inga ändringar
            i lagstiftningen. Konventionen antogs av FN:s generalförsamling
            den 13 december 2006 och öppnades för undertecknande den 30 mars
            2007. Sverige undertecknade det samma dag.
          </note>
          <u who="leif_jakobsson_04dbae" xml:id="i-438298b243539e57-0" n="76e918f8" prev="i-b8de4daaa2e2a2de-0">
            <seg n="e583847c">
              Herr talman! I betänkandet behandlas regeringens proposition
              2008/09:28 Mänskliga rättigheter för personer med funktionsnedsättning
              . Tre följdmotioner har väckts. Dessutom behandlas en motion från
              den allmänna motionstiden 2007. Med detta önskar jag att vi får
              en givande debatt.
            </seg>
          </u>
          <note type="speaker" n="94d032d2">
            Anf. 104 ELINA LINNA (v):
          </note>
          <u who="elina_linna_aed53b" xml:id="i-f50722ebb22b942e-0" n="88a9400a">
            <seg n="84583305">
              Det är därför, herr talman, Vänsterpartiet har tre reservationer
              i betänkandet, varav två tillsammans med Miljöpartiet. Självfallet
              står jag bakom samtliga våra reservationer, men för tids vinnande
              yrkar jag bifall enbart till reservation nr 2.
            </seg>
            <seg n="d7c7e3d1">
              Enligt regeringens egna beräkningar är det totala antalet personer
              med funktionsnedsättning i Sverige mellan 1 300 000 och 1 450
              000 individer, alltså 1517 procent av den totala befolkningen.
              Med andra ord kommer denna konvention att direkt omfatta och beröra
              en betydelsefull del av svenska folket. Därför är det viktigt
              att konventionstexten finns tillgänglig för så många som möjligt.
            </seg>
            <seg n="ce89707a">
              Vänsterpartiet vill i detta sammanhang lyfta upp en annan konvention
              som Sverige har ratificerat, nämligen den europeiska konventionen
              om skydd för regionala eller nationella minoritetsspråk en konvention
              som förpliktar till att stödja de nationella minoriteternas språkliga
              och kulturella utveckling. Våra fem nationella minoritetsspråk
              är som bekant finska, jiddisch, romani chip, samiska och meänkieli.
            </seg>
            <seg n="30cad315">
              Vi menar att det är stor brist att kvinnor och män med funktionsnedsättning
              från de nationella minoritetsgrupperna saknar möjlighet att läsa
              konventionstexten på sitt modersmål. Majoriteten i socialutskottet
              avslår Vänsterpartiets yrkande att konventionstexterna översätts
              till de nationella minoritetsspråken med hänvisning till att den
              svenska översättningen än så länge är preliminär. Vi kommer alltså
              att fatta ett beslut om en preliminär översättning här i kammaren
              och använda formuleringar ur betänkandet i olika sammanhang, men
              de nationella minoriteterna kan inte få tillgång till översättningen
              av texten för att den är preliminär.
            </seg>
            <seg n="3589373b">
              Herr talman! Den argumentationen är inte hållbar, tycker jag.
            </seg>
            <seg n="bc57131c">
              Utskottsmajoriteten konstaterar i betänkandet att utskottet utgår
              från att Socialdepartementet följer denna fråga. Det vet vi inget
              om. Däremot känner jag till att Synskadades Riksförbund och Sverigefinska
              Synskadeförbundet redan i juli uppmärksammade regeringen om problem
              som kan medfölja när man har bristande kunskaper i det svenska
              språket, hör till nationella minoriteter och har en funktionsnedsättning.
            </seg>
            <seg n="a0997f0e">
              Därför föreslog man att konventionstexten ska tas fram på de
              nationella minoritetsspråken för att man till exempel ska kunna
              förstå det många gånger svårbegripliga innehållet och kunna ge
              information om konventionen och dess betydelse i praktiken i kommuner
              och landsting. Hur har regeringen tänkt? Är det till exempel Haparanda
              kommuns skyldighet att översätta konventionen om en finskspråkig
              person där vill veta vad som står i konventionen? Jag hoppas att
              någon representant från allianspartierna kan besvara frågan. Mig
              veterligen har inte regeringen lämnat något svar till Sverigefinska
              Synskadeförbundet som också önskar ta fram information, i detta
              fall på finska, som ett underlag som kan användas i studiecirkelverksamheter
              och seminarier. Hur länge ska de behöva vänta på materialet på
              finska? Hur länge ska de andra nationella minoritetsgrupperna
              behöva vänta innan de får tillgång till konventionen på sina språk?
            </seg>
            <seg n="57c1ba25">
              Det var förresten intressant att vi ledamöter i socialutskottet
              i går fick synpunkter på den svenska översättningen från Finland
              för kännedom. Synpunkterna avslutas med konstaterandet att det
              vore önskvärt att informera om hur den svenska översättningen
              utvecklas eftersom den är av stor vikt också för den svenskspråkiga
              befolkningen i Finland. Jag fick nyss höra att det verkar som
              om socialutskottet har ändrat formuleringar i betänkandet. Jag
              har inte haft tid att läsa mejlen, men det verkar som om finska
              myndigheter har kunnat påverka den svenska preliminära översättningen.
              Sverige och Finland är goda grannar så jag föreslår att Socialdepartementet
              tar kontakt med sina finska kolleger och försöker lösa frågan
              fortast möjligt. Men glöm inte heller de andra nationella minoritetsspråken!
            </seg>
            <seg n="77231922">
              Herr talman! Konventionens artikel 14 handlar om frihet och personlig
              integritet, artikel 15 om rätt att inte utsättas för tortyr eller
              grym, omänsklig eller förnedrande behandling eller bestraffning,
              artikel 16 om rätt att inte utsättas för utnyttjande, våld eller
              övergrepp samt artikel 17 om skydd för den personliga integriteten.
              Dessa artiklar är speciellt viktiga för personer med psykisk funktionsnedsättning.
              Alla dessa artiklar ställer också krav på den psykiatriska vården
              så att man inte riskera bryta mot konventionen.
            </seg>
            <seg n="bce32c88">
              Vänsterpartiet delar Handikappförbundens uppfattning att förekomsten
              av påtvingade medicinska ingrepp borde ha behandlats här. Det
              förekommer till exempel ECT eller elchockbehandlingar i Sverige,
              och ibland är det oklart om behandlingen sker frivilligt eller
              under tvång. För att Sverige ska följa dessa artiklar måste risken
              för att otillbörlig elchockbehandling sker under tvång elimineras.
              Vänsterpartiet menar att ECT ska vara frivilligt. Det ska inte
              heller finnas något dolt tvång som till exempel ett löfte om utskrivning.
              Patienten måste ha möjlighet att tacka nej till behandlingen.
              Det är därför vi föreslår att regeringen omedelbart måste vidta
              åtgärder och utreda frågan om ett obligatoriskt register för den
              här typen av behandlingar för att möjliggöra uppföljning och kvalitetssäkring
              av dem.
            </seg>
            <seg n="bec46187">
              Regeringen hänvisar till översynen av den psykiatriska tvångslagstiftningen
              som pågår i Socialstyrelsen. Men vet ni, representanter för regeringspartierna,
              om den översynen kommer att beröra frågan om ECT? Och när är den
              översynen klar?
            </seg>
            <seg n="057b2633">
              Herr talman! I den nationella handlingsplanen för handikappolitiken
              Från patient till medborgare slås fast att målet för handikappolitiken
              ska vara ett samhälle som gör det möjligt för människor med funktionsnedsättning
              att bli fullt delaktiga i samhällslivet. Liknande tillgänglighetsaspekter
              beskrivs i artikel 9 i konventionen. Vänsterpartiet anser att
              bristande tillgänglighet bör anses vara grund för diskriminering.
              Regeringen fegar också i denna fråga och hänvisar till en utredning
              som ska vara klar den 31 december i år. Men när kommer ett beslut
              att bristande tillgänglighet också är diskriminering?
            </seg>
            <seg n="d5200bfb">
              Herr talman! Nu tillträder Sverige FN:s internationella konvention
              om rättigheter för personer med funktionsnedsättning, och det
              är bra. Men jag vill återupprepa att mycket återstår att göra
              innan Sverige kan sägas leva upp till konventionens innehåll.
              Jag hoppas att vi här i kammaren snart får återkomma till de åtgärder
              som behövs för att vi ska ha ett samhälle där människor med funktionsnedsättning
              inte riskerar att diskrimineras och att vi får ett samhälle där
              alla har lika värde och lika rättigheter.
            </seg>
          </u>
          <note type="speaker" n="e7dd8482">
            Anf. 105 GUNVOR G ERICSON (mp):
          </note>
          <u who="jan_ericson_aca06f" xml:id="i-d75a7a120fd28e70-7" n="62df9c11">
            <seg n="15377642">
              Herr talman! Miljöpartiet välkomnar propositionen. Det är mycket
              bra att FN har utarbetat en internationell konvention om rättigheter
              för personer med funktionsnedsättning. Och det är givetvis bra
              att Sverige har undertecknat och nu ratificerar konventionen.
            </seg>
            <seg n="83199b3e">
              Det är viktigt och nödvändigt att en särskild deklaration för
              mänskliga rättigheter för personer med funktionsnedsättning görs,
              men egentligen är det sorgligt att det ska behövas. Mänskliga
              rättigheter gäller ju alla. Ett skäl till att det faktiskt behövs
              är den strukturella diskriminering som finns. Vi behöver alla
              få syn på hur diskrimineringen av människor med funktionshinder
              ser ut. Vi är ofta blinda för det.
            </seg>
            <seg n="5b99a128">
              Propositionen är viktig också som ett samlat dokument där olika
              remissinstanser, organisationer etcetera ger sin bild av hur situationen
              ser ut på område efter område. Regeringen ger sin bild. Ofta är
              dessa bilder ganska olika, och det hade varit bra om regeringen
              i texten hade gett mer respons och resonerat runt det remissinstanserna
              tar upp.
            </seg>
            <seg n="fcb534eb">
              I Miljöpartiets motion har vi valt att lyfta fram några frågor
              som påtagligt skulle förbättra situationen och göra att vi kommer
              närmare konventionens innebörd. Vi skulle även komma närmare de
              handikappolitiska mål som vi i Sverige har satt upp och som bland
              annat tas upp i handlingsplanen för handikappolitiken. Vi vidhåller
              att en av de allra mest centrala frågorna för människor med funktionshinder
              är att samhället blir tillgängligt. Ett exempel är att entrén
              till riksdagen alldeles nyligen gjorts om och gjorts tillgänglig.
              Den nya ingången med hiss öppnade för bara några veckor sedan.
            </seg>
            <seg n="3eefaac7">
              Miljöpartiet anser att bristande tillgänglighet ska ses som diskriminering.
              Det kommer utan tvekan att skynda på utvecklingen. Diskrimineringskommittén
              lade fram ett sådant förslag. Vi delar deras bedömning att arbetsgivare
              och andra som omfattas av lagens förbud mot diskriminering inte
              ska få missgynna en person med funktionsnedsättning genom att
              underlåta att vidta skäliga åtgärder för tillgänglighet. Vi hade
              önskat att Diskrimineringskommitténs förslag antagits.
            </seg>
            <seg n="7e2616e6">
              Regeringen och riksdagen har nu sagt att frågan ska utredas mer
              och har nyligen tillsatt en utredning. Men det låter verkligen
              tveksamt om det är som det står i betänkandet, att den här utredningen
              ska redovisas den 31 december i år. Det vore bra om majoritetspartiernas
              företrädare kan tydliggöra hur det faktiskt är tänkt. Enligt uppgift
              från Integrations- och jämställdhetsdepartementet väntas frågan
              vara utredd någon gång hösten 2009. Det är Hans Ytterberg, nuvarande
              HomO, som fått uppdraget. Från och med årsskiftet när hans förordnande
              går ut blir han generaldirektör inom Regeringskansliet. Det är
              alltså en utredning som sker på departementet och därmed inte
              har slutdatum på samma sätt som en vanlig utredning.
            </seg>
            <seg n="2a66c363">
              Vi noterar dock att regeringen i uppdragsdirektiven skriver:
              Regeringen anger därför som sin avsikt att skyndsamt låta komplettera
              kommitténs överväganden med ytterligare underlag och därefter
              återkomma till riksdagen.
            </seg>
            <seg n="32fa1c36">
              Det är också viktigt att handikapprörelsen lyfts fram som en
              samarbetspartner när departement tar fram åtgärder för mänskliga
              rättigheter för personer med funktionsnedsättning. Jag hoppas
              att den här frågan inte dras i långbänk efter det att den utretts,
              och jag vidhåller Miljöpartiets krav att regeringen ska lägga
              fram förslag till ändring av diskrimineringslagstiftningen så
              att bristande tillgänglighet för personer med funktionsnedsättning
              faktiskt utgör diskriminering.
            </seg>
            <seg n="832ecff7">
              Jag vill också ta upp den andra frågan som väsentligt skulle
              förbättra det här förslaget. Det gäller att även papperslösa måste
              omfattas av mänskliga rättigheter och att hälsa är en del av mänskliga
              rättigheter.
            </seg>
            <seg n="418c01a2">
              Alltså: Konventionstexten bör omfatta alla människor i de länder
              som skrivit under konventionen. Det kan te sig som en självklarhet,
              men det finns människor i Sverige som i dagsläget inte omfattas
              av denna rättighetslagstiftning. Det handlar om de människor som
              kommit hit till landet för att de flytt omständigheter i sina
              hemländer som inte av Sverige godtagits som skäl för att få stanna
              här.
            </seg>
            <seg n="91227c1e">
              FN:s särskilda rapportör för rätten till hälsa, Paul Hunt, har
              riktat skarp kritik mot Sverige med anledning av just den situation
              som råder i Sverige för papperslösa och asylsökande. Han påpekar
              bland annat att mänskliga rättigheter inte är förknippade med
              medborgarskap. Han sade i inledningstalet vid en utfrågning i
              riksdagen: Vi vet alla att papperslösa är bland de mest sårbara
              i Sverige. De är precis den sorts missgynnade grupp som de mänskliga
              rättigheterna är till för att försvara. Vi förväntar oss av diktaturer
              att de ska bete sig illa. När demokratier gör det är det därför
              ofta svårare att se.
            </seg>
            <seg n="7e1c2d53">
              Han kritiserade det som regeringen då var i färd med: att låta
              lagfästa ett system som i grunden är orättvist och diskriminerande.
              Det innebär att Sverige nu har ett av Europas mest restriktiva
              regelverk när det gäller tillgång till vård för papperslösa. Det
              gjorde den moderatledda regeringen till lag i våras. Den lag som
              nu gäller från den 1 juli 2008 innebär att endast akutsjukvård
              ska ges till asylsökande. De gömda eller avvisade flyktingarna,
              de papperslösa, nämns inte alls i den här lagstiftningen.
            </seg>
            <seg n="ca89bccd">
              Konsekvensen av beslutet är alltså att en av de mest utsatta
              och sårbara grupperna i samhället ska fortsätta att diskrimineras
              i vården. Flera landsting har redan bestämt sig för att ge subventioner
              till akutsjukvård och annan nödvändig sjukvård, men olika regler
              gäller i olika landsting.
            </seg>
            <seg n="1d6d4af5">
              Miljöpartiet har tidigare och i olika sammanhang ställt krav
              på att asylsökande och papperslösa ska ha samma tillgång till
              subventionerad hälso- och sjukvård som personer bosatta i landet.
              Bland de papperslösa finns ett antal personer med funktionsnedsättning
              av skilda slag. Hur många har man av naturliga skäl svårt att
              uppskatta. De riskerar att bli dubbelt diskriminerade och utsatta
              genom att inte få tillgång till hälso- och sjukvård som andra
              och inte heller sådan vård, rehabilitering och habilitering som
              de behöver utifrån sitt aktuella funktionshinder.
            </seg>
            <seg n="aa0739a4">
              Att ratificera denna konvention stärker än mer skälen att ge
              alla människor i landet samma tillgång till hälso- och sjukvård,
              och vi anser att regeringen omedelbart bör återkomma med ett lagförslag
              som gör detta möjligt. Det är beklagligt att den moderatledda
              majoriteten i betänkandetexten bara hänvisar till att frågan är
              föremål för överväganden i Regeringskansliet. Fem månader efter
              beslutet har utredningen inte ens kommit i gång. Se till att ni
              kommer överens i regeringen så att papperslösa med funktionshinder
              inte lämnas i sticket!
            </seg>
            <seg n="c8e72d21">
              Självklart står jag bakom samtliga Miljöpartiets reservationer,
              men för tids vinnande yrkar jag bifall endast till reservation
              1.
            </seg>
          </u>
          <note n="6aba8791">
            I detta anförande instämde Thomas Nihlén (mp).
          </note>
          <note type="speaker" n="36da1fbd">
            Anf. 106 LARS U GRANBERG (s):
          </note>
          <u who="lars_u_granberg_5603e1" xml:id="i-4de742edd8dbc1b6-0" n="f82d96d1" next="i-2cb5104442fa86d5-0">
            <seg n="a7ab8c48">
              Herr talman! Sverige har i närmare 20 år arbetat med att på internationell
              nivå få till stånd internationella regler om rätt till delaktighet
              och jämlikhet för människor med funktionsnedsättning. År 1993
              antogs ett antal standardregler, och 2003 beslutade FN:s generalförsamling
              att en konvention skulle tas fram. FN:s generalförsamling antog
              sedan konventionen hösten 2006, och Sverige skrev på så snart
              det blev möjligt.
            </seg>
            <seg n="88b448b3">
              Vi socialdemokrater är glada att riksdagen nu har möjlighet att
              godkänna konventionen och de fakultativa protokollen till konventionen.
              Det är viktigt att påpeka att konventionen inte i sig skapar några
              nya rättigheter utan har till syfte att undanröja hinder för personer
              med funktionsnedsättning att åtnjuta sina rättigheter.
            </seg>
            <seg n="f1b6657e">
              Avgörande för hur utvecklingen blir i Sverige är alltså vilka
              åtgärder vi själva vidtar på nationell nivå. Här har mycket gjorts
              samtidigt som mycket återstår att göra. Förbättring av tillgängligheten
              är ett centralt område för att fina ord ska omvandlas till verklighet
              överallt. Riksdagens beslut år 2000 om en handlingsplan för handikappolitiken
              innebär mål om att Sverige ska vara tillgängligt för funktionshindrade
              2010. Varje sektor i samhället har där ett ansvar och ett uppdrag
              att göra sin verksamhet tillgänglig för alla. Den halvtidsredovisning
              som gjordes 2005 visar att mycket har gjorts men också att mycket
              återstår om målet ska nås. Tillgänglighet handlar ofta om övergripande
              fysisk planering eller anpassning av lokaler, men det kan också
              handla om andra saker, till exempel möjlighet att tillgodogöra
              sig information, exempelvis på webbsidor. Kollektivtrafiken är
              ett annat centralt område där det behövs åtgärder för att öka
              tillgängligheten.
            </seg>
            <seg n="9a490779">
              Det behövs generellt en central genomgång av möjligheterna att
              snabba på takten när det gäller att driva på tillgänglighetsarbetet.
              I förra budgetpropositionen angavs att det med nuvarande takt
              blir svårt att nå alla delmål som finns för 2010. Vi föreslog
              då att regeringen skulle arbeta aktivt med denna fråga och snarast
              ta de ytterligare initiativ information, regler och stimulanser
              som behövs för att påskynda arbetet för ökad tillgänglighet i
              samhället.
            </seg>
            <seg n="ff768a27">
              Regeringen har i september 2008 presenterat en strategi för det
              framtida arbete som bland annat inbegriper samverkan och erfarenhetsutbyte
              mellan Sveriges kommuner och landsting. Det är ett nödvändigt
              första steg för att påskynda arbetet. Samtidigt uttalas att det
              inte kommer att bli möjligt att nå målet fram till 2010. Regeringen
              måste därför återkomma med besked om hur man tänker gå vidare
              efter 2010 på de områden som inte blir klara och vilka konsekvenser
              en utebliven anpassning av tillgängligheten kan få.
            </seg>
            <seg n="5b6048ca">
              En bild från verkligheten fick vi i höstas. 46 procent av landets
              grundskolor behöver göra stora förändringar i lokalerna för att
              bli tillgängliga för rullstolsburna. Det visar den färska rapporten
              från Skolverket. De främsta kraven är att installera hissar och
              rullstolsanpassade toaletter. Samma problem finns på fyra av tio
              gymnasieskolor. Bristen är vanligare i friskolor än i kommunala
              skolor.
            </seg>
            <seg n="04e64ff9">
              Projektledaren Charlotte Mannerfelt på Skolverket anser att man
              bör överväga ett krav på anpassning till funktionshindrade för
              att få starta en friskola. Det är ett dilemma eftersom de flesta
              friskolor inte har några lokaler när de ansöker om tillstånd.
              Det säger hon själv till Svenska Dagbladet.
            </seg>
            <seg n="5074aafc">
              Samhället som helhet måste bli bättre på att samordna sina insatser
              kring människor med olika former av funktionsnedsättning. En undersökning
              från RBU, Riksförbundet Rörelsehindrade Barn och Ungdomar, visar
              att föräldrar till barn med funktionsnedsättning i genomsnitt
              har kontakt med 17 personer vad gäller barnens funktionsnedsättning
              samt olika stödinsatser. Det är lätt att inse att det är en fullständigt
              orimlig situation.
            </seg>
            <seg n="a77204c3">
              Även informationen från de olika huvudmännen, främst Försäkringskassan
              och kommunen, som administrerar samhällets stöd till dessa familjer
              är, enligt samma undersökning, bristfällig. Sjukvårdens insatser
              för personer med funktionsnedsättning måste också förbättras.
              Många patienter med rätt till individuella vårdplaner har trots
              det inte sådana. Dessa frågor måste alltså prioriteras högre av
              landstingen. Patienterna har ofta själva stor kunskap om hur deras
              situation skulle kunna förbättras, inte sällan med relativt enkla
              medel. Den kunskapen måste tas till vara på ett bättre sätt än
              vad som sker i dag.
            </seg>
            <seg n="c5100973">
              Det förekommer brister även i rehabilitering och habilitering
              av barn med omfattande funktionshinder. Detsamma gäller vuxna
              med tidigt förvärvade eller medfödda funktionshinder. Vi anser
              därför att vården måste utvecklas och samordningen särskilt kring
              dessa patienter stärkas över professions- och områdesgränserna.
            </seg>
            <seg n="099a7eb5">
              En genomförandeplan för hur konventionen ska förverkligas bör
              upprättas. Den bör innehålla mätbara mål, en tidsplan och riktlinjer
              för finansiering och ansvar. Regeringen bör även rekommendera
              kommuner och landsting samt regioner att utarbeta egna planer
              eller strukturer för hur konventionens bestämmelser ska förverkligas
              i det verkliga livet. Samhällets olika aktörer måste samarbeta
              mer med handikapprörelsen.
            </seg>
            <seg n="3da41aaa">
              Från riksdagen bör vi gång på gång uttala att kommuner och landsting
              kontinuerligt bör utveckla samarbetet med handikapprörelsen och
              ge adekvat stöd, exempelvis i form av utbildning, för att handikapprörelsens
              representanter ska ha möjlighet att praktiskt delta i olika berednings-
              och beslutprocesser. Ett förbättrat samarbete är av yttersta vikt
              för att konventionen ska kunna omvandlas till handling ute i vårt
              samhälle.
            </seg>
            <seg n="8dc0372b">
              Riksdagen bör godkänna FN-konventionen och det fakultativa protokollet
              samt intensifiera arbetet med att riva de hinder som finns för
              full delaktighet för personer med funktionsnedsättning.
            </seg>
          </u>
          <note n="29012603">
            Herr talman! Jag yrkar bifall till utskottets förslag i betänkandet.
          </note>
          <note n="48f1a475">
            Ajournering
          </note>
          <note n="0eb440f0">
            Kammaren beslutade kl. 15.52 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="lars_u_granberg_5603e1" xml:id="i-2cb5104442fa86d5-0" n="f82d96d1" prev="i-4de742edd8dbc1b6-0">
            <seg n="88751052">
              Återupptagna förhandlingar
            </seg>
          </u>
          <note n="792ecbcd">
            Förhandlingarna återupptogs kl. 16.00.
          </note>
          <note n="9656600d">
            Meddelande om inställd votering
          </note>
          <note n="196cd73b">
            Talmannen meddelade att voteringen torsdagen den 13 november
            kl. 12.00 skulle utgå.
          </note>
          <note n="2fe41d60">
            Voteringen kl. 16.00 skulle äga rum enligt tidigare planering.
          </note>
          <note n="858947ab">
            22 § Beslut om ärenden som slutdebatterats vid dagens sammanträde
          </note>
          <note n="1259867d">
            Punkt 1
          </note>
          <note n="7770cf67">
            Punkt 2
          </note>
          <note n="1259867d">
            Punkt 1
          </note>
          <note n="7770cf67">
            Punkt 2
          </note>
          <note n="ad2aa1fe">
            Punkt 3
          </note>
          <note n="820469c7">
            23 § (forts. från 21 §) Mänskliga rättigheter för personer med
            funktionsnedsättning (forts. SoU3)
          </note>
          <note type="speaker" n="fb766dab">
            Anf. 107 JAN R ANDERSSON (m):
          </note>
          <u who="yvonne_andersson_14c1a7" xml:id="i-2559415504807d57-0" n="bf619f53">
            <seg n="ce698ae5">
              Herr talman! Vi som är boende i Kalmar, kanske en av Sveriges
              vackraste städer, har givetvis lite speciella förhållanden. Vi
              har inte bara vackert kullerstensbelagda gator, utan vi har även
              mycket ny och modern bebyggelse.
            </seg>
            <seg n="645ee17a">
              Bland annat byggde man för ett tag sedan en hel del offentliga
              toaletter. Det är givetvis bra med offentliga toaletter, och vi
              som rör oss fritt och inte har några märkbara funktionshinder
              tänker givetvis att en toalett ska vara till för de behov man
              har när dessa uppkommer.
            </seg>
            <seg n="d3f5a500">
              Varför tar jag då upp detta? Jo, för att på de toaletter man
              byggde i Kalmar kunde man inte köra in en rullstol. Man kan fundera
              över vilka tankar som ligger bakom sådana beslut. Det är en fundering
              som jag inte har fått något bra svar på.
            </seg>
            <seg n="741a668a">
              För oss som har möjlighet och förmåga finns hundratals möjligheter
              när behovet uppkommer. Men sitter man i rullstol eller har något
              annat rörelsehinder kanske den enda möjligheten är att bruka en
              offentlig toalett.
            </seg>
            <seg n="c8f0a819">
              Frågan är varför man har gjort så här och vad frågan om mänskliga
              rättigheter för personer med funktionsnedsättning kan göra för
              skillnad. Jo nu blir det nedskrivet i lag hur dessa mänskliga
              rättigheter kan tolkas. Detta är ett stort steg framåt även om
              det till synes kan vara en liten förändring.
            </seg>
            <seg n="b0247c2b">
              I åratal har handikapporganisationerna drivit den här frågan.
              I åratal har man genom diskussioner med kommunalråd och i olika
              handikappråd tagit upp frågan. Men nu finns faktiskt möjligheten
              att överklaga och få överprövning.
            </seg>
            <seg n="45517e5a">
              Även om alla detaljer i propositionen ännu inte är på plats finns
              det positiva signaler. Man kanske i någon mening får ge sig till
              tåls, eftersom frågan initierades redan 1989 i FN:s generalförsamling.
            </seg>
            <seg n="3503fd00">
              Herr talman! Det här är inte vilket ärende som helst. De flesta
              ärenden som kommer upp på vårt bord kommer som förslag från departement
              eller myndigheter och skickas sedan ut på en remissrunda för att
              man ska få in synpunkter. Det här ärendet har beretts parallellt
              med handikapporganisationerna som har varit delaktiga och med
              i hela processen.
            </seg>
            <seg n="7b846fcb">
              För många frågor som kommer hit är kammarens beslut kanske en
              slutpunkt. Det är här vi sätter punkt i diskussionen. Jag ser
              den här frågan på motsatt sätt; det här är en startpunkt. Det
              är här vi börjar den fortsatta diskussionen om hur vi ska kunna
              leva upp till alla konventionens formuleringar och krav.
            </seg>
            <seg n="48a892b0">
              Givetvis kan man tycka att mänskliga rättigheter borde omfatta
              alla och att man inte behöver skriva konventioner om detta. Men
              vad denna konvention gör tydligt är att de mänskliga rättigheterna
              definieras mer i detalj så att de får ett större genomslag, och
              det tycker jag är själva syftet. Vissa tycker att det är beklämmande
              att det behövs en särskild konvention, men ibland behövs särskilda
              åtgärder för att få saker att hända.
            </seg>
            <seg n="8a41b354">
              Som någon annan här poängterade tillför inte denna konvention
              några nya rättigheter, utan den ska undanröja hinder för personer
              med funktionsnedsättningar. Det vanligaste man tänker på är det
              som handlar om fysiska hinder, till exempel svårigheter att komma
              in genom en toalettdörr, men kanske ännu viktigare är de osynliga
              hinder som finns. Det gäller personer med neurologiska sjukdomar
              eller till exempel hiv. Många gånger är dessa handikapp mer stigmatiserande
              och möter en sämre förståelse från samhället än vad de mer traditionella
              funktionsnedsättningarna gör.
            </seg>
            <seg n="63366da9">
              Konventionen säger också att hinder i form av diskriminering
              ska undanröjas, och den frågan finns det anledning att återkomma
              till, för en del av detta håller på att beredas vidare.
            </seg>
            <seg n="fd2ff833">
              Det som också är viktigt, inte minst för den här regeringen som
              sätter arbetslinjen främst, är att möjliggöra en arbetsmarknad
              som omfattar alla så att fler har ett arbete att gå till i sin
              vardag. Där har vi mycket kvar att göra, även om väldigt mycket
              har gjorts.
            </seg>
            <seg n="7a6761a6">
              År 2000 antogs en nationell handlingsplan för handikappolitiken.
              Stora summor avsattes för att stärka funktionshindrades ställning
              på arbetsmarknaden. Detta var givetvis behjärtansvärt och bra.
              Men från 2000 till 2006 minskade sysselsättningsgraden för personer
              med funktionshinder från 56 procent till 52 procent. Många av
              åtgärderna ledde alltså inte till en ökad medverkan på arbetsmarknaden,
              vilket också Riksrevisionen i en rapport konstaterade. Man konstaterade
              till och med att målgruppens ställning i vissa delar hade försvagats.
              Det skulle man kunna kalla en kontraproduktiv politik. Därför
              är det viktigt att denna grupp får en särskild ställning.
            </seg>
            <seg n="379ee4fe">
              Även den här regeringen har gjort en hel del. Man har gett ett
              särskilt uppdrag till Arbetsförmedlingen när det gäller personer
              med funktionshinder. Många av de nya anställningsformerna, trygghets-
              och utvecklingsanställningar, ökade resurser för lönebidrag och
              Samhalls viktiga funktion har också gjort att fler människor kan
              komma in på en reguljär arbetsmarknad. Regeringens insatser har
              alltså fungerat även på detta område. På bara ett år minskade
              antalet öppet arbetslösa med funktionshinder från knappt 25 000
              personer till knappt 20 000 personer, alltså en minskning med
              20 procent.
            </seg>
            <seg n="5a007cc4">
              En annan del som jag också tror är viktig och som kan utvecklas
              mycket i Sverige är sociala företag. Det finns många exempel.
              Personligen har jag en vän som har Aspergers syndrom. Han var
              tidigare egen företagare men klarade inte riktigt av detta på
              grund av att han hade ett dolt funktionshinder. I och med att
              detta kunde synliggöras öppnade sig en arbetsmarknad för honom,
              och hans resurser kunde tas till vara. Jag tror att det är mycket
              viktigt att vi kan synliggöra olika former av handikapp och på
              så sätt ta till vara alla människors insatser.
            </seg>
          </u>
          <note n="f780292b">
            Herr talman! Avslutningsvis vill jag yrka bifall till socialutskottets
            förslag i betänkandet.
          </note>
          <note type="speaker" n="f88f55c9">
            Anf. 108 ELINA LINNA (v) replik:
          </note>
          <u who="elina_linna_aed53b" xml:id="i-f50722ebb22b942e-1" n="88a9400a">
            <seg n="b1ba4d38">
              Herr talman! Jag tog i mitt anförande upp det behovet av att
              översätta konventionstexten. Originalspråken är arabiska, engelska,
              franska, kinesiska, ryska och spanska. Vi har fått veta att texten
              förbättras och förtydligas. Så sent som i går kontaktade uppmärksamma
              finska utskottstjänstemän vårt utskott. Texten lever alltså.
            </seg>
            <seg n="8ec53387">
              Vänsterpartiet föreslog att konventionstexten skulle översättas
              till de nationella minoritetsspråken, och jag tog i mitt anförande
              upp exemplet Haparanda. Haparanda är ett förvaltningsområde där
              det är mycket möjligt att det kommer en finsktalande person och
              vill diskutera konventionen med kommunens tjänstemän. Det är inte
              så lätt att sätta sig in i konventionstexten, och han eller hon
              har rätt att få information på finska. Men regeringen menar att
              detta är en preliminär text, och därför kan man inte översätta
              texten. Jag har förstått att texten kommer att vara preliminär
              rätt länge. När kommer den definitiva texten så att vi kan förvänta
              oss att den översätts också till de nationella minoritetsspråken?
            </seg>
          </u>
          <note type="speaker" n="7a8a92f4">
            Anf. 109 JAN R ANDERSSON (m) replik:
          </note>
          <u who="yvonne_andersson_14c1a7" xml:id="i-2559415504807d57-1" n="bf619f53">
            <seg n="5779841f">
              Herr talman! Jag skulle kunna ställa frågan: När ska konventionen
              om minoritetsspråk översättas till minoritetsspråk? Det var väl
              en konvention som antogs av den förra regeringen. Jag vet inte
              hur många år sedan det var, men den har legat till sig ett bra
              tag, och fortfarande är inte ens minoritetsspråkskonventionen
              översatt till minoritetsspråk, vilket man kan tycka är märkligt.
            </seg>
            <seg n="a85d5085">
              Elina Linna kommenterade bland annat att ändringar hade kommit
              in från Finland. Det är väl inte riktigt rätt. På ett sätt klargör
              det lite grann problematiken i dessa ärenden. Det Finland har
              gjort är inte att man har infört ändringar i den svenska texten.
              Man har noterat att vissa fraser kan vara knepiga att översätta,
              och därför har man från Finlands sida skickat över exempel på
              hur man skulle kunna översätta de svenska texterna. Det är så
              jag har uppfattat det.
            </seg>
            <seg n="362751d0">
              De texter som vi har att ta beslut om här i dag är i alla fall,
              som du säger, en preliminär översättning. Den översättningen kommer
              givetvis att i sedvanlig ordning gå över till regeringen, och
              regeringen kommer i samarbete med främmande makt att godkänna
              den text som sedan blir en slutlig text.
            </seg>
            <seg n="956f060b">
              Det är det som är problematiken i detta. Om vi nu skulle lägga
              stora resurser på att översätta denna text som senare kan komma
              att ändras, exempelvis genom Finlands exempel, skulle vi ha en
              översättning som inte stämmer.
            </seg>
            <seg n="25a173c4">
              Jag delar den uppfattning du har att det är bra att texterna
              finns tillgängliga på många språk. Samtidigt är det väldigt problematiskt
              i flera hänseenden. Det här är ju inte någonting som enbart den
              här regeringen har uppmärksammat, utan det är någonting som flera
              regeringar långt tillbaka har uppmärksammat. Som jag nämnde som
              exempel är inte ens minoritetsspråkskonventionen översatt till
              minoritetsspråk.
            </seg>
          </u>
          <note type="speaker" n="542c7b59">
            Anf. 110 ELINA LINNA (v) replik:
          </note>
          <u who="elina_linna_aed53b" xml:id="i-f50722ebb22b942e-2" n="88a9400a">
            <seg n="cbacbaef">
              Herr talman! Jag vet inte vilken konvention Jan R Andersson talar
              om. Europarådets konvention är till exempel översatt till finska,
              självklart. Om vi talar om den lagstiftning om nationella minoritetsspråk
              som antogs här i riksdagen hösten 1999 och trädde i kraft 2000
              kan jag säga att vi i Sveriges riksdag inte brukar översätta vare
              sig propositioner eller betänkanden till nationella minoritetsspråk.
              Men det kanske Jan R Andersson tycker att man ska göra.
            </seg>
            <seg n="cdae0b77">
              Jag fick inte svar på min fråga. När kan de nationella minoritetsgrupperna
              vänta sig att det finns en översättning? Den text som vi har lever
              ju också. Tror Jan R Andersson att man ändrar texten innehållsmässigt?
              Det tror inte jag. Det är språkliga förtydliganden och förbättringar.
              Då kan man använda den här texten, eller hur?
            </seg>
          </u>
          <note type="speaker" n="9594057d">
            Anf. 111 JAN R ANDERSSON (m) replik:
          </note>
          <u who="yvonne_andersson_14c1a7" xml:id="i-2559415504807d57-2" n="bf619f53">
            <seg n="c4aad437">
              Herr talman! Jag kan inte svara på frågan när en översättning
              kommer att vara klar.
            </seg>
            <seg n="dfc4eaa3">
              Jag borde givetvis ha ställt frågan tidigare. I och för sig hade
              Elina Linna ändå kunnat svara på varför den tidigare regeringen
              inte ens översatte den europeiska stadgan om landsdels- eller
              minoritetsspråk, vilket var den jag syftade på.
            </seg>
            <seg n="363ffc16">
              Givetvis är det så att regeringen bör översätta detta. Det är
              också det vi har skickat med från utskottet. Den proposition som
              antogs under riksdagsåret 1997/98, det vill säga för drygt tio
              år sedan, har till och med stadgat detta. Därför utgår vi givetvis
              från att regeringen följer frågan.
            </seg>
            <seg n="374595db">
              Det är inte heller så enkelt som Elina Linna kanske vill låta
              påskina, att man kan översätta detta omedelbart efter att ett
              beslut har fattats. Det är en preliminär text. Den finns översatt
              till enkel svenska exempelvis. Den finns på andra språk också.
              Men jag kan inte lova här vid vilken tid översättningen ska komma.
              Vi har sagt att vi utgår från att frågan kommer att följas upp
              från departementet. Det är det besked jag kan ge. Det är väl i
              någon mening ett bättre besked än vad den förra regeringen kunde
              ge i denna fråga.
            </seg>
          </u>
          <note type="speaker" n="399078fb">
            Anf. 112 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-d75a7a120fd28e70-8" n="62df9c11">
            <seg n="efc22849">
              Herr talman! Det är bra att vi nu ratificerar och kommer till
              skott med den här konventionen. Men det finns en del frågetecken
              kring det fortsatta arbetet. Miljöpartiet är väldigt angeläget
              om att brist på tillgänglighet också ska ses som diskriminering.
            </seg>
            <seg n="afa8d7df">
              I sitt anförande sade Jan R Andersson ge sig till tåls. När man
              läser betänkandet ser man att det står att regeringen har tillsatt
              en utredning. Min fråga blir då: Är det december 2008 eller december
              2009 som regeringens utredare kommer med förslag om hur underlåtenhet
              att vidta åtgärder mot bristande tillgänglighet för personer med
              funktionsnedsättning skulle kunna regleras och betecknas som diskriminering?
            </seg>
            <seg n="d3273c7d">
              Här har jag den promemoria som är skriven på Integrations- och
              jämställdhetsdepartementet, enheten för diskrimineringsfrågor.
              Den är skriven den 9 september i år. Det skulle förvåna mig mycket
              om man redan till december skulle kunna ta fram en sådan utredning.
              Det är därför jag undrar lite hur man har tänkt från regeringspartiernas
              sida.
            </seg>
            <seg n="3581b00b">
              I det här uppdraget står det visserligen att regeringen har för
              avsikt att skyndsamt låta komplettera kommitténs överväganden
              med ytterligare underlag och därmed återkomma till riksdagen.
              Då blir min fråga: Vilken är tidsplanen för det?
            </seg>
          </u>
          <note type="speaker" n="a2e6d353">
            Anf. 113 JAN R ANDERSSON (m) replik:
          </note>
          <u who="yvonne_andersson_14c1a7" xml:id="i-2559415504807d57-3" n="bf619f53">
            <seg n="35f08e17">
              Herr talman! När jag läser Miljöpartiets reservation funderar
              jag lite grann på vad man egentligen är ute efter. För det första
              säger man att det är beklämmande att det behövs en deklaration
              om mänskliga rättigheter för personer med funktionshinder. Samtidigt
              ställer man sig bakom konventionen det är givetvis positivt.
            </seg>
            <seg n="67512e86">
              För det andra säger ni att regeringen snarast bör återkomma.
              Då säger vi att de besked som vi har, som vi har fått från departementet,
              anger en och en halv månad. Man kan fråga sig om Gunvor G Ericson
              tycker att det är skyndsamt eller om vi ska snabba upp den tiden
              ytterligare.
            </seg>
            <seg n="7ff11a5b">
              Slutligen refererar man till en rad olika remissinstanser, som
              dessutom i sina svar säger att ytterligare utredning behövs, samtidigt
              som man skriver i reservationen att frågan är färdigutredd. Det
              hela blir rätt snurrigt. Därför undrar jag vad Gunvor G Ericson
              menar med en snabb behandling. Är en och en halv månad en tillräckligt
              snabb behandling, eller skulle Gunvor G Ericson vilja ha en ännu
              snabbare hantering?
            </seg>
            <seg n="7c89541d">
              Givetvis kan man anföra att frågan har varit utredd, men då kan
              man också ställa sig frågan om vi ska gå vidare med de här frågorna
              utan att ha dem färdigutredda. Liksom jag vet, vet också Gunvor
              G Ericson att det finns många begrepp som är väldigt knepiga att
              tyda. Därför är det bättre att få dem utredda innan vi går vidare
              och fattar beslut i frågan.
            </seg>
          </u>
          <note type="speaker" n="2c688067">
            Anf. 114 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-d75a7a120fd28e70-9" n="62df9c11">
            <seg n="998198ef">
              Herr talman! Diskrimineringskommittén gjorde en utredning. Det
              är alldeles riktigt. Jag har respekt för att det finns vissa svårigheter
              i det här. Men min fråga gällde egentligen om tydliggörandet verkligen
              stämmer. Är det det man säger från departementet, eller är det
              det som regeringspartierna skriver i betänkandet som gäller? Jag
              får motstridiga uppgifter.
            </seg>
            <seg n="e5fe4ffe">
              När jag läser i promemorian från den 9 september visar det sig
              alltså att regeringens utredare inte har fått ett sådant uppdrag
              som man har som vanlig utredare, där det står att utredningen
              ska vara klar till det eller det datumet. Det är Jämställdhetsdepartementet
              som förväntar sig att utredningen ska göras av Hans Ytterberg,
              som nu har fått uppdraget. Från årsskiftet blir han förordnad
              till gd inom Regeringskansliet. Därmed är det en utredning som
              sker på departementet och inte har slutdatum på samma sätt som
              en vanlig utredning.
            </seg>
            <seg n="b184fd6b">
              Jag tyckte inte att jag fick svar på den frågan. Min avsikt är
              inte att försöka röra till det här och pressa Jan R Andersson
              utan att ärligt försöka få reda på hur regeringspartierna resonerar.
              Finns det något slutdatum för den här utredningen?
            </seg>
            <seg n="352f3c7d">
              Jag skulle också gärna vilja veta hur det går med diskussionerna
              om direktiv för utredningen om papperslösas rätt till sjukvård.
            </seg>
          </u>
          <note type="speaker" n="11ffb72e">
            Anf. 115 JAN R ANDERSSON (m) replik:
          </note>
          <u who="yvonne_andersson_14c1a7" xml:id="i-2559415504807d57-4" n="bf619f53">
            <seg n="35a9af35">
              Herr talman! Jag vet inte ens om vi pratar om samma papper. Jag
              har nåtts av uppgiften att en utredning ska komma och att den
              ska vara klar om ungefär en och en halv månad. Är det tillräckligt
              snabbt eller bör vi gå ännu snabbare fram? Ni skriver i er reservation
              att frågan är färdigutredd. Det är väl det som i någon mening
              är remarkabelt. Ni säger att frågan är tillräckligt utredd och
              att frågan borde tagits in i den nya diskrimineringslagen. Det
              är kanske där konflikten står, nämligen att vi menar att det behövs
              en större tydlighet och noggrannhet när frågorna ska definieras
              medan ni säger att frågan är färdigutredd och att det borde finnas
              färska lagförslag.
            </seg>
            <seg n="21872a6e">
              Alla vill att detta ska komma fram snabbt. Det är något som har
              kännetecknat den här regeringen, det vill säga att vi har haft
              ett snabbt reformtempo.
            </seg>
            <seg n="d82dbb60">
              Man får ibland höra från talarstolar såsom vi gör här argumentet
              att för lite händer och att det går för långsamt eller tvärtom.
              Tycker Miljöpartiet att frågan bör utredas noggrant? Vi har sagt
              ja till det. Vi kanske kan fortsätta debatten. Frågan kommer med
              säkerhet att återkomma.
            </seg>
            <seg n="466689aa">
              Frågan om papperslösas rätt till sjukvård har avgjorts i tidigare
              skede. Vi nekar faktiskt inte människor akutsjukvård i landet.
              Riksdagen är inte heller sjukvårdshuvudman. Den frågan ligger
              inte helt och hållet på vårt bord.
            </seg>
          </u>
          <note type="speaker" n="aae965b5">
            Anf. 116 LARS U GRANBERG (s) replik:
          </note>
          <u who="lars_u_granberg_5603e1" xml:id="i-981721ffa3f3c649-0" n="f82d96d1">
            <seg n="1af92fd5">
              Herr talman! Jag begärde fyra minuter talartid för mitt huvudanförande,
              och jag var uppe i nästan åtta minuter. Det gällde en tydlig beskrivning
              av de problem som finns i samhället och som kan åtgärdas med hjälp
              av FN-konventionen.
            </seg>
            <seg n="6ea4e48b">
              Jan R Andersson fortsatte med en egen resumé av problembeskrivningen.
              Men det som saknas jag hade med det i mitt huvudanförande, och
              även handikapprörelsen har väckt de tankarna är en tydlig väg
              och en tydlig ambition från regeringen. Vad vill man? Jag vill
              hänvisa till frågan om en genomförandeplan. Den frågan var också
              uppe i utskottsbehandlingen från Socialdemokraternas sida. En
              genomförandeplan är ett sätt att visa ambitionen att konventionen
              ska bli verklighet i det dagliga livet för människor som i dag
              inte får sina rättigheter uppfyllda.
            </seg>
            <seg n="e6a0faa7">
              Jag har samma fråga som tidigare talare har haft: När får vi
              tillbaka frågan till riksdagen? När får vi regeringens ambitioner
              i fråga om en tydlig genomförandeplan belysta?
            </seg>
          </u>
          <note type="speaker" n="ca868094">
            Anf. 117 JAN R ANDERSSON (m) replik:
          </note>
          <u who="yvonne_andersson_14c1a7" xml:id="i-2559415504807d57-5" n="bf619f53">
            <seg n="e17ca2ef">
              Herr talman! Det finns flera delar i denna proposition som kommer
              att utmynna i en rad olika saker. Låt mig först säga att Delegationen
              för mänskliga rättigheter har fått ett uppdrag att utreda vad
              kravet om att främja, skydda respektive övervaka konventionens
              genomförande i praktiken innebär. Det är väl ändå det vi pratar
              om. Delegationen ska också titta på vem som ska anförtros den
              uppgiften. Det är klart att man kan komma till en rad olika lösningar
              där.
            </seg>
            <seg n="ea01a4fc">
              Jag anser inte att vi i och med att vi antar denna plan i grunden
              löser handikappolitiken. Detta är en startpunkt för ett ganska
              brett arbete där man inte tillför nya rättigheter men ändå ger
              en möjlighet att pröva en stadga gentemot den svenska lagstiftningen.
              På det sättet är detta en startpunkt utan en egentlig slutpunkt.
            </seg>
            <seg n="4f54b0e5">
              Att vidta alla åtgärder till 2010 är kanske inte möjligt. Jag
              har inte personligen den tidsplanen. Men man kan konstatera att
              målsättningen om 2010 kanske inte var realistisk med den takt
              som reformerna på den tiden genomfördes. Det är väl egentligen
              mer den gamla regeringens ansvar än den nya regeringens ansvar.
            </seg>
            <seg n="368bb7d9">
              Låt mig påminna Lars U Granberg om det sätt som regeringen arbetat
              på för att integrera fler på arbetsmarknaden. Det är kanske en
              av de viktigaste reformerna för att skapa delaktighet och att
              känna sig behövd i samhället.
            </seg>
            <seg n="afff96cb">
              Låt mig också peka på den miljard som har satsats på Samhall
              för att alla människor ska ha ett arbete att gå till. Det är saker
              som har accelererat den handikappolitik som under många år faktiskt
              gick åt fel håll.
            </seg>
          </u>
          <note type="speaker" n="78236aef">
            Anf. 118 LARS U GRANBERG (s) replik:
          </note>
          <u who="lars_u_granberg_5603e1" xml:id="i-981721ffa3f3c649-1" n="f82d96d1">
            <seg n="47bc36e3">
              Herr talman! Svaret från Jan R Andersson andas ovanförskap inget
              ansvarstagande för den situation som regeringen befinner sig i.
              Det är någon sorts attack på vår regeringsperiod samtidigt som
              man bortser från det sedan två år egna ansvaret. Jag tror också
              att handikapprörelsen uppfattar det som ett ovanförskapsperspektiv
              när man lite grann styvmoderligt hanterar deras remissinlaga till
              den proposition vi nu debatterar. Det var utifrån den inlagan
              från handikapprörelsen som jag byggde min replik. Ambitionen mäts
              i vilken genomförandetakt som regeringen väljer för den här FN-konventionen.
            </seg>
            <seg n="d9fc9cea">
              Vi kan polemisera om den förra mandatperioden. Då var vi inte
              framme vid beslutet. Men jag tror att vi kan vara eniga om att
              den förra regeringen drev på, precis som jag sade i mitt huvudanförande,
              för att få fram konventionen.
            </seg>
            <seg n="198a9335">
              Nu är det Jan R Andersson som representerar majoriteten och regeringen.
              Jag fick inget bra svar. Är ambitionen att vi ska vänta på nya
              utredningar? Då blir handikapprörelsen ledsen och bedrövad. Är
              däremot ambitionen en annan? När får vi tillbaka frågan till riksdagen
              om en genomförandeplan? Det är vad handikapprörelsen kräver i
              sitt remissyttrande.
            </seg>
          </u>
          <note type="speaker" n="758f97e3">
            Anf. 119 JAN R ANDERSSON (m) replik:
          </note>
          <u who="yvonne_andersson_14c1a7" xml:id="i-2559415504807d57-6" n="bf619f53">
            <seg n="325f73ab">
              Herr talman! Låt mig först erinra om det sätt som denna konvention
              är framtagen på. Både denna regering och den före detta regeringen
              tog fram parallellt tillsammans med handikapporganisationerna
              ett unikt sätt för ett ärende som har debatterats och beslutats
              av riksdagen hur denna deklaration skulle se ut. De arbetade parallellt
              för att få fram en stadga som alla skulle kunna arbeta med på
              ett bra sätt. Givetvis får det effekter sedan när denna ska implementeras.
              Det är de åtgärderna vi har framför oss. Min bild är att denna
              stadga kommer att implementeras under de första månaderna nästa
              år.
            </seg>
            <seg n="d14d7f87">
              Jag sade i mitt tidigare svar att det är ett uppdrag för Delegationen
              för mänskliga rättigheter att utreda vad kravet om att främja,
              skydda respektive övervaka konventionens genomförande i praktiken
              innebär.
            </seg>
            <seg n="629010e5">
              I denna fråga kan regeringen vara stolt över de insatser man
              har gjort på arbetsmarknadsområdet, till skillnad från tidigare
              regering, som till och med riksrevisorerna konstaterade vidtog
              åtgärder och hade en politik som delvis motverkade deltagande
              på arbetsmarknaden för personer med funktionshinder. Det framgår
              tydligt av att vi hade ett deltagande på arbetsmarknaden som gick
              från 56 till 52 procent under sex år. I ett sådant läge är det
              lätt att säga att jag är bombastisk eller att jag attackerar.
              Men för många personer med funktionshinder är det viktigt. Det
              är ett ansvar som vi har tagit och som den tidigare regeringen
              i någon mening inte gjorde. Det är därför jag stolt försvarar
              min regering.
            </seg>
          </u>
          <note type="speaker" n="03f29f13">
            Anf. 120 LARS-IVAR ERICSON (c):
          </note>
          <u who="jan_ericson_aca06f" xml:id="i-d75a7a120fd28e70-10" n="62df9c11">
            <seg n="389315d8">
              Herr talman! Den 13 december är för oss i Sverige en särskild
              dag. Då kommer Lucia och sprider ljus och värme. Kan det bli så
              att det som hände den 13 december 2006 i FN:s generalförsamling
              kommer att sprida ljus och värme till personer som vi vet finns
              men som av olika anledningar inte har samma delaktighet i samhället
              som de flesta av oss har?
            </seg>
            <seg n="f4c6b4d2">
              Två rubriker under hösten i en skånsk lokaltidning påminner om
              detta: Våga se de funktionshindrade! Funktionshindrades rätt till
              ett drägligt liv.
            </seg>
            <seg n="6222571b">
              1 200 000 personer av Sveriges befolkning bedöms ha någon form
              av funktionsnedsättning. Antalet personer med funktionsnedsättning
              ökar i takt med en åldrande befolkning. Mellan åren 2000 och 2020
              beräknas antalet äldre än 65 år öka från ca 17 procent till 22
              procent, och efter 2020 väntas andelen äldre än 80 år öka kraftigt.
            </seg>
            <seg n="8be2da8c">
              Det betyder att allt fler har anledning att fundera över rättigheter
              för personer med funktionsnedsättning och de viktiga tillgänglighetsfrågorna.
            </seg>
            <seg n="c24cbf18">
              Herr talman! Centerpartiet vill på alla sätt värna om alla människors
              lika värde, och vi välkomnar dagens betänkande om mänskliga rättigheter
              för personer med funktionsnedsättning. Nu gäller det att förverkliga
              orden till handling. Åtta år har gått på vägen mot målet 2010,
              ett samhälle tillgängligt för alla, och vi kan då fundera om tidtabellen
              kommer att hålla.
            </seg>
            <seg n="a0dfd07b">
              Låt mig citera några rader från ett elektroniskt informationsbrev
              från HSO i Skåne, daterat den 8 oktober i år. Så här står det:
            </seg>
            <seg n="4962de59">
              Den 25 september kom regeringen med strategier för ökad tillgänglighet.
              Dessa strategier kommer nästan 8 år efter att man tog målen för
              ökad tillgänglighet i Sverige. Det är en skugga som faller över
              den tidigare regeringen, att man tog fram en nationell handlingsplan
              men sedan lät den sväva fritt.
            </seg>
            <seg n="f58299db">
              Men låt oss nu lämna skuggorna och se på dagens verklighet. Då
              märker vi att en central del i det handikappolitiska arbetet är
              att förbättra tillgängligheten. Från det pågående arbetet kan
              nämnas några exempel.
            </seg>
            <seg n="238b874b">
              Regelverket för plan och bygg kommer att skärpas, och det är
              på gång tydligare regler om enkelt avhjälpta hinder och fysisk
              planering.
            </seg>
            <seg n="72870d38">
              Tillgängligheten i kollektivtrafiken ska förbättras. 150 miljoner
              avsätts för detta.
            </seg>
            <seg n="4d5e742d">
              Informationen till kommuner, privata byggare och fastighetsbolag
              ska utökas.
            </seg>
            <seg n="c97811e2">
              Regler för certifiering av personer på tillgänglighetsområdet
              ska tas fram. De som ska certifieras kommer inte att få denna
              benämning enbart med sin utbildning som merit. Det räcker alltså
              inte att vara ingenjör eller arkitekt, utan man måste också genomgå
              ett särskilt kunskapsprov.
            </seg>
            <seg n="4974f93e">
              Under några år har det tagits fram hur viktigt det är att turistmålen
              görs mer tillgängliga, och då har det noterats att Sverige har
              en hel del att ta igen jämfört med grannlandet Danmark. Europaparlamentet
              uppmanar nu medlemsstaterna att koordinera tillgänglighetsinformationen
              och lägga fram en åtgärdsplan för tillgänglighetsmärkning av turistmål.
              Detta innebär ett viktigt och stort steg framåt, och nu gäller
              det bara för turistnäringen att också inse fördelarna med att
              förbättra tillgängligheten.
            </seg>
            <seg n="c3071a67">
              När det gäller bristande tillgänglighet och diskriminering vet
              vi att utredaren Hans Ytterberg nu arbetar med att lämna förslag
              om hur underlåtenhet att vidta åtgärder mot bristande tillgänglighet
              skulle kunna regleras som en form av diskriminering. Som tidigare
              sagts ska utredningsuppdraget redovisas den 31 december i år.
            </seg>
            <seg n="60d1621d">
              I utredningsuppdraget finns även uppgiften att analysera och
              ange definitioner av begreppen diskriminering, funktionshinder
              och tillgänglighet vad gäller skydd mot bristande tillgänglighet
              för personer med funktionsnedsättning. Det är tydligen så att
              olika definitioner används i olika sammanhang, exempelvis i diskrimineringslagstiftning
              jämfört med regelverk som plan- och bygglagstiftning.
            </seg>
            <seg n="3672ebaa">
              Herr talman! Vi måste oavsett politisk uppfattning konstatera
              att handikappolitik länge har varit ett åsidosatt område, men
              förhoppningen är nu att ratificeringen av FN-konventionen ska
              ge bättre fart åt arbetet med att göra tillgänglighet till ett
              samhällsintresse där alla måste ta sitt ansvar. Genom FN-konventionen
              riktas större fokus på just handikappfrågorna.
            </seg>
            <seg n="4df62c78">
              Vi måste nu undanröja hinder för tillgänglighet, stärka arbetet
              med att förebygga och bekämpa diskriminering, anpassa stödinsatserna
              individuellt och ge barn, ungdomar och vuxna med funktionsnedsättning
              förutsättningar för självständighet och självbestämmande. Det
              behövs då ett kvalitetsförbättrande nytänkande, en mångfald av
              aktörer och en större frihet för den enskilde att välja. Det är
              så vi ska nå målet om ett samhälle tillgängligt för alla.
            </seg>
            <seg n="a159f1a6">
              Låt mig avsluta med att citera några rader från riksdagsförvaltningens
              policy för tillgänglighet:
            </seg>
            <seg n="016cc7da">
              Riksdagen ska vara en arbetsplats där personer med funktionshinder
              kan arbeta på samma villkor som andra. Det innebär att arbetsförhållandena
              ska anpassas till människors olika förutsättningar i fysiskt och
              psykosocialt avseende. Personer med funktionshinder ska kunna
              besöka riksdagen och ta del av riksdagens information på samma
              villkor som andra personer.
            </seg>
          </u>
          <note n="1e353d08">
            Jag yrkar bifall till förslaget i betänkandet och avslag på motionerna.
          </note>
          <note type="speaker" n="1d7713c4">
            Anf. 121 MARIA LUNDQVIST-BRÖMSTER (fp):
          </note>
          <u who="maria_lundqvist-bromster_7ce6ca" xml:id="i-c9e714237f82aa95-0" n="05222753">
            <seg n="a797d1a1">
              Herr talman! Jag vill börja med att yrka bifall till förslaget
              i betänkandet och avslag på motionerna.
            </seg>
            <seg n="723cb277">
              Som sagts tidigare var Sverige ute tidigt och framförde redan
              1989 i FN:s generalförsamling ett förslag om att utarbeta en konvention
              om funktionshindrades rättigheter. Då fick det inte gehör, men
              i stället blev resultatet 22 standardregler för att säkerställa
              att människor med funktionsnedsättning som medborgare ska ha samma
              rättigheter och skyldigheter som andra.
            </seg>
            <seg n="116936a1">
              I dag har vi äntligen ett betänkande där utskottet föreslår att
              riksdagen ska godkänna FN:s internationella konvention om mänskliga
              rättigheter för personer med funktionsnedsättning, och även protokollet,
              vilket innebär att en person som anser att hans eller hennes rättigheter
              är kränkta ska få upprättelse och få möjlighet att överklaga.
            </seg>
            <seg n="8a3bdb51">
              Konventionen är, som vi alla vet, omfattande och innehåller 50
              artiklar. Alla tänkbara samhällsområden är med och berörs inom
              vilka en person med funktionsnedsättning kan behöva stöd eller
              uppmärksamhet för att få sina mänskliga rättigheter tillgodosedda,
              precis som andra.
            </seg>
            <seg n="bece6503">
              I det här arbetet har dessutom en referensgrupp från handikapprörelsen
              deltagit. Man tittar på hur vår lagstiftning ser ut och hur den
              förhåller sig till konventionen och protokollet med rätt att överklaga.
              Ärendet har också remissbehandlats, och vi har kunnat ta del av
              remissvaren.
            </seg>
            <seg n="90a55120">
              Delegationen för mänskliga rättigheter i Sverige har fått tilläggsuppdraget
              att övervaka vad konventionens genomförande innebär i praktiken
              och vilka organisationer som kan anförtros denna uppgift. Det
              uppdraget ska redovisas den 1 april 2009.
            </seg>
            <seg n="16dc0467">
              Som jag tidigare nämnt var Sverige den drivande nationen när
              det gäller tillkomsten av denna konvention. Den kräver, som många
              har sagt, inga förändringar av lagstiftningen, men den utgör ett
              oerhört viktigt måldokument och en viktig utgångspunkt för den
              fortsatta planeringen av vår handikappolitik. Vi ska komma ihåg
              att det pågår ett viktigt arbete med den nationella handlingsplanen,
              som ska gå i mål 2010.
            </seg>
            <seg n="968b18fe">
              Regeringen har lagt ut olika uppdrag. Man kartlägger bland annat
              tillgänglighetsarbetet i kommunerna. Boverket ska utföra olika
              informationsinsatser för ökad tillgänglighet. Kollektivtrafiken
              ska bli tillgänglig, så den ska prioriteras. Man har ändrat byggregler
              för ökad tillgänglighet. Handisam ska tillsammans med SKL hitta
              ett system för öppna jämförelser, och Handisam ska dessutom redovisa
              hur kommuner jobbar med tillgänglighetsdatabaser. Vi har Äldreboendedelegationen,
              som lämnar över sitt slutbetänkande i december. Det handlar väldigt
              mycket om tillgänglighet.
            </seg>
            <seg n="0f8edab8">
              Herr talman! Handikapprörelsen har tålmodigt väntat på att samhället
              också ska vara till för dem. En person med funktionsnedsättning
              ska kunna utnyttja varor och tjänster på samma villkor som alla
              andra. Man har väntat på att slippa bli diskriminerad på arbetsmarknaden,
              i sjukvården och inom skolan. Man vill kunna gå in via huvudentrén
              i alla byggnader, kunna rösta i personval och använda IT på precis
              samma villkor som alla andra. Det är några exempel på tillgänglighet.
            </seg>
            <seg n="467e377b">
              Det känns därför mycket bra att regeringen har utsett en utredare
              som ska ge förslag på hur bristande tillgänglighet för personer
              med funktionsnedsättning skulle kunna regleras som en diskriminering.
              Det här uppdraget ska redovisas, vilket vi nu har hört några gånger,
              den 31 december i år, och det har hög prioritet hos regeringen.
            </seg>
            <seg n="7d35048a">
              Det faktum att Sveriges riksdag nu ämnar tillträda FN-konventionen
              är mycket positivt. Vi kan konstatera att vi har kommit långt
              inom många områden, men arbetet är inte slutfört. Det krävs fortsatt
              hårt arbete för att avskaffa diskriminering och ge personer med
              funktionsnedsättningar tillträde till alla sektorer i samhället.
              Vi måste fortsätta vårt arbete med riktlinjer, handlingsplaner
              och program för att närma oss förverkligandet av lagstiftning
              och konventionen.
            </seg>
            <seg n="3f503472">
              Till sist, herr talman, vill jag säga att Sverige har bidragit
              och även fortsättningsvis kan bidra till att lyfta handikappolitiken
              internationellt. Vi vet att många personer med funktionsnedsättningar
              lever i djupaste fattigdom i utvecklingsländerna. Vi vet också
              att en mycket liten del av biståndet når människor med funktionsnedsättningar
              och deras familjer. Sverige, EU och andra biståndsgivare måste
              driva på och ställa tydliga krav på handikappolitiska insatser.
              I det här arbetet utgör faktiskt FN:s konvention om mänskliga
              rättigheter för personer med funktionsnedsättningar ett mycket
              viktigt verktyg.
            </seg>
            <seg n="49ff5fcc">
              Herr talman! Det känns mycket glädjande att Sverige med sitt
              ordförandeskap i Europarådet har ambitionen att prioritera arbetet
              med att förverkliga de mänskliga rättigheterna för personer med
              funktionsnedsättningar. Det är ett steg i rätt riktning.
            </seg>
          </u>
          <note type="speaker" n="94021e02">
            Anf. 122 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-d75a7a120fd28e70-11" n="62df9c11">
            <seg n="9f2b5d00">
              Herr talman! Jag delar, liksom Maria Lundqvist-Brömster, uppfattningen
              att det är väldigt bra att vi i Sverige har legat på så att den
              här konventionen har kommit till och att vi nu kan ratificera
              den. Däremot kanske jag inte instämmer i regeringens bedömning
              att ratificeringen inte kräver åtgärder i lag. Det kan ju vara
              så att man får bättre effekt om man till exempel lagstiftar om
              tillgänglighet som diskrimineringsgrund.
            </seg>
            <seg n="1fe307e8">
              Jag har tidigare här i dag ställt frågor om när utredningsuppdraget
              kommer. Jag har nu fått svar: Både Centern och Folkpartiet har
              i sina anföranden sagt att det kommer till den 31 december 2008.
              Det är intressant att departementet säger att det först blir i
              december 2009. Men jag hoppas att ni har rätt i att det kommer
              till den 31 december detta år.
            </seg>
            <seg n="264f07aa">
              Jag skulle däremot vilja fråga Folkpartiet om det som gäller
              den lagstiftning som styr landstingens åtaganden, det vill säga
              frågan om papperslösas rätt till hälso- och sjukvård. För fem
              månader sedan diskuterade vi i denna kammare den överenskommelse
              som förut har funnits mellan landsting och stat och som nu har
              gjorts till lag. Då lovade både Folkpartiet och Kristdemokraterna
              att man skulle återkomma med utredningsdirektiv.
            </seg>
            <seg n="fbfd132f">
              Då vill jag ställa frågan: Vad har ni i Folkpartiet gjort för
              att få en lösning och komma överens inom regeringen i den här
              frågan?
            </seg>
          </u>
          <note type="speaker" n="d0e96288">
            Anf. 123 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_7ce6ca" xml:id="i-c9e714237f82aa95-1" n="05222753">
            <seg n="5890f37d">
              Herr talman! Först vill jag säga att det inte var Folkpartiet
              som tidigare svarade på din fråga om diskrimineringslagen, för
              det är ju jag som representerar Folkpartiet i den här debatten,
              utan det var Centern och Moderaterna.
            </seg>
            <seg n="e9649d63">
              När det gäller papperslösa kan jag säga att det är en högprioriterad
              fråga på departementet. Som folkpartist följer jag frågan noga,
              men några direktiv har jag ännu inte sett. Det ska jag vara ärlig
              och säga. Men det innebär inte att man inte jobbar på frågan.
            </seg>
            <seg n="d5157e9c">
              Det här är en jätteviktig fråga för Folkpartiet det är ju Folkpartiet
              jag nu talar för och jag kommer noga att följa den.
            </seg>
          </u>
          <note type="speaker" n="b1314e72">
            Anf. 124 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-d75a7a120fd28e70-12" n="62df9c11">
            <seg n="c9fd58d4">
              Herr talman! Det gläder mig att höra att Maria Lundqvist-Brömster
              försöker få en lösning. Det oroar mig mycket att man är oense
              i regeringen och därmed inte kommer fram med direktiven. Det gör
              ju att det dröjer ännu längre till dess att en utredning kan komma
              till stånd, och de människor som inte får sjukvård och hjälp lider
              och vågar inte söka vård.
            </seg>
            <seg n="760ca84a">
              Tyvärr ligger Sverige i den humanitära bottenligan. Tillsammans
              med Österrike och några andra länder ligger vi sämst till i Europa
              när det gäller tillgänglighet för vård för den här gruppen människor.
              I Italien, Spanien och många andra länder kan man alltså få sjukvård
              även om man inte har alla papper i ordning. Det spelar ingen roll
              vem man är, utan vård ska ges efter behov.
            </seg>
            <seg n="e23c8763">
              Jag uppfattade ändå att Folkpartiet i sitt anförande svarade
              på min fråga även om jag inte hade ställt den i ett replikskifte.
              Jag uppfattade alltså att jag hade fått svar av Centern och Folkpartiet,
              även om jag inte fick något svar av Moderaterna i replikskiftet.
            </seg>
            <seg n="fb655fca">
              Jag tycker att det vore intressant att få reda på lite mer, om
              Maria Lundqvist-Brömster kunde redogöra för vilka svårigheterna
              är när det gäller att komma överens i regeringen. Vad är det som
              gör att inget händer trots att det i budgetdirektiven står att
              man ska utreda frågan? Vad är det ni är oense om?
            </seg>
          </u>
          <note type="speaker" n="2a5d2a4e">
            Anf. 125 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_7ce6ca" xml:id="i-c9e714237f82aa95-2" n="05222753">
            <seg n="c342d8d9">
              Herr talman! Jag vill tala om för Gunvor G Ericson att vi inte
              har en sådan diskussion i regeringen att det finns oenighet och
              konflikter. Ganska mycket handlar om alla bollar som är i luften
              det är många utredningar och prioriteringar. Min uppfattning är
              inte att det faller på att vi inte skulle vara ense. Det vill
              jag klart deklarera.
            </seg>
          </u>
          <note type="speaker" n="69b8a01d">
            Anf. 126 ELINA LINNA (v) replik:
          </note>
          <u who="elina_linna_aed53b" xml:id="i-f50722ebb22b942e-3" n="88a9400a">
            <seg n="8016905f">
              Herr talman! Jag ska fortsätta på temat nationella minoriteter
              och möjligheten att få texten översatt.
            </seg>
            <seg n="96533bef">
              Utskottsmajoriteten konstaterar i betänkandet att utskottet utgår
              från att Socialdepartementet följer denna fråga. Men när det gäller
              nationella minoriteter är det integrations- och jämställdhetsminister
              Nyamko Sabuni som har ansvaret för att de får sina rättigheter
              tillgodosedda.
            </seg>
            <seg n="d664b6dc">
              I mitt anförande tog jag upp att Sverigefinska Synskadeförbundet,
              den enda handikapporganisationen för en nationell minoritet, kontaktade
              departementen, både Jämställdhetsdepartementet och Socialdepartementet,
              med frågan om texten kunde översättas, så att man till exempel
              skulle kunna ha studiecirkelverksamhet om konventionstexten. Det
              är ju viktigt att man får möjlighet att läsa texten på modersmålet.
            </seg>
            <seg n="8ca8bf9f">
              Jag har inte fått svar om när den möjligheten kan ges till nationella
              minoriteter. Som jag har förstått har inte heller någon minister
              från vare sig Socialdepartementet eller Jämställdhetsdepartementet
              svarat Sverigefinska Synskadeförbundet.
            </seg>
            <seg n="2450621e">
              Därför frågar jag Maria Lundqvist-Brömster: Anser Maria att personer
              med funktionsnedsättning ska kunna ha tillgång till konventionens
              texter?
            </seg>
          </u>
          <note type="speaker" n="91bbc37a">
            Anf. 127 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_7ce6ca" xml:id="i-c9e714237f82aa95-3" n="05222753">
            <seg n="bc370ab3">
              Herr talman! Naturligtvis ska personer med funktionsnedsättning
              som tillhör minoriteter ha tillgång till konventionens text. Jag
              är övertygad om att det också kommer att bli en översättning.
              Jag har även fått synpunkter från Synskadades Riksförbund. Man
              hade synpunkter på hur den engelska texten hade översatts till
              svenska. Det är också synpunkter som förmedlas till departementet.
            </seg>
            <seg n="45bcce18">
              Jag känner mig ganska lugn i övertygelsen att man kommer att
              vidta åtgärder, precis som det står i betänkandet. En konvention
              om mänskliga rättigheter ska naturligtvis vara tillgänglig för
              alla.
            </seg>
          </u>
          <note type="speaker" n="33bc058e">
            Anf. 128 ELINA LINNA (v) replik:
          </note>
          <u who="elina_linna_aed53b" xml:id="i-f50722ebb22b942e-4" n="88a9400a">
            <seg n="a8bc9794">
              Herr talman! Speciellt för den här gruppen personer med funktionsnedsättning,
              de synskadade, är det väldigt viktigt att de kan läsa texten på
              sitt modersmål. Det är ju punktskrift de läser. Man är kanske
              inte så flitig med att läsa det när det är på ett annat språk.
              Där är det alltså jätteviktigt att få översättningen så fort som
              möjligt.
            </seg>
            <seg n="de81eed9">
              Därför upprepar jag frågan med en dåres envishet: När får nationella
              minoriteter tillgång till konventionstexten? Kan vi få ett svar?
            </seg>
          </u>
          <note type="speaker" n="131cdd1d">
            Anf. 129 MARIA LUNDQVIST-BRÖMSTER (fp) replik:
          </note>
          <u who="maria_lundqvist-bromster_7ce6ca" xml:id="i-c9e714237f82aa95-4" n="05222753">
            <seg n="0d18b716">
              Herr talman! Ja, Elina Linna, jag kan faktiskt inte säga när.
              Jag har ingen tidpunkt och inget datum. Men jag är övertygad om
              att det, när vi har antagit den här konventionen i riksdagen,
              blir ett arbete med textskrivningen och översättningar. Det är
              jag helt övertygad om. Det är de signaler jag har fått.
            </seg>
          </u>
          <note type="speaker" n="ad8b1038">
            Anf. 130 ROSITA RUNEGRUND (kd):
          </note>
          <u who="rosita_runegrund_c42d07" xml:id="i-d3455315019b1608-0" n="80470796">
            <seg n="a7c53456">
              Herr talman! Jag beklagar att jag inte hade möjlighet att följa
              debatten från början och höra de olika anförandena. Men jag tycker
              ändå att det är viktigt att vi som representerar Kristdemokraterna
              finns med. Jag ska göra ett försök att lägga fram det som ligger
              nära mig när det gäller den här frågan.
            </seg>
            <seg n="d0aa8d06">
              Först vill jag yrka bifall till förslaget i betänkandet och avslag
              på motionsyrkandena. Jag välkomnar också godkännandet av FN-konventionen.
              Men jag är den första att stryka under på att det finns mycket
              kvar att göra.
            </seg>
            <seg n="34388a06">
              Den moderna handikappolitiken, om man nu kan uttrycka det så,
              började ta form efter andra världskriget. Det var samtidigt som
              den generella välfärdspolitiken utvecklades.
            </seg>
            <seg n="6e2fefd3">
              Synsättet att det inte var funktionshindret utan otillgängligheten
              i den omgivande miljön som gjorde att människor blev handikappade
              utvecklades däremot först kanske under 60- och 70-talet.
            </seg>
            <seg n="5b1b5ba4">
              Jag har en ledstjärna när det gäller hela den här frågan, som
              jag får återgå till gång på gång. Jag tror att jag har nämnt det
              i andra sammanhang här. Det är Lindqvists nia . Den tål att läsas
              om och om igen. Det är slutbetänkandet från Utredningen om bemötande
              av personer med funktionshinder.
            </seg>
            <seg n="744833b3">
              Där tar Lindqvist upp att människor med funktionshinder har stora
              förväntningar på samhällets stöd. Han tar också upp att människor
              i takt med förbättringarna har skaffat sig utbildning och resurser
              för att ta ansvar för sina liv, att fler och fler känner till
              de möjligheter till stöd som finns och ser det som en medborgerlig
              rättighet att få praktiska förutsättningar att leva ett bra och
              självständigt liv. I fortsättningen tar han upp något som jag
              tycker är så fint. Han säger så här: Det är en utveckling som
              kommer att fortsätta.
            </seg>
            <seg n="d199baf2">
              I dag är det inte bara de anställda som skaffar sig kunskap om
              till exempel nya hjälpmedel och behandlingsmetoder, utan det är
              människor som har funktionshinder och barn med funktionshinder
              som skaffar sig den kunskapen. Och det som vi pratar om i dag,
              FN-konventionen, ser jag som en del i utvecklingen.
            </seg>
            <seg n="a6ccfae9">
              I Lindqvists nia pratar man om bemötande. Bemötande nämns också
              i konventionstexten. Man kan läsa om hur mycket det påverkar människors
              liv.
            </seg>
            <seg n="b318380b">
              Jag har sagt tidigare att jag har jobbat som personlig assistent.
              Då har jag också kommit i nära kontakt med detta. När man är personlig
              assistent är man en persons händer och fötter, ibland. Då kommer
              man väldigt nära just de hinder som gör att omgivningen är funktionshindrande,
              men man ser också hur bemötandet påverkar.
            </seg>
            <seg n="ee7b5ac9">
              Bemötandet påverkar alltså om man kan få ett värdigt liv om man
              har ett funktionshinder.
            </seg>
            <seg n="0440b380">
              Funktionshinder är någonting som kan inträffa i morgon dag för
              alla av oss. Och vad är ett funktionshinder?
            </seg>
            <seg n="5a5222f0">
              Konventionstexten tar också upp familjens betydelse.
            </seg>
            <seg n="83290d87">
              Det finns en annan bok som jag rekommenderar ledamöterna att
              läsa. Det är RBU som har haft ett projekt som heter Läggdags.
              Boken heter När andra sover . Familjens betydelse tas upp i konventionstexten
              på ett väldigt bra sätt, tycker jag. Projektet om när andra sover
              berör inte konventionstexten, men jag vill ändå säga hur vardagen
              ser ut i dag. Jag tror inte att vi på något sätt är oeniga när
              det gäller att vi vill att utvecklingen ska gå vidare och att
              vi alla ska hjälpa till med det.
            </seg>
            <seg n="96630ade">
              I en enkätstudie kom det fram att två tredjedelar av barn med
              funktionshinder har svårt att sova. Då kan man fråga sig: Hur
              mår föräldrarna? Det är inte bra som det är i dag, oavsett vilken
              regering som har suttit vid makten.
            </seg>
            <seg n="a79186f8">
              Men i dagens läge sitter jag i majoriteten och har den kontakten
              med departementet att jag märker den aktivitet som pågår och på
              vilket sätt man tar bemötandefrågor på allvar. Man tar också på
              allvar till sig hur familjer har det och hur barn med funktionshinder
              mår i vårt land i dag.
            </seg>
            <seg n="f9c10be7">
              Herr talman! Som jag ser det finns det nog inte så stor oenighet
              mellan opposition och majoritet. Frågan gäller, som har kommit
              fram här, att vi vill gå vidare snabbare. Och frågan är: Hur går
              vi vidare? Jag ser att vår regering kommer att fortsätta sitt
              arbete på ett sätt som i alla fall jag är nöjd med.
            </seg>
            <seg n="0173571e">
              Jag vill bara, herr talman, ta upp ett kort exempel på slutet.
              Alla ni är kanske ibland på Helsingforss central. Jag tänker på
              den här loungen, där man kan gå och sätta sig och läsa en tidning
              eller få hjälp med biljetter, och när de renoverade den. Hur många
              av er har gått uppför de här trapporna?
            </seg>
            <seg n="f353d05a">
              Jag tänkte: Är detta vårt moderna samhälle? Man kommer till centralen.
              Man ska kuska upp med sin stora resväska. Jag är stark och har
              lätt för att röra mig, men jag hade svårt att komma in på centralens
              lounge. Och detta är 2008. Då är jag glad att regeringen nu har
              gett pengar, 150 miljoner, så att man ska kunna underlätta.
            </seg>
            <seg n="7d7e5991">
              Men visst är det en stor skam att vi med dagens kunskap och dagens
              teknik bygger på våra tågcentraler så att vi försvårar även för
              människor utan funktionshinder. Det blev ett funktionshinder för
              mig som hade svårt att komma in.
            </seg>
            <seg n="e85a90d6">
              Visst finns det mycket att göra, herr talman! Jag ser att vi
              går framåt, och jag tror att vi tillsammans ska arbeta för det.
            </seg>
          </u>
          <note type="speaker" n="f14329cd">
            Anf. 131 LARS U GRANBERG (s) replik:
          </note>
          <u who="lars_u_granberg_5603e1" xml:id="i-981721ffa3f3c649-2" n="f82d96d1">
            <seg n="47e08b37">
              Herr talman! Jag har egentligen en väldigt kort replik. Rosita
              Runegrund använde ett väldigt gammalt uttryck för gruppen som
              har en funktionsnedsättning. Rosita uppehöll sig ganska mycket
              vid de funktionshindrade. Jag hoppas bara att vi kan komma dithän,
              precis som Rosita sade när det gällde bemötandefrågor, att vi
              lämnar den benämningen bakom oss.
            </seg>
            <seg n="4b196438">
              Det var bara det som jag ville tillägga.
            </seg>
          </u>
          <note type="speaker" n="18f7795c">
            Anf. 132 ROSITA RUNEGRUND (kd) replik:
          </note>
          <u who="rosita_runegrund_c42d07" xml:id="i-d3455315019b1608-1" n="80470796">
            <seg n="99083c41">
              Herr talman! Jag måste säga att du har helt rätt i vad du säger
              när det gäller människor med funktionshinder. Även om man försöker
              få in det i sin hjärna är risken stor att man glömmer bort det
              man när man läser gamla texter. Jag tar alltså till mig den kritiken.
            </seg>
          </u>
          <note type="speaker" n="d55c165d">
            Anf. 133 LARS U GRANBERG (s) replik:
          </note>
          <u who="lars_u_granberg_5603e1" xml:id="i-981721ffa3f3c649-3" n="f82d96d1">
            <seg n="a09bc191">
              Herr talman! Nu bjöd Rosita igen på detta med att använda fel
              uttryck, men vi ska inte gå in på det.
            </seg>
            <seg n="5cd38e72">
              För att lite grann sväva ut här vill jag säga att jag tror att
              benämningarna funktionsnedsatt och funktionshindrad, den gamla
              benämningen handikappad och den ännu äldre benämningen som är
              ännu vedervärdigare är farliga.
            </seg>
            <seg n="a14ccf6a">
              Vad vi delvis har debatterat här är att det när samhället väljer
              att sätta stämplar på människor av olika karaktär blir svårt för
              gruppen i fråga i samhället.
            </seg>
            <seg n="1321cd6d">
              Tänk er in i att vi om vi nu hade en backspegel och kunde titta
              tillbaka när vi tog handikapplanen hade valt att säga att vi skulle
              tillgänglighetsanpassa samhället för alla, detta i stället för
              att säga att vi ska tillgänglighetsanpassa samhället för en liten
              grupp. Man kan fundera på hur mycket längre vi då hade nått med
              det perspektivet än vi i dag har nått.
            </seg>
            <seg n="fb068e73">
              Jag tror att det finns många bromsar i att rikta, i att fragmentisera
              grupper i samhället. Då blir det inte intressant för näringsidkare
              och andra att anpassa sin verksamhet till små grupper i det här
              fallet till människor med funktionsnedsättning.
            </seg>
          </u>
          <note type="speaker" n="4c31300e">
            Anf. 134 ROSITA RUNEGRUND (kd) replik:
          </note>
          <u who="rosita_runegrund_c42d07" xml:id="i-744491f92a4941fd-0" n="80470796" next="i-431ca2d0e12472a1-0">
            <seg n="64fed351">
              Herr talman! Det var lite av det som jag med det sista exemplet
              ville visa på den ombyggnad som gjorts på Helsingforss central.
              Jag som inte tycker att jag har en funktionsnedsättning och som
              kan röra mig och är stark upplevde det som ett hinder att komma
              in där.
            </seg>
            <seg n="cd4089cf">
              Visst är det viktigt vilka ord vi använder. Men också bemötandefrågorna
              är oerhört viktiga det vill jag skicka med för vi kan aldrig skilja
              bemötandefrågorna från hur vi uttrycker oss. Det är inte alltid
              som hur vi uttrycker oss är en bemötandefråga, utan det gäller
              också vårt sätt att bemöta människor. Också det kan bli ett hinder.
            </seg>
          </u>
          <note n="40a91025">
            Överläggningen var härmed avslutad.
          </note>
          <note n="f0e0ad60">
            24 § Ändring i patientdatalagen (2008:355)
          </note>
          <note n="709fba24">
            Föredrogs
          </note>
          <note n="862452a8">
            Talmannen konstaterade att ingen talare var anmäld.
          </note>
          <note n="4ec137eb">
            25 § Anmälan om interpellationer
          </note>
          <note n="331f5ef4">
            Anmäldes att följande interpellationer framställts
          </note>
          <note n="d628f468">
            den 12 november
          </note>
          <note n="0c6b9add">
            Gunvor G Ericson
          </note>
          <note n="3d0d1031">
            Thomas Östros
          </note>
          <note n="3527e37d">
            Monica Green
          </note>
          <note n="96f54d03">
            Interpellationerna redovisas i bilaga som fogats till riksdagens
            snabbprotokoll tisdagen den 18 november.
          </note>
          <note n="9e64adbd">
            26 § Anmälan om skriftliga svar på frågor
          </note>
          <note n="e41aac9f">
            Anmäldes att skriftliga svar på följande frågor inkommit
          </note>
          <note n="d628f468">
            den 12 november
          </note>
          <note n="e11d00a7">
            Alice Åström
          </note>
          <note n="d95837c9">
            Hans Hoff
          </note>
          <note n="3661516d">
            Eva Olofsson
          </note>
          <note n="7f1cbb8c">
            Carina Hägg
          </note>
          <note n="c3760a80">
            Åsa Lindestam
          </note>
          <note n="25a0fdc9">
            Roland Bäckman
          </note>
          <u who="rosita_runegrund_c42d07" xml:id="i-431ca2d0e12472a1-0" n="80470796" prev="i-744491f92a4941fd-0">
            <seg n="6c01b4d5">
              Luciano Astudillo
            </seg>
          </u>
          <note n="af7b0832">
            Eliza Roszkowska Öberg
          </note>
          <note n="a76e23f1">
            Raimo Pärssinen
          </note>
          <note n="ede133ec">
            Christer Engelhardt
          </note>
          <note n="df3cd0ae">
            Lars Hjälmered
          </note>
          <note n="52a7d33c">
            Svaren redovisas i bilaga som fogats till riksdagens snabbprotokoll
            tisdagen den 18 november.
          </note>
          <note n="2b0ec885">
            27 § Kammaren åstkildes kl. 17.12.
          </note>
          <note n="0483489d">
            Förhandlingarna leddes
          </note>
          <note n="9a517b7c">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
