<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--76</head>
          <docDate when="2008-02-24">2008-02-24</docDate>
        </div>
      </front>
      <body>
        <div>
          <note n="5a30a648">
            ﻿
          </note>
          <note n="3b0ae4e9">
            Riksdagens protokoll
          </note>
          <note n="d88c83a7">
            2008/09:76
          </note>
          <note type="date" n="b7274d0b">
            Tisdagen den 24 februari
          </note>
          <note n="f97a1605">
            Kl. 13:30 - 14:08
          </note>
          <note n="3f404825">
            1 § Justering av protokoll
          </note>
          <note n="6050253b">
            Justerades protokollet för den 18 februari.
          </note>
          <note n="dc0e325d">
            2 § Meddelande om frågestund
          </note>
          <note n="0ceb0ed7">
            Andre vice talmannen meddelade att vid frågestunden torsdagen
            den 26 februari kl. 14.00 skulle följande statsråd närvara:
          </note>
          <note n="cf521eb1">
            Socialminister Göran Hägglund (kd), miljöminister Andreas Carlgren
            (c), arbetsmarknadsminister Sven Otto Littorin (m), finansminister
            Anders Borg (m) och kulturminister Lena Adelsohn Liljeroth (m).
          </note>
          <note n="e800141e">
            3 § Anmälan om fördröjda svar på interpellationer
          </note>
          <note n="0d4b348e">
            Till riksdagen hade inkommit följande skrivelser:
          </note>
          <note n="b4abdc12">
            Interpellation 2008/09:320
          </note>
          <note n="a5c249b3">
            Interpellation 2008/09:320 Rekryteringen av jobbcoacher
          </note>
          <note n="a3fdabc9">
            Interpellationen kommer att besvaras fredagen den 3 april 2009.
          </note>
          <note n="38172270">
            Skälet till dröjsmålet är tjänsteresa.
          </note>
          <note n="6b111608">
            Karin Renman
          </note>
          <note n="f30a05c0">
            Interpellation 2008/09:327
          </note>
          <note n="a35ff821">
            Interpellation 2008/09:327 Höga chefers bonusar och arvoden i
            storföretag
          </note>
          <note n="122bad26">
            Interpellationen kommer att besvaras måndagen den 9 mars 2009.
          </note>
          <note n="b7db0516">
            Skälet till dröjsmålet är tjänsteresa och sedan tidigare inbokade
            engagemang.
          </note>
          <note n="76c53849">
            Erik Nymansson
          </note>
          <note n="feb4f08b">
            Interpellation 2008/09:328
          </note>
          <note n="8f9a1e9f">
            Interpellation 2008/09:328 Klimatförändringar och Världsbankens
            roll
          </note>
          <note n="122bad26">
            Interpellationen kommer att besvaras måndagen den 9 mars 2009.
          </note>
          <note n="b7db0516">
            Skälet till dröjsmålet är tjänsteresa och sedan tidigare inbokade
            engagemang.
          </note>
          <note n="76c53849">
            Erik Nymansson
          </note>
          <note n="8be751d6">
            4 § Svar på interpellation 2008/09:336 om Skogsstyrelsens regleringsbrev
          </note>
          <note type="speaker" n="5a64a883">
            Anf. 1 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-03f95958e5e08e79-0" n="fa86718c">
            <seg n="fc461b0f">
              Fru talman! Bo Bernhardsson har frågat mig dels vad som ligger
              bakom förändringen i Skogsstyrelsens regleringsbrev, dels om det
              är en politisk vilja hos mig och regeringen att tona ned skogspolitikens
              dubbla uppdrag och om mina avsikter är att Skogsstyrelsen nu bara
              kommer att företräda det ena av dessa uppdrag.
            </seg>
            <seg n="2de4335a">
              Grunderna för gällande skogspolitik beslutades av riksdagen 1993.
              En viktig förändring i den nya skogspolitiken var att två jämställda
              mål för skogspolitiken fastställdes, ett produktionsmål och ett
              miljömål.
            </seg>
            <seg n="83e0ce03">
              Utöver tillkomsten av de två jämställda målen avreglerades politikområdet
              genom att bidrag avskaffades och skogsägarna i betydande utsträckning
              fick frihet under ansvar att själva bedriva ett långsiktigt hållbart
              skogsbruk.
            </seg>
            <seg n="a1d651ed">
              Den 16 juni 2008 beslutade riksdagen om regeringens proposition
              En skogspolitik i takt med tiden . Det innebär att grunderna i
              gällande skogspolitik ligger fast med två jämställda mål och att
              vi i högre grad behöver beakta framtida klimatförändringar, behovet
              av ökad tillväxt i skogen samt en förbättrad generell hänsyn.
            </seg>
            <seg n="cca87656">
              Av Skogsstyrelsens regleringsbrev 2009 framgår det klart och
              tydligt att myndigheten ska verka för att de skogspolitiska målen
              nås. Skogsstyrelsen ska också redovisa myndighetens bidrag till
              att nå de skogspolitiska målen som beslutades av riksdagen 1993.
            </seg>
            <seg n="cfb1d148">
              Som Bo Bernhardsson mycket riktigt påpekar har detaljförändringar
              gjorts i årets regleringsbrev. Detta beror inte på att regeringen
              vill tona ned de viktiga dubbla målen och myndighetens uppdrag.
              Skälet är dels att den enhetliga verksamhetsstrukturen, som gällt
              för samtliga regleringsbrev, har utgått i och med budgetpropositionen
              2008/09, vilket aviserades till riksdagen i den ekonomiska vårpropositionen
              2008, dels att alla myndigheter från och med 2009 numera ska utgå
              från sin instruktion när de skriver sin årsredovisning.
            </seg>
            <seg n="19f814f6">
              Jag kan försäkra Bo Bernhardsson att den förändring som gjorts
              av Skogsstyrelsens regleringsbrev inte innebär att myndigheten
              bara kommer att företräda det ena av målen. Tvärtom innebär förändringen
              ett tydliggörande om vilken uppgift Skogsstyrelsen har, det vill
              säga att dess grundläggande uppgift är att verka för att de beslutade
              skogspolitiska målen nås. Det framgår av såväl myndighetens regleringsbrev
              som myndighetens instruktion.
            </seg>
            <seg n="f0f01943">
              Som Bo Bernhardsson mycket riktigt framför i sin interpellation
              ska Skogsstyrelsen arbeta som expertmyndighet åt regeringen, som
              rådgivare åt skogsnäringen och som utövare av tillsyn av skogsvårdslagen
              och att detta arbete måste stödjas.
            </seg>
            <seg n="fc6c7118">
              Skogsstyrelsen ska ta fram väl grundade underlag, som beaktar
              de jämställda skogspolitiska målen, som regeringen behöver för
              sina politiska ställningstaganden och beslut. Det är inte en myndighets
              uppgift att ta ställning på ett politiskt plan.
            </seg>
            <seg n="57b388ee">
              Skogsstyrelsen ansvarar för tillsyn enligt skogsvårdslagen. Dessutom
              ska myndighetens rådgivning även vara vägledande för de beslut
              som skogsägaren väljer att fatta utöver det lagen kräver. Det
              innebär att konsulenten ska ge skogsägaren råd om vilka avvägningar
              som bör göras, men det är skogsägaren som fattar beslutet.
            </seg>
            <seg n="d5d823ff">
              Anledningen till att regeringen har gjort denna förändring i
              Skogsstyrelsens regleringsbrev är att det ska vara tydligt vem
              som fattar olika beslut. Politiska ställningstaganden och beslut
              tar regeringen i enlighet med den av riksdagen fastslagna inriktningen
              av politiken. Författningsenliga beslut tar Skogsstyrelsen. Den
              enskilde skogsägaren beslutar vad som ska göras utöver vad lagen
              kräver.
            </seg>
          </u>
          <note type="speaker" n="fe89395b">
            Anf. 2 BO BERNHARDSSON (s):
          </note>
          <u who="bo_bernhardsson_0a20d4" xml:id="i-e62e55926b01df24-0" n="92d61fed">
            <seg n="cc2a8755">
              Fru talman! Jag ska börja med att tacka jordbruksministern för
              svaret. Jag borde kanske vara tillfreds med att Eskil Erlandsson
              försäkrar att förändringarna i regleringsbrevet till Skogsstyrelsen
              inte är ett uttryck för eller ska ses som bevis för att balansen
              har förändrats mellan de två jämställda målen, produktionsmål
              och miljömål.
            </seg>
            <seg n="bb93ef18">
              Jag är emellertid inte riktigt övertygad om att jag ska känna
              mig lugn. Jordbruksministern säger i sitt svar bland annat att
              regeringen inte vill tona ned de viktiga dubbla målen utan att
              skälet till förändringen är dels att den enhetliga verksamhetsstrukturen,
              som gällt för samtliga regleringsbrev, har utgått i och med budgetpropositionen
              2008/09 dels att alla myndigheter ska utgå från sin instruktion
              när de skriver sin årsredovisning.
            </seg>
            <seg n="8b7afbe4">
              Ursäkta mig, Eskil Erlandsson, men kan jag få detta förklarat
              för mig? Vad är det som sägs i denna förklaring? Jag måste säga
              att jag har svårt att hänga med. Varför går det med andra ord
              inte längre att vara lika tydlig som tidigare i regleringsbrevet
              med att säga att, som det hette tidigare, en grundläggande uppgift
              är att göra en avvägning mellan de två jämställda skogspolitiska
              målen? Det var vad som stod i regleringsbrevet tidigare.
            </seg>
            <seg n="a8cad33e">
              Nu har vi hört en förklaring den som jag läste upp till varför
              det varit nödvändigt att förändra det. Jag förstår inte den argumentationen.
              Kan jag få den förklarad lite bättre för mig?
            </seg>
            <seg n="1c67a107">
              Det heter som bekant ingen rök utan eld. Jag förmodar att det
              också gäller i skogen. Jag känner mig alltså inte lugnad av försäkringarna
              att ingenting egentligen har hänt. Varför känner jag mig inte
              lugn? Jo, det grundar sig nog på en del erfarenheter, bland annat
              på att den borgerliga regeringen i snart sagt alla sammanhang
              har en tillbakalutad hållning när det gäller politikens uppgift
              att faktiskt, där det är nödvändigt, reglera och styra. I stället
              förlitar man sig på de fria marknadskrafterna och på spontana
              initiativ.
            </seg>
            <seg n="8e2cd818">
              Det gäller inte minst på jordbruksministerns eget område. Jag
              kan exemplifiera med att kraven på att förbjuda eller sätta en
              låg gräns för transfetter möts med just denna argumentation. Det
              får lösas på frivillig väg. Detsamma gäller krav på ursprungsmärkning
              av livsmedel, där man också hänvisar till att det ska ske frivilligt.
              På det skogspolitiska området möts kraven på att införa skogsbruksplaner
              med att det här är någonting som branschen och de privata intressena
              själva måste lösa. Det ska ske spontant och frivilligt, inte genom
              politisk aktivitet och politiskt engagemang och med regleringar.
              Där anser jag att det är nödvändigt.
            </seg>
            <seg n="e7979172">
              Jag skulle dessutom kunna lägga till att det här kommer till
              ännu större uttryck i dag när den borgerliga regeringen vägrar
              att bedriva krispolitik. Man gör det för att rädda bankerna och
              finansmarknaden, men inte för att klara tryggheten för löntagarna
              och folket.
            </seg>
            <seg n="7fe6be78">
              Men det var i någon mån ett sidospår. Jag skulle vilja ha förtydligat
              det som uttrycktes tidigare. Vilket är egentligen skälet till
              att man nu i det här läget inte kan vara tydlig på den här punkten,
              att de skogspolitiska målen ska avvägas och att de ska väga lika
              tungt?
            </seg>
            <seg n="fc5d8b5c">
              (ANDRE VICE TALMANNEN: Jag är glad att Bo Bernhardsson själv
              kände att det började halka in på fel områden.)
            </seg>
          </u>
          <note type="speaker" n="0e235066">
            Anf. 3 ANN-KRISTINE JOHANSSON (s):
          </note>
          <u who="ann-kristine_johansson_4b4037" xml:id="i-80e750a0932091d3-0" n="6a199941">
            <seg n="cc0180bc">
              Fru talman! Den moderna skogspolitik som Sverige behöver ska
              inte försöka hålla takt med tiden. Den ska möta framtiden, fru
              talman, med ett helhetsperspektiv och långsiktighet för vad skogen
              behöver och vad skogen kan ge i fråga om virke, pappersmassa,
              bioenergi, kolsänkor, friluftsliv, rekreation, biologisk mångfald
              med mera.
            </seg>
            <seg n="15245d59">
              Problemet är att regeringen inte lyckas samla sig till det. De
              beslut vi tog för snart ett år sedan när det gällde skogsvårdslagen
              var ingalunda stora och omvälvande. Jag saknar helhetsgrepp. Samtidigt
              lade skogsministern fram ett antal utredningsuppdrag och närde
              fromma förhoppningar om att detta skulle bidra till att förbättra
              nödvändig skogsskötsel. Jag skulle vilja fråga hur Eskil Erlandsson
              ser på den utvecklingen. Jag anser att det krävs mer handling
              än så. Det handlar om att noga göra avvägningar mellan miljö-
              och produktionsmålen. Precis som Bo Bernhardsson skriver i sin
              interpellation är det svårt att se hur ni gör bedömningen av utvecklingen
              för de två jämställda målen. Väger det jämnt, eller behövs det
              andra åtgärder?
            </seg>
            <seg n="bfb291d1">
              Jag hävdar med en dåres envishet att ökad tillväxt kräver noggrant
              analyserande. Jag vill se ökad tillväxt och ett ökat uttag ur
              skogen, men då är det än viktigare att se hur de bägge målen harmoniserar
              med varandra och att de är jämställda och balanserade. En sak
              är att säga att målen är jämställda. En annan sak är att se till
              att politiken följer detta.
            </seg>
            <seg n="ca636cae">
              Grunden för dagens skogspolitik, som beslutades av en enig riksdag
              1993, precis som Eskil Erlandsson sade, bygger på principen om
              omsorg gentemot kommande generationer. Skogen ska vårdas och nyttjas,
              så att vi alla och våra barn och barnbarnsbarn får del av dess
              nyttigheter. Jag saknar konkreta åtgärder och tydliga bevis på
              att Eskil Erlandsson anser så.
            </seg>
            <seg n="abf48294">
              Trycket på de skogliga resurserna ökar. Hur ser du på den ökade
              konkurrensen om råvaran? Ser du problem? Finns risken att miljömålet
              får stryka på foten för den ökade efterfrågan på råvaran och den
              ökade tillväxten?
            </seg>
            <seg n="19a96ab3">
              Jag skulle också vilja höra lite av Eskil Erlandsson om hur du
              tänker stötta din expertmyndighet, Skogsstyrelsen. För att de
              ska kunna göra ett bra arbete behövs det fler verktyg för att
              dels möta det här med ökad tillväxt, dels möta miljömålet. Ni
              har gjort ändringar i regleringsbrevet. Det ska bli intressant
              att lyssna mer på vad Eskil Erlandsson har att säga som svar i
              den frågan. Jag skulle vilja ha exempel på åtgärder som visar
              tydligt att du står för det du säger om att bägge målen ska vara
              jämställda.
            </seg>
          </u>
          <note type="speaker" n="745e6f20">
            Anf. 4 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-03f95958e5e08e79-1" n="fa86718c">
            <seg n="e3ec8ab9">
              Fru talman! Av en förordning som heter Förordning med instruktion
              för Skogsstyrelsen framgår vad Skogsstyrelsen har för uppgifter.
              I dess första paragraf står beträffande uppgifterna: Skogsstyrelsen
              är förvaltningsmyndighet för frågor om skogsbruket och har i uppgift
              att verka för att landets skogar vårdas och brukas på ett sådant
              sätt att de beslutade målen för skogspolitiken kan uppnås.
            </seg>
            <seg n="9c254505">
              Ur det regleringsbrev som togs av regeringen den 11 december
              2008 framgår det, fru talman, att Skogsstyrelsens grundläggande
              uppgift är att verka för att de skogspolitiska målen nås. Jag
              tycker, fru talman, inte att det kan skrivas tydligare. Detta
              är expertmyndigheten Skogsstyrelsens uppgift. Regeringen har talat
              om vad Skogsstyrelsen har att sköta, vilket uppdrag den har. Vi
              har dessutom från regeringens sida för riksdagen kungjort vår
              avsikt att inte upprepa allting som redan finns i skrivna förordningar
              och i de instruktioner som gäller för Skogsstyrelsen och andra
              myndigheter. Det är en del i att göra saker och ting mer lättförståeliga
              och peka på det som är viktigt och som kanske tas med första gången
              i till exempel ett regleringsbrev. Det döljs då alltså inte av
              en massa andra saker.
            </seg>
            <seg n="69a755f5">
              Vad beträffar frågeställningarna från Ann-Kristine Johansson
              kan jag i korthet visserligen lite vårdslöst, men ändå säga att
              det talesätt som vi har, nämligen att den svenska skogen och skogsmarken
              ska skötas under mycket stor frihet för ägaren men under ansvar,
              på det stora hela pekar på att detta ansvar ska tas av markägarna
              i Sverige. De redovisningar och undersökningar som är gjorda på
              området visar att man på det stora hela sköter saker och ting
              på ett bra och förnuftigt sätt. Det finns förbättringspotential,
              och några saker är uppräknade till exempel i den skogspolitiska
              propositionen, som Ann-Kristine Johansson väl känner till. En
              sådan är att vi skriver i denna proposition att det behövs en
              bättre generell hänsyn i skogen. Det har Skogsstyrelsen att verka
              för i sin rådgivning. Det behövs också bättre markföryngring och
              skogsföryngring. Det är samma sak där. Det ena talar för miljösidan,
              det andra för att vi ska få ökad produktion i skogen.
            </seg>
            <seg n="1cbb86a7">
              Fru talman! Allra sist skulle jag lite på skämt vilja säga till
              Bo Bernhardsson att det finns två sätt att bemöta en talare när
              man har brist på argument. Det ena är att höja rösten. Det andra
              är att byta ämne. Jag tycker nog att Bo Bernhardsson ägnade sig
              lite grann åt denna senare konst när han replikerade på mitt svar.
            </seg>
          </u>
          <note type="speaker" n="3f359fc2">
            Anf. 5 BO BERNHARDSSON (s):
          </note>
          <u who="bo_bernhardsson_0a20d4" xml:id="i-e62e55926b01df24-1" n="92d61fed">
            <seg n="f6c9df16">
              Fru talman! Jag går inte riktigt med på att jag bytte ämne, även
              om jag gjorde en utvikning. Jag sökte stöd i andra exempel för
              den tes som jag försöker driva här, nämligen att man är alltför
              obenägen att styra och ibland reglera när det behövs och att man
              då i stället förlitar sig på marknadskrafterna själva. Det var
              det jag sökte stöd för genom att ta andra exempel.
            </seg>
            <seg n="e618c49b">
              Frågan kvarstår. Visst, ministern kan hitta stöd i andra skrivningar
              för att de här målen ligger fast och ska väga lika tungt. Men
              det är fortfarande rimligt att fråga sig varför man tonar ned
              kravet i regleringsbrevet om det inte är ett sätt att vika ned
              sig för de intressen som menar att de miljöpolitiska kraven har
              vägt för tungt. Den misstanken ligger ganska nära till hands.
            </seg>
            <seg n="b3737028">
              Ett skäl att i den här frågan hålla upp trycket när det gäller
              miljökraven är att trycket på de skogliga resurserna kommer att
              öka framöver. Det handlar om att öka tillväxten i skogen och produktionen.
            </seg>
            <seg n="362fc3d4">
              Det är industrialisering, modernisering och ökad konsumtion i
              andra delar i världen som ligger bakom trycket på skogsråvara
              och att använda skogen.
            </seg>
            <seg n="8703f760">
              Det handlar också om att klimathotet är en faktor som ökar trycket.
              Det är vettigare att använda trä som byggmaterial och skogsråvara
              som bränsle jämfört med att gräva upp och förbränna fossilt material.
            </seg>
            <seg n="7ca1379b">
              Just nu innebär den ekonomiska kris vi just upplever på sätt
              och vis en lättnad i trycket. Men vi hoppas att det snart ska
              vara överståndet. Vi har ett ökat tryck på skogen och att utvinna
              biomassa för att använda det för olika syften.
            </seg>
            <seg n="8813e284">
              Att man i det läget väljer att tunna ut kraven för att upprätthålla
              miljömålen, som det går att uppfatta i regleringsbrevet, är ganska
              märkligt och felaktigt.
            </seg>
            <seg n="3419552a">
              Man kan kanske grubbla lite mer filosofiskt över detta. Det räcker
              inte att slå fast att mål är jämställda. Vi kan slå fast det i
              grundlagen. Nu gör jag en utvikning igen, jordbruksministern,
              och byter ämne lite.
            </seg>
            <seg n="fc893bd2">
              Vi kan slå fast i grundlagen att män och kvinnor är fullt jämställda
              i alla sammanhang. Vi kan skriva det i grundlagen. Men det hjälper
              inte att slå fast någonting i övergripande deklarationer.
            </seg>
            <seg n="a1318f44">
              Det gäller att med olika metoder, instruktioner till myndigheter
              och engagemang visa att man vill förverkliga det övergripande
              målet. Det är på den punkten vi har börjat tveka om regeringens
              avsikter.
            </seg>
            <seg n="8650a644">
              Jag skulle därför vilja att jordbruksministern besvarar dessa
              frågor. Med vilka nya kraftfulla metoder vill jordbruksministern
              hävda balansen mellan miljömål och produktionsmål?
            </seg>
            <seg n="81c02291">
              För att ta ett exempel har miljömålsarbetet bromsats upp. Det
              utreder man nu, och man har lagt det åt sidan. Jag menar att det
              är som en eftergift åt dem som tycker att det har blivit för starkt
              fokus på miljöarbetet.
            </seg>
            <seg n="b1c772c5">
              Vi är tydligen överens om den övergripande målsättningen, även
              om det har tunnats ut i regleringsbrevet. Hur ska ministern följa
              upp och mäta att det verkligen lyckas? Vilka metoder tänker han
              använda för att med kraft hävda miljömålet i skogspolitiken?
            </seg>
          </u>
          <note type="speaker" n="893e3cb8">
            Anf. 6 ANN-KRISTINE JOHANSSON (s):
          </note>
          <u who="ann-kristine_johansson_4b4037" xml:id="i-80e750a0932091d3-1" n="6a199941">
            <seg n="d40710e3">
              Fru talman! Vi är helt överens om det grundläggande i skogsvårdslagen,
              Eskil Erlandsson. Det är stor frihet under ansvar för skogsägarna.
              Där är vi helt överens. Jag är också överens med skogsministern
              om att det sköts bra. Men vissa saker måste förbättras.
            </seg>
            <seg n="1a8b6544">
              Man konstaterar bland annat att den generella hänsynen måste
              öka. Där går det att göra mycket mer. Jag vill fråga Eskil Erlandsson:
              Vad behöver Skogsstyrelsen för verktyg för att öka den generella
              hänsynen?
            </seg>
            <seg n="e58e235c">
              Själv tycker jag att den gröna skogsbruksplanen är ett väldigt
              bra verktyg. Jag stöder den några år gamla Skogsutredningens förslag
              om att låta skogsbruksplanen ersätta dagens bestämmelser.
            </seg>
            <seg n="68cc2577">
              Det underlättar också avvägningen mellan miljö- och produktionsmålet
              och gynnar den generella hänsynen. Hur ser Eskil Erlandsson på
              att obligatoriskt införa gröna skogsbruksplaner?
            </seg>
            <seg n="2890c765">
              Jag läste en klok debattartikel i Land Skogsbruk häromveckan.
              Där beskriver debattören den som ett väldigt bra verktyg. Det
              kanske är mer av detta vi behöver framöver för att stärka naturvården.
            </seg>
            <seg n="3bbfbe2c">
              Projektet Kraftsamling skog visar att skogsägaren tjänar på naturvård
              och områden med biologisk mångfald. Med gröna skogsbruksplaner
              får de mer betalt för skogen.
            </seg>
            <seg n="c4b3782a">
              Det handlar om att öka aktiviteterna för att nå miljömålet. För
              att de två målen i skogsvårdslagen ska vara jämställda krävs det
              aktiviteter även för att nå miljömålet.
            </seg>
            <seg n="b314a329">
              När det gäller produktionsmålet talar vi om att vi ska öka tillväxten
              och uttagen ur skogen. Men det handlar just om miljömålet. Jag
              skulle vilja höra mer av Eskil Erlandsson om vilka verktyg som
              Skogsstyrelsen behöver ha för att nå det.
            </seg>
          </u>
          <note type="speaker" n="ece325a1">
            Anf. 7 BENGT-ANDERS JOHANSSON (m):
          </note>
          <u who="bengt-anders_johansson_342565" xml:id="i-09a65197bb264e19-0" n="c1c9ab8d">
            <seg n="387425d4">
              Fru talman! Tack för att interpellationen har ställts, och framför
              allt tack till jordbruksministern som på ett utomordentligt tydligt
              sätt har svarat på interpellationen.
            </seg>
            <seg n="68c1f003">
              Låt oss ändå vara överens om att det svenska skogsbruket med
              ansvar och frihet är överlägset både när det gäller att producera
              biologisk mångfald och när det gäller att producera skog. Det
              visar om inte annat historien. Just generationsövergripande ansvar
              har visat sig helt överlägset.
            </seg>
            <seg n="d69745ff">
              Vi antog alliansens skogsproposition om en ökad tillväxt. Jag
              tycker att det är utomordentlig bra. Det är viktigt att framhålla
              i sammanhanget att det i grunden är en oerhört viktig miljödel
              i själva ansatsen att öka tillväxten.
            </seg>
            <seg n="b1dcc5b6">
              Det finns de som sagt att vi skulle kunna öka tillväxten med
              bortemot 40 procent. Jag är en ivrig tillskyndare av att vi skulle
              kunna göra det. Vi har möjlighet att binda koldioxid med skogen
              som hjälp. Vi får ett utomordentligt bra inhemskt råmaterial som
              kan ersätta icke-biologiskt råmaterial, vilket är en oerhörd tillgång.
            </seg>
            <seg n="48541507">
              Den ökade tillväxten är en oerhört viktig del för välståndet
              i vårt land. När jag för några år sedan gjorde en jämförelse visade
              det sig att nettoexportvärdet av den svenska skogen är oerhört
              mycket större än vad många tror.
            </seg>
            <seg n="db651dfa">
              Om vi lägger ihop hårdvarutillverkningen i Volvo, som nu är aktuellt,
              Saab, Volvo Lastvagnar, Scania Vabis och Ericsson kom man för
              några år sedan inte upp till hälften av den svenska skogens nettoexportvärde.
            </seg>
            <seg n="4e7c9f6e">
              Jag vill bara peka på vikten av att vi inom ramen för våra möjligheter
              ökar tillväxten. Det är en av de större och bättre miljöåtgärderna
              vi kan göra.
            </seg>
            <seg n="7bf2bbfe">
              Det som stör mig lite är vad som egentligen ligger bakom interpellationen.
              Vi har varit överens om de stora dragen i skogspolitiken under
              många år, och det är oerhört trevligt. Men det finns en insinuant
              underton.
            </seg>
            <seg n="7562d95f">
              Man söker någon form av konflikt när det gäller skogspolitiken.
              Min fråga är egentligen: Är det Miljöpartiet och Vänstern som
              har börjat styra upp det stora mäktiga partiet Socialdemokraterna?
              Ska vi nu återigen se att svansen börjar vifta med hunden även
              när det gäller skogspolitiken?
            </seg>
            <seg n="9e835d63">
              Jag ska ställa en rak fråga till Bo Bernhardsson. Är Socialdemokraterna
              på väg att lämna en bred överenskommelse om den svenska skogspolitiken?
              Ligger ni fast i er övertygelse, eller kommer ni att bli påverkade
              av de mindre partierna?
            </seg>
          </u>
          <note type="speaker" n="c9ea391c">
            Anf. 8 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-03f95958e5e08e79-2" n="fa86718c">
            <seg n="563aa3eb">
              Fru talman! Låt mig upprepa att riksdagen har beslutat om skogspolitikens
              två jämställda mål, produktionsmålet och miljömålet. Av Skogsstyrelsens
              instruktion framgår det att det är den förvaltningsmyndigheten
              som har ansvaret för frågorna om skogsbruket i landet. Dess uppgift
              är att verka för att landets skogar vårdas och brukas på ett sådant
              sätt att de beslutade målen för skogspolitiken kan uppnås.
            </seg>
            <seg n="21f334a7">
              Därtill vill jag här i debatten påpeka att riksdagen också har
              beslutat om ett miljökvalitetsmål där några av delmålen rör Skogsstyrelsens
              ansvar. Det gäller bland annat skydd av skogar med höga naturvärden,
              förstärkt biologisk mångfald och skydd för kulturmiljövärden,
              bara för att ta några exempel.
            </seg>
            <seg n="1e4c25bc">
              Skogsstyrelsen har ett särskilt sektorsansvar för dessa miljömål.
              Det har den i och med att man ansvarar för samordning, utveckling,
              uppföljning, utvärdering, rapportering och information i frågor
              om miljökvalitetsmålet Levande skogar. Det framgår också av myndighetens
              instruktion. Därmed hoppas jag, fru talman, att jag har kunnat
              svara på den i interpellationen framförda frågeställningen.
            </seg>
            <seg n="9918273e">
              Därtill har det i debatten framförts några frågeställningar,
              bland annat när det gäller vilka verktyg vi kan använda oss av
              för att nå de båda målen. Grön skogsbruksplan är ett utmärkt verktyg
              som jag hoppas att landets skogsägare, stora såväl som små, nyttjar.
            </seg>
            <seg n="77851935">
              Vi har därtill under sen tid fått ut mycken information från
              Skogsstyrelsen som finns samlad på en webbplats. Detta ersätter
              det som tidigare var ett obligatorium, nämligen att man skulle
              ha en samlad redovisning av sitt skogsinnehav detta genom en lagstiftning
              som tidigare fanns. Men denna lagstiftning är avskaffad därför
              att de instrument som då fanns i den så kallade SMÖR:en i dag
              finns tillgängliga för skogsägarna på Skogsstyrelsens webbplats.
              De är ett mycket bra verktyg för att bedriva förnuftigt skogsbruk
              med miljöhänsyn.
            </seg>
            <seg n="c9537908">
              Jag skulle dessutom vilja påpeka att vi nu har inkluderat skogen
              också i vårt landsbygdsprogram. Det ger möjligheter till kompetensutveckling
              för skogliga aktörer att förmedla kunskap som är adekvat både
              för att bruka skogen och för att sköta de miljö- och kulturvärden
              som finns i våra skogar.
            </seg>
            <seg n="3659ac6b">
              Som jag har påpekat i många andra debatter tänker jag särskilt
              på entreprenörerna. I många fall är det faktiskt de som väljer
              eller väljer bort en skoglig åtgärd eftersom mycken skoglig verksamhet
              utförs av entreprenörer i dag.
            </seg>
            <seg n="238a0789">
              Debattörerna nämnde Kraftsamling skog. Det är också ett mycket
              bra redskap för att förmedla kunskap om de skogliga mål som vi
              har. Därtill skulle jag vilja lägga certifieringen. Fler och fler
              kunder kräver att den produkt som kommer från skogen ska vara
              certifierad enligt olika certifieringsorgan som finns i vår omgivning.
              Vad jag förstår har det blivit vanligt att skogsägare certifierar
              sin verksamhet.
            </seg>
            <seg n="6dc6989c">
              Jag vill avsluta uppradningen med barmarksplaneringen. Jag tror
              att mycken skada sker i dag beroende på att man har för korta
              ledtider och planerar när marken inte är bar.
            </seg>
          </u>
          <note type="speaker" n="6fa31244">
            Anf. 9 BO BERNHARDSSON (s):
          </note>
          <u who="bo_bernhardsson_0a20d4" xml:id="i-e62e55926b01df24-2" n="92d61fed">
            <seg n="f82198ac">
              Fru talman! Jag får en fråga av Bengt-Anders Johansson där han
              är orolig för att socialdemokratin är på väg att lämna samsynen
              om skogspolitiken. Ska det här tydas som ett tecken på det? Jag
              tror han uttrycker det ungefär så.
            </seg>
            <seg n="30fbe040">
              Nej, det ska det inte. Jag har väckt interpellationen av precis
              motsatt anledning, nämligen att förändringen i regleringsbrevet
              ger en viss oro, eller i varje fall reser frågeställningen, för
              att regeringen är på väg att lämna samsynen och tona ned de miljöpolitiska
              målen. De ska ju väga lika tungt som produktionsmålen. Det är
              därför jag har väckt interpellationen.
            </seg>
            <seg n="da1efe9a">
              Jag ska avsluta med att citera jordbruksministern från debatten
              i juni om den skogspolitiska propositionen inför beslutet här
              i riksdagen. Uppgörelsen med Sveaskog för att klara biologisk
              mångfald och avsättningen av skogar kommenterade jordbruksministern
              så här: Detta minskar som jag ser det trycket på det småskaliga
              enskilda jordbruket att behöva avstå mark för naturändamål. Ministern
              fortsatte: Samtidigt vill jag betona att detta också är en stark
              uppmaning till större privata skogsbolag och kyrkan att i motsvarande
              grad öka sina ansträngningar så att vi kan nå upp till de av riksdagen
              fastställda miljömålen.
            </seg>
            <seg n="b53a9d88">
              Det är bra. Min fråga är: Hur har det gått? Har uppmaningen till
              de privata skogsägarna och kyrkan villfarits? Har man varit tillmötesgående
              så här långt? Min allra sista fråga är: Tror jordbruksministern
              att förändringarna i regleringsbrevet även om ministern vill att
              det ska tolkas som att de inte är alltför stora ger bra signaler
              för att understödja den här uppmaningen? Hur har det gått så här
              långt?
            </seg>
          </u>
          <note type="speaker" n="61be8033">
            Anf. 10 BENGT-ANDERS JOHANSSON (m):
          </note>
          <u who="bengt-anders_johansson_342565" xml:id="i-09a65197bb264e19-1" n="c1c9ab8d">
            <seg n="ae0fce51">
              Fru talman! Tack, Bo Bernhardsson! Jag uppskattar ett rakt svar
              som det du lämnade om att ni inte har någon avsikt att gå åt vänster
              i skogspolitiken. Det tycker jag är bra.
            </seg>
            <seg n="ec5b636c">
              Jag hade aldrig gått upp i debatten om jag inte hade tolkat det
              både du och Ann-Kristine Johansson framförde som någon form av
              konfliktletande trots att jordbruksministern hade ett tydligt
              svar. Vi har inte ändrat någon inriktning i skogspolitiken från
              alliansens sida. Därför tycker jag att det var viktigt att få
              detta klarläggande.
            </seg>
            <seg n="f49063a3">
              Jag vill framföra ett tack för att vi även i fortsättningen är
              överens om att den svenska skogen är alldeles för viktig för att
              vi ska ägna oss partipolitik när det gäller den. Jag tackar också
              jordbruksministern för ett bra svar.
            </seg>
          </u>
          <note type="speaker" n="abbc2cb2">
            Anf. 11 Jordbruksminister ESKIL ERLANDSSON (c):
          </note>
          <u who="eskil_erlandsson_477821" xml:id="i-03f95958e5e08e79-3" n="fa86718c">
            <seg n="4e498dee">
              Fru talman! Även jag vill framföra ett tack för interpellationen.
              Skog är viktigt för Sverige. Det är viktigt för alla i Sverige.
              Den har många sociala värden som är ovärderliga, miljövärden,
              kulturvärden och skogliga värden som betyder så mycket för vårt
              land därav mitt tack.
            </seg>
            <seg n="b075b21e">
              Jag fick en fråga tidigare av Ann-Kristine Johansson om obligatorium
              vad beträffar skogsbruksplanen. Den frågeställningen skulle jag
              vilja säga att riksdagen hade chansen att ta ställning till när
              den proposition som regeringen lade fram förra året behandlades.
              Det handlar om hur många och vilka obligatorier man vill ha i
              den skogliga verksamheten. Riksdagen avstod då ifrån detta obligatorium.
              Jag tycker att det var ett klokt och förnuftigt beslut att man
              avstod från att inrätta detta obligatorium som vi stundtals har
              haft i vårt land på detta område. Skälet till att regeringen inte
              föreslog detta var att det har visat sig genom historien att den
              intresserade skogsägaren har de här instrumenten i sin hand. För
              den som inte är riktigt intresserad av det här hjälper det inte
              med en massa lagar och sådana saker. Man använder dem ändå inte
              därav mitt beröm till riksdagens beslut i denna del.
            </seg>
            <seg n="4867d797">
              Vad beträffar Bo Bernhardssons frågeställning om hur det har
              gått med naturavsättningarna kan jag bara meddela att regeringen
              varje år redovisar de framsteg som har gjorts på området. En sådan
              redovisning kommer att göras även i år.
            </seg>
          </u>
          <note n="02303333">
            Överläggningen var härmed avslutad.
          </note>
          <note n="0252b023">
            5 § Anmälan om inkomna uppteckningar från EU-nämndssammanträde
          </note>
          <note n="4470b8ce">
            Andre vice talmannen anmälde att uppteckningar från EU-nämndens
            sammanträde fredagen den 6 februari inkommit.
          </note>
          <note n="abe50c3e">
            6 § Anmälan om inkommen faktapromemoria om förslag från Europeiska
            kommissionen
          </note>
          <note n="3aa6d14e">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note n="2d7f3f88">
            KOM(2009)36, KOM (2009)35, KOM (2009)38
          </note>
          <note n="533aaf0c">
            7 § Hänvisning av ärenden till utskott och beslut om motionsrätt
          </note>
          <note n="6d7a4209">
            Föredrogs och hänvisades
          </note>
          <note n="416db394">
            Kammaren biföll talmannens förslag att motioner fick väckas på
            denna redogörelse.
          </note>
          <note n="5a7bc556">
            8 § Förnyad bordläggning
          </note>
          <note n="09c159f4">
            Föredrogs och bordlades åter
          </note>
          <note n="47465a6d">
            9 § Bordläggning och beslut om motionsrätt
          </note>
          <note n="d03917d3">
            Anmäldes och bordlades
          </note>
          <note n="416db394">
            Kammaren biföll talmannens förslag att motioner fick väckas på
            denna redogörelse.
          </note>
          <note n="4d2d6e5e">
            10 § Anmälan om frågor för skriftliga svar
          </note>
          <note n="45f4d17f">
            Anmäldes att följande frågor för skriftliga svar framställts
          </note>
          <note n="08553831">
            den 24 februari
          </note>
          <note n="ee98a45e">
            Krister Örnfjäder
          </note>
          <note n="124ee04a">
            Maria Lundqvist-Brömster
          </note>
          <note n="6cf74082">
            Frågorna redovisas i bilaga som fogats till riksdagens snabbprotokoll
            tisdagen den 10 mars.
          </note>
          <note n="24ee04ea">
            11 § Kammaren åtskildes kl. 14.08.
          </note>
          <note n="253dd658">
            Förhandlingarna leddes av andre vice talmannen.
          </note>
          <note n="6509c370">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
