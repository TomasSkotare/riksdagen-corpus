<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--101</head>
          <docDate when="2008-04-16">2008-04-16</docDate>
        </div>
      </front>
      <body>
        <div>
          <note n="f6ef71f2">
            ﻿
          </note>
          <note n="b81edbbf">
            Riksdagens protokoll
          </note>
          <note n="bf787585">
            2008/09:101
          </note>
          <note type="date" n="52f46c09">
            Torsdagen den 16 april
          </note>
          <note n="64895bb8">
            Kl. 12:00 - 16:55
          </note>
          <note n="95e71ff2">
            1 § Justering av protokoll
          </note>
          <note n="806f7046">
            Justerades protokollet för den 8 april.
          </note>
          <note n="610a7590">
            2 § Anmälan om fördröjt svar på interpellation
          </note>
          <note n="665bc673">
            Till riksdagen hade inkommit följande skrivelse:
          </note>
          <note n="0356a23d">
            Interpellation 2008/09:435
          </note>
          <note n="132d99bf">
            Interpellation 2008/09:435 Försäkringskassans information om
            utebliven utbetalning
          </note>
          <note n="de363eb5">
            Interpellationen kommer att besvaras tisdagen den 28 april 2009.
          </note>
          <note n="2d24ce02">
            Skälet till dröjsmålet är redan inbokade engagemang.
          </note>
          <note n="07777898">
            Marianne Jenryd
          </note>
          <note n="84bd00d9">
            3 § Hänvisning av ärenden till utskott
          </note>
          <note n="b92301e4">
            Föredrogs och hänvisades
          </note>
          <note n="606a6db7">
            4 § Förnyad bordläggning
          </note>
          <note n="b28026ca">
            Föredrogs och bordlades åter
          </note>
          <note n="65951343">
            5 § Kommittéberättelse 2009
          </note>
          <note n="5d400c46">
            Föredrogs
          </note>
          <note n="c531d6e2">
            Förste vice talmannen konstaterade att ingen talare var anmäld.
          </note>
          <note n="2260e087">
            6 § Polisfrågor
          </note>
          <note n="5d400c46">
            Föredrogs
          </note>
          <note type="speaker" n="eea94e6b">
            Anf. 1 KARL GUSTAV ABRAMSSON (s):
          </note>
          <u who="karl_gustav_abramsson_226c93" xml:id="i-9499c21009b54697-0" n="e71aaa55">
            <seg n="5d21b40d">
              Herr talman! Jag tänkte börja med en liten påminnelse. Den är
              riktad till Moderaterna. Som vi ser det har frågorna om rättsväsendet
              och framför allt om polisen varit av särskilt stort intresse för
              Moderaterna. Jag vill därför påminna om att Moderaterna gick till
              val bland annat på kraftigt ökade resurser till polisen med målet
              att vi 2010 skulle ha 20 000 poliser.
            </seg>
            <seg n="685f2b1e">
              Jag vill också påminna om att det var vi socialdemokrater och
              den förra regeringen som tog initiativ till att öka polisutbildningen
              och också förlägga utbildningen till ytterligare ett par ställen
              i Sverige Umeå och Växjö. Som vi ser det har det varit mycket
              framgångsrikt. Under den förra mandatperioden fick vi 4 000 nyutbildade
              poliser.
            </seg>
            <seg n="c3b75513">
              Polisen är av stort intresse för väldigt många medborgare i samhället.
              Man kan säga att den är av stort intresse för alla medborgare
              i samhället. Det har tydligen också blivit mycket mer intressant
              att diskutera polisen och polisfrågor.
            </seg>
            <seg n="0b66c80c">
              För staten är polisen viktig. Det är den största myndigheten
              som staten förfogar över. Den kräver förmodligen också mest pengar.
              Det är egentligen den enda myndigheten som har monopol på att
              använda våld för att fullgöra sina uppgifter.
            </seg>
            <seg n="3ef297cc">
              Polisen är också viktig därför att den ska garantera samhällsmedborgarnas
              trygghet. Den ska garantera att vi kan fungera i ett demokratiskt
              samhälle. Det krävs både resurser och lämplig lagstiftning för
              att det ska fungera.
            </seg>
            <seg n="bd413034">
              En fråga som har varit aktuell under ganska lång tid är polisens
              yttre organisation. Vi har tidigare, ska jag erkänna, varit något
              tveksamma till resonemanget om en enmyndighetsmodell. Men vi anser
              nu att frågan har fått ökad aktualitet, detta naturligtvis med
              hänsyn till hur polisen kan disponera sina resurser. Dagens modell
              med 21 länsmyndigheter tycker vi har blivit alltmer otymplig,
              och resurserna krymper relativt sett för polisen för att man ska
              kunna fullgöra sina viktiga arbetsuppgifter. Vi inser också att
              det krävs väldigt noggranna förberedelser och överväganden för
              att ställa om en så stor organisation.
            </seg>
            <seg n="2d0582f5">
              Jag och andra har ställt frågor till justitieministern i detta
              ämne. Vi har då fått beskedet att det inte är aktuellt att göra
              någonting under pågående mandatperiod eftersom polisen har så
              mycket annat att göra. Polisen kommer alltid att ha väldigt mycket
              annat göra. Det är inte specifikt för denna mandatperiod inte
              för 2009, inte för 2008 och inte för nästa år. Någon gång måste
              vi börja. Med det resonemanget anser vi att det aldrig är rätt
              tidpunkt att starta en sådan översyn. Vi vill att regeringen nu
              tar initiativ till att starta en översyn av polisens organisation.
              Det är en jättestor organisation med 26 00027 000 anställda. Det
              behövs en grundlig analys. Det behövs ett genomarbetat förslag
              om man kommer till slutsatsen att vi skulle behöva slå ihop dessa
              21 myndigheter. Det ska ske omsorgsfullt och tillsammans med den
              personal som polisen förfogar över. Därför föreslår vi att regeringen
              tar initiativ till att starta en sådan.
            </seg>
            <seg n="c1f86200">
              En annan viktig fråga som vi har debatterat är polisens utbildning.
              Jag vet inte hur läget ser ut i dag. Jag tror att det var för
              ganska precis ett år sedan som Polisförbundet anordnade en konferens
              om polisutbildningsfrågorna. Då hakade nästan alla, förutom Moderaterna
              som var tveksamma, på en sådan ordning. Så småningom tror jag
              att jag ska ställa följande fråga till Moderaternas företrädare:
              Hur ser läget ut i dag?
            </seg>
            <seg n="f5c0d2d1">
              Jag vill ändå påminna om den utredning som Agneta Stark påbörjade
              men som lades ned vid årsskiftet efter regeringsskiftet. Detta
              resulterade i en ny utredning, en ny utredare och nya direktiv.
              Jag tror att justitieministern och regeringen med denna manöver
              möjligen avsåg att man skulle komma fram till ett annat resultat
              när det gällde utredningens slutsatser.
            </seg>
            <seg n="56bb5695">
              Vi hade förespråkat en högskoleutbildad polis som är väl meriterad
              för olika slags mer komplicerade uppgifter. Vi hade under lång
              tid diskuterat frågan om en högskoleutbildad polis och om en förlängd
              polisutbildning.
            </seg>
            <seg n="3631f6b2">
              Om jag ska vara lite vårdslös, vilket man kanske får vara ibland,
              kändes det som om Moderaterna tyckte att det skulle räcka med
              stora och starka poliser kraftiga kvinnor och män som är ute och
              slåss med buset. Det tror inte vi. Så är det inte.
            </seg>
            <seg n="54883303">
              Med våld ska man försöka lösa så få saker som möjligt. Våld ska
              användas bara i yttersta nödfall. Därför är muskelkraft inte något
              som står i första rummet.
            </seg>
            <seg n="59531147">
              Den utredning som Anders Danielsson överlämnade för drygt ett
              år sedan ligger och pyr någonstans. Någon av er i den borgerliga
              kretsen måste veta var den finns. Vad händer med den? Den har
              remitterats. Mer än 70 myndigheter och organisationer har tillstyrkt
              att Danielssons förslag ska resultera i en proposition med förslag
              till en ny utbildning som ska vara högskoleinriktad. Jag har läst
              sammanställningen av remissyttrandena, och alla förordar en högskoleutbildad
              polis. Jag vill gärna att ni kommenterar detta. Varför dröjer
              det med besked åtminstone om vad man gör i denna fråga?
            </seg>
            <seg n="b4c8dd12">
              Även om detta betänkande primärt inte rör polisens ekonomi är
              den väldigt betydelsefull för polisens verksamhet och för alla
              de områden som jag har tagit upp här.
            </seg>
            <seg n="bb844b15">
              Vi har sett hur polisens ekonomi har försämrats. I dag vet vi
              att den anslagskredit som man fått och som är på nästan 800 miljoner
              förmodligen inte kommer att räcka till. I tilläggsbudgeten i går
              kunde vi läsa att polisen nu får ytterligare 150 miljoner. Man
              har också fått ett löfte om att ta med sig ett anslagssparande
              från år 2008. Men det kan vi i stort sett glömma, för det rör
              sig om bara drygt 60 miljoner. I en budget på 17 ½ miljard är
              det en bagatell.
            </seg>
            <seg n="4dea890d">
              Om man räknar framåt det måste också ni i alliansen göra ser
              man att polisens underskott i slutet av mandatperioden och i början
              av år 2011 kommer att ha växt till det enorma beloppet 5 000 miljoner.
              Det är så mycket att till och med jag som riksdagsledamot och
              räknekunnig har jättesvårt att föreställa mig hur mycket pengar
              det egentligen är. Men här gör regeringen ingenting.
            </seg>
            <seg n="d1205aee">
              Är det målet om 20 000 poliser som man har bestämt som är det
              absolut viktigaste? Nya polisaspiranter får nu varje polismyndighet
              varje halvår. Vad kommer de att få göra? Ja, en del av dem får
              göra det som administrativ personal tidigare har gjort personal
              som har fått gå därför att man i sin budget inte haft utrymme
              för att ha kvar dem. Det måste vi få ett besked om. Vi vill inte
              ta över en polis som, höll jag på att säga, närmast är i konkurs
              på hösten 2010 när vi ska ta över; det förstår ni väl. Det är
              ju ganska jobbigt.
            </seg>
            <seg n="03bcdd1b">
              Vi har också varit inne på ytterligare några områden. Helt kort
              vill jag kommentera några av dem. Först gäller det ordningsvakterna.
              Det har varit väldigt mycket stök i fråga om ordningsvakterna
              och nästan, kan man säga, en del övergrepp från ordningsvakter
              framför allt riktade mot kroggäster. Det behövs nog en genomgång
              av regelverket för ordningsvakter och för deras relation framför
              allt till dem som är deras uppdragsgivare, i första hand krögarna.
            </seg>
            <seg n="f0555a41">
              På den punkten tycker vi att man borde se över regelverket och
              be regeringen om ett förslag, för annars finns risken att ordningsvaktskårens
              anseende sjunker och att ordningsvakterna inte blir den komplettering
              till polisen som vi anser vara nödvändig och som vi tycker är
              väldigt viktig för att det ska fungera till exempel i nöjesvärlden
              här.
            </seg>
            <seg n="9f86a894">
              En annan fråga med bäring på organiseringen av polisen är det
              vi tagit upp om förundersökningar. För några år sedan genomförde
              man en genomgående reform. Man försökte där få ned antalet förundersökningsledare
              för att öka kompetensen hos dem som jobbar med och som har anförtrotts
              förundersökningsledningsuppdrag. Alltigenom har det där, såvitt
              jag förstår, varit lyckat. Men vi tror att man skulle kunna gå
              längre och öka kompetensen hos förundersökningsledarna så att
              dessa kan ta över en del av det som åklagarna i dag håller på
              med så att de senare får hantera de mest komplicerade fallen.
              Det handlar alltså om att öka polisens kompetens när det gäller
              förundersökningsledning för att därmed på ett mycket bättre sätt
              kunna nyttja resurserna.
            </seg>
            <seg n="196715a9">
              Herr talman! Avslutningsvis yrkar jag bifall till reservationerna
              1 och 10 som vi har gemensamt med v och mp. Givetvis står vi bakom
              alla våra reservationer, men för att inte onödigtvis irritera
              kammaren i beslutsarbetet nöjer vi oss med nämnda yrkande.
            </seg>
          </u>
          <note type="speaker" n="3868f768">
            Anf. 2 LENA OLSSON (v):
          </note>
          <u who="lena_olsson_bb92b4" xml:id="i-a9fbc891f261c488-0" n="a3fd91fd">
            <seg n="c0b2e34a">
              Herr talman! Ledamöter och publik! Givetvis står jag bakom alla
              våra reservationer, men för tids vinnande yrkar också jag bifall
              endast till reservationerna 1 och 10.
            </seg>
            <seg n="a423c91f">
              Vi debatterar nu ett motionsbetänkande om polisen. Vänsterpartiet
              anser att polisen har en mycket viktig uppgift. Polisen ska förebygga
              brott och upprätthålla lag och ordning. Polisen ska också ge våra
              medborgare service och trygghet, i hela landet.
            </seg>
            <seg n="7ce0c67c">
              För oss i Vänsterpartiet är det oerhört viktigt att polisen har
              en bra utbildning. Dagligen ställs polisen inför möten med människor
              i olika slags krissituationer.
            </seg>
            <seg n="f6a4b3ca">
              För närvarande finns det tre polisskolor i landet. I det här
              sammanhanget vill jag också säga att för att landsbygden ska kunna
              få tillgång till välutbildade poliser är det väldigt viktigt att
              distansutbildningen fungerar och får bli kvar.
            </seg>
            <seg n="06f86404">
              I framtiden vill vi i Vänsterpartiet tillsammans med Socialdemokraterna
              och Miljöpartiet på Polisförbundets konferens, som K G Abramsson
              berättade om, fick vi medhåll från både Kristdemokraterna och
              Folkpartiet se en förändring av polisutbildningen. Vi anser att
              denna utbildning måste vara en reguljär högskoleutbildning.
            </seg>
            <seg n="7406ce30">
              Polisens uppgifter blir mer och mer komplicerade det vet vi alla
              och yrket ställer allt högre krav. Detta är något som också Polisförbundet
              prioriterar. Frågan om att ändra polisberedningen är utredd och
              klar. Remissinstanserna var, precis som tidigare här har sagts,
              till övervägande del positiva. Så vad väntar ni i majoriteten
              på?
            </seg>
            <seg n="86114a51">
              Vänsterpartiet, och många med oss, undrar när det kommer förslag
              om en ny polisutbildning. På en fråga har jag från justitieministern
              fått svaret att det blir hösten 2010. Det är det senaste jag har
              hört, men man kan undra. Utredningen var klar för ett år sedan.
              Ska det behöva ta så väldigt lång tid att få fram detta om nu
              viljan finns hos majoriteten?
            </seg>
            <seg n="6543d44a">
              I Socialdemokraternas, Vänsterpartiets och Miljöpartiets gemensamma
              reservation 10 i betänkandet skriver vi att polisutbildningen
              ska vara en treårig högskoleutbildning som ska bedrivas på flera
              utbildningsorter i landet. Det är nödvändigt att förändra utbildningen,
              inte minst för att stärka polisens yrkesroll. Att kunna tillgodoräkna
              sig akademiska poäng som även kan ligga till grund för andra utbildningar
              kommer att betyda mycket, inte minst för forskning och utveckling
              när det gäller polisrollen.
            </seg>
            <seg n="1e0d8066">
              En förändring av utbildningen kommer även att underlätta rekrytering
              av personer med annan etnisk bakgrund än svensk. Även om det redan
              i dag är många kvinnor, vilket vi tycker är glädjande, som studerar
              till polis kan denna utveckling säkert befästas med en förändring
              av utbildningen.
            </seg>
            <seg n="9d8832bb">
              Dessutom, herr talman, vill jag säga att det är bra att studera
              tillsammans med andra studenter. Det bidrar till att polisen blir
              en mer integrerad del av samhället.
            </seg>
            <seg n="2b7c9b00">
              Polisen har ju fått stora resurstillskott under senare år. Det
              kan man säga att alla partier i denna kammare ligger bakom. Men
              nu aviseras stora underskott för polisens verksamhet under åren
              framöver, vilket är något väntat eftersom det enligt alliansregeringen
              ska finnas 20 000 poliser. Det verkar vara det överordnade målet.
            </seg>
            <seg n="d96e6905">
              För oss är det väldigt oroande att nu se att polisen själv står
              inför stora underskott under åren framöver om medel inte tillskjuts.
              Personligen tror jag att jag kommer att få höra om hur Vänsterpartiet
              vill spara på polisen. Men låt mig påminna om hur det har sett
              ut och om vad vi historiskt sagt ifall ni i majoriteten inte riktigt
              har koll på det.
            </seg>
            <seg n="b15fb57d">
              Vänsterpartiet konstaterar att det har varit ett flertal år med
              överskott; så har det sett ut. Men nu ser det helt annorlunda
              ut. Visserligen är dagens debatt inte en budgetdebatt det vet
              jag. Ändå måste det konstateras att departementet inte verkar
              ha den kontroll som krävs när det gäller hela rättsväsendets ekonomi.
            </seg>
            <seg n="5cbe7b96">
              Man kan ställa sig frågan: Håller ni på att tappa greppet när
              det gäller prognoser framöver? Vi från Vänsterpartiet har efterlyst
              en mer synlig polis i hela landet utan att säga vad det skulle
              innebära i antal poliser. Vi har sagt att vi vill ha en genomlysning
              eller en utredning av hur effektivt polisen använder sina resurser.
              Det har jag återkommit till i varenda budgetdebatt. Vi har också
              från Vänsterpartiets håll sagt att om det visar sig att det behövs
              ytterligare resurser är vi beredda att ompröva vårt beslut i denna
              fråga.
            </seg>
            <seg n="00037d54">
              Vi har även sagt att det är nödvändigt med en balans i hela rättskedjan.
              Vi vet nu med facit i hand hur det exempelvis har sett ut hos
              åklagarna. Att hålla benhårt fast vid hur stort antal poliser
              som vi ska ha utan att ha koll på effektiviteten tycker jag inte
              är en så bra och klok politik. Det här bekräftas av att man själv
              ger Ekonomistyrningsverket i uppdrag att titta på frågan. Det
              tycker jag att man kanske skulle ha börjat med.
            </seg>
            <seg n="5d78c10d">
              Vi är alltså väldigt allvarligt bekymrade över den situation
              som hela rättsväsendet nu står inför med de prognoser som finns
              för de närmaste åren. Många av de poliser som jag har pratat med
              aviserar nu att de ska sköta det som de civilanställda har gjort,
              och de riskerar att få gå. Man kan fråga sig: Vad har ni åstadkommit?
            </seg>
            <seg n="0ef134b4">
              Herr talman! Jag vill ta upp en annan fråga, som även Karl Gustav
              Abramsson berörde, och det gäller ordningsvakter. Den tas upp
              i vår reservation 14. Det kommer med jämna mellanrum rapporter
              att ordningsvakterna brister i sitt sätt att agera. Justitiekanslern
              granskade saken för en tid sedan, och slutsatserna innehåller
              många allvarliga konstateranden som bekräftar de farhågor som
              vi från Vänsterpartiets sida har haft. Det handlar om alltför
              många fall av övervåld som inte leder till åtal. Svartarbeten
              inom branschen är omfattande. Lojaliteten med företagen kan ofta
              innebära olämpliga ageranden.
            </seg>
            <seg n="66328a8d">
              Vi menar att det finns ett akut behov av att se över anställningsförhållandena
              och ställa krav på att personalen är anställd av auktoriserade
              bevakningsföretag eller organiserade av auktoriserade ordningsvaktsföreningar
              i stället för de företag som behöver själva bevakningen detta
              för att skapa bättre strukturer och bättre kontroll och utbildning.
              Ordningsvaktsutbildningen, som jag vill återkomma till, borde
              vara betydligt längre än vad den är i dag. I själva verket skulle
              man önska sig att det var en påbyggnad på en grundläggande väktarutbildning.
            </seg>
            <seg n="ca0593b9">
              Till sist, herr talman, vill jag komma till frågan om en sammanhållen
              myndighet för polisens yttre organisation. Vi står inför det faktum
              att vi bör tillsätta en utredning som tittar på det här problemet.
              Det är lite spretigt, och vi får i så fall återkomma med önskemål,
              som från vår sida är att man tittar på frågan.
            </seg>
          </u>
          <note type="speaker" n="98b7a9b8">
            Anf. 3 MEHMET KAPLAN (mp):
          </note>
          <u who="mehmet_kaplan_727649" xml:id="i-69ea1eeae1b93d6c-0" n="5bef7112">
            <seg n="4d0abe19">
              Herr talman! Jag ska börja med att yrka bifall till reservation
              17 som vi har tillsammans med Socialdemokraterna och Vänsterpartiet.
            </seg>
            <seg n="a5b2d6eb">
              Jag tycker att de två tidigare talarna har varit väldigt tydliga
              när det gäller bland annat den ekonomiska biten. Jag ska ta upp
              en annan aspekt av frågan, och det gäller barnsexturism.
            </seg>
            <seg n="044daa14">
              Det är lite beklämmande att se hur majoriteten räknar upp många
              olika åtgärder som svar på de motioner som vi har angående att
              man bör utöka arbetet internationellt, både inom EU och utanför
              EU, i frågan hur bemöta och bekämpa barnsexturismen.
            </seg>
            <seg n="a6807058">
              Låt oss titta på vad som har gjorts. Det är förvisso en uppräkning
              på bra saker, men vi ser samtidigt att man inte riktigt kommer
              åt problemen. Den här frågan dyker upp med jämna mellanrum i den
              svenska debatten. Det finns organisationer som driver på. Vi kommer
              alla ihåg de filmer som uppmärksammades, bland annat Lukas Moodyssons
              film, och som gjorde att hela samhället debatterade frågan om
              minderåriga som utnyttjas i slavliknande förhållanden både här
              hemma i Sverige och i andra länder i vår omgivning. Dessutom finns
              det fortfarande en trafik av män som åker till Sydostasien för
              att köpa sig och utnyttja barn.
            </seg>
            <seg n="2b459abe">
              Då tycker jag att det vore på sin plats att man tar lite mer
              allvarligt på de här frågorna än att räkna upp vad som redan görs
              och lämna motionerna därhän. Det här är ändå en fråga om den grupp
              av människor i vårt samhälle och då talar jag om den globala byn
              världen som är mest utsatt. De har ingen som för deras talan.
              Nu menar inte jag att regeringen och majoritetens företrädare
              här i kammaren inte vill göra mer, utan det är inriktningen på
              arbetet som är problemet. Hur ska man kunna hantera frågan, och
              på vilket sätt tror man att verktygen är effektiva?
            </seg>
            <seg n="e576a2e7">
              På initiativ av Ecpat har de svenska polissambandsmännen under
              2007 genomgått en utbildning om just barnsexhandel. Miljöpartiet
              lyfte fram denna fråga, och vi anser att denna utbildning bör
              permanentas och bli en naturlig del av polissambandsmännens utbildning,
              men där är majoriteten kallsinnig. Ecpat är ändå den organisation
              som har, vill jag påstå, mer koll än någon av oss här i kammaren.
              När den lyfter fram en sådan här fråga borde man lyssna med båda
              öronen.
            </seg>
            <seg n="005c1046">
              En annan fråga som jag vill ta upp finns i reservation 22. Det
              är nämligen så att vi från oppositionens sida väcker frågan hur
              man ska kunna hantera de olika så kallade brottskoderna. Det som
              inte syns finns inte. Det gäller inte bara tittutleken med barn
              utan i allra högsta grad myndigheternas hantering av olika ärenden.
              Om vi inte ser att en typ av brott registreras så att det blir
              synligt är det väldigt svårt att ta till effektiva metoder. Det
              gällde tidigare hatbrott med homofobiska, islamofobiska och antisemitiska
              förtecken, där det var väldigt svårt att belägga att ett brott
              skulle bestraffas i den högre straffskalan, alltså hårdare bestraffning,
              i och med att det fanns ett skäl som hade en djupare, kanske mer
              detaljstuderad och planerad bakgrund. Efter det att vi under förra
              mandatperioden, Miljöpartiet tillsammans med Vänsterpartiet i
              samarbete, fick den socialdemokratiska regeringen att införa de
              här brottskoderna har vi sett att det i dag är mer synligt. Om
              en kvinna med en sjal blir bespottad eller om man drar av henne
              sjalen och kvinnan anmäler det går det i dag att kryssa i en ruta
              att det är ett hatbrott, med till exempel islamofobiska förtecken
              som i det fallet.
            </seg>
            <seg n="f0949313">
              Som majoriteten har skrivit i betänkandet har vi dag över 400
              olika koder för den här typen av utmärkning av viss specifik brottslighet.
              Att inte där kunna ta in ytterligare en tycker vi är märkligt.
              Likaså tycker vi att det är märkligt att man bara hänvisar till
              att vi redan har så många eller att det här bör få ha sin gilla
              gång när det gäller hur en myndighet ska hantera frågorna.
            </seg>
            <seg n="2ee3834c">
              Vi hade under förra mandatperioden mycket tydliga åsikter om
              vilka typer av koder som skulle införas, och när det gjordes blev
              det också till nytta för en brottsbekämpande myndighet. Vi anser
              att regeringen bör ge Brottsförebyggande rådet i uppdrag att upprätta
              statistik över sexualbrott mot barn som har begåtts utomlands,
              till exempel genom att brottet ges denna brottskod. Vi anser vidare
              att möjligheten till information om förövare när det gäller dessa
              brott bör förbättras. Enligt vår mening är denna information en
              förutsättning för att kunna förebygga brott.
            </seg>
            <seg n="db9bb6db">
              Problemet i ett djupare perspektiv är när vi inte har bakgrunden
              till vad som har hänt och omfattningen av de olika brottstyperna
              rent statistiskt sett. Då blir det mycket svårare att motivera
              dem som ska bekämpa brotten men också dem som ska anmäla dem.
              Man anser att det bara är ett litet träd i stället för att se
              dungen eller skogen.
            </seg>
            <seg n="8a04c62c">
              Jag vill avsluta anförandet, herr talman, med att lyfta fram
              en annan viktig fråga. Det handlar om hur vi ska kunna hantera
              polissambandsmännens uppdragsbeskrivning. Sambandsmän kanske låter
              väl abstrakt, men de är alltså den länk som svensk polis har till
              övriga instanser för att vidareförmedla olika typer av information.
              I det här fallet handlar det återigen om barnsexturism. När det
              är prioriterade brott, som vi från oppositionen anser att det
              bör vara, tycker vi att deras utbildning och typen av uppdragsbeskrivning
              bör förtydligas. Det är synd att majoriteten inte heller i den
              här frågan har visat något större intresse. Det ska bli intressant
              att få höra från företrädare för majoriteten på vilket sätt man
              avser att jobba i den här specifika frågan.
            </seg>
          </u>
          <note type="speaker" n="e4e7da5a">
            Anf. 4 JOHAN PEHRSON (fp):
          </note>
          <u who="johan_pehrson_19e9c3" xml:id="i-dbd18b1c468c02a5-0" n="83818bad">
            <seg n="4d8ee24f">
              Herr talman! Vi diskuterar nu i riksdagen den svenska polisen
              kort och gott.
            </seg>
            <seg n="b20438cc">
              Vi kan vara stolta, tycker jag, över den svenska polisen. Vi
              är dessutom ganska hyggligt överens om hur den ska jobba, med
              vad den ska jobba och på vilka villkor. Många av oss härinne har
              lång erfarenhet av att följa och vara med och utveckla svensk
              polis arbete. De flesta av oss har besökt tusentals poliser genom
              åren på olika nivåer. Vi har genom åren i riksdagen sett justitieministrar
              komma och gå, inriktningar på verksamheten likaså. Ett antal rikspolischefer
              har också passerat.
            </seg>
            <seg n="e16236ba">
              Vi har en polis i Sverige som relativt sett är okorrupt. Det
              är en polis som är förebild för väldigt många andra poliser ute
              i världen, och därför är också många duktiga svenska poliser ute
              i världen för att just berätta om vad bra polisverksamhet kan
              vara och hur den kan se ut.
            </seg>
            <seg n="2760488f">
              Vi har en polis som jobbar alltmer internationellt, inom Europol
              och inom Interpol. Vi har sambandsmän, som har diskuterats här
              nu, ute i världen.
            </seg>
            <seg n="8d2515f2">
              Det kommer att bli en viktig del av den valrörelse vi har framför
              oss i Sverige och Europa hur vi ska utveckla inte minst det europeiska
              polissamarbetet, hur svensk polis ska få jobba med andra poliser,
              vad man ska få göra och hur man ska jobba tillsammans för att
              bekämpa den brottslighet som finns och sprids över gränser i Europa
              hur som helst.
            </seg>
            <seg n="e3c68a19">
              Vi ser en polis som jobbar allt bättre tillsammans med andra
              myndigheter för ett tryggare Sverige. Det tycker jag är väldigt
              bra. Vi har all anledning att vara stolta, herr talman.
            </seg>
            <seg n="cc99a6bc">
              Det är dock ingen helt felfri polis. Vi har sett hur det ibland
              dyker upp allvarliga missförhållanden och helt oacceptabla attityder
              hos enskilda polismän, och vi vet att detta är ärenden som behandlas
              i personalansvarsnämnden på ett förutsägbart och förhoppningsvis
              alltid korrekt sätt. Men generellt sett ska vi vara stolta.
            </seg>
            <seg n="350251c7">
              Svensk polis styrs ytterst av oss härinne. Det är ju ingen annan
              som ytterst bär ansvaret för vad som händer med polisen ute i
              vardagen. Vi har inte ett direkt ledarskapsansvar för detta, för
              det finns yttre befäl, länspolismästare, rikspolischefer och justitieministrar,
              men vi sätter ramarna. Och det är ytterst vår lagstiftning, våra
              budgetanslag och de regeringar som vi i olika majoriteter burit
              upp genom åren som har valt inriktningen på brottsbekämpningen
              för ett tryggare Sverige, för tryggare medborgare.
            </seg>
            <seg n="8b55b457">
              Det finns dock några saker som berörs i betänkandet, i stort
              och smått, vill jag understryka. Vi berör numerären, som påverkar
              antalet poliser. Vi pratar om hur den är organiserad. Det spelar
              roll. Har man alla poliser på Arlanda är det lite svårt att nå
              ut i verksamheten.
            </seg>
            <seg n="973ff188">
              Vi berör vilka metoder polisen ska få använda, hur metodiken
              ska utvecklas. Ska man jobba som man vill eller ska man jobba
              centralt bestämt för att underlätta samarbetet mellan poliser
              i olika län, till exempel? Vilka verktyg ska polisen få använda
              när de jagar de människor som förpestar tillvaron, kränker mänskliga
              rättigheter och i värsta fall leder människor in i fördärv och
              död? Vilka verktyg ska polisen ha när de jagar dessa ofta grovt
              kriminella? Det bestämmer vi härinne.
            </seg>
            <seg n="ddf6ab83">
              Vilken utbildning ska svensk polis ha som grund och vilken vidareutbildning
              bör de ha rätt till? Det kan vi också bestämma och diskutera.
            </seg>
            <seg n="a6df03c6">
              Den ekonomiska medelstilldelningen, som jag återkommer till,
              har också varit uppe. Det är väl klart att det spelar roll hur
              mycket pengar man får och hur mycket pengar man gör av med.
            </seg>
            <seg n="646903e0">
              Vilken forskning som finns om svensk polis är också jätteviktigt.
              Jag vet att majoriteten härinne, alla riksdagens ledamöter vill
              jag påstå, i alla fall i justitieutskottet, tycker att polisen
              ska styras av kunskap och fakta och inte bara av gissningar och
              tyckanden.
            </seg>
            <seg n="9330dd83">
              Vi vet att det spelar roll vilka tekniska hjälpmedel polisen
              har. Där är det, för att ta en detalj direkt, fantastiskt att
              vi nu äntligen ser att vi kanske går mot en datorisering av svensk
              polis, också i yttre tjänst. Det har gått 30 år sedan datorerna
              kom till Sverige. De har ännu inte kommit till alla poliser. Det
              är helt fantastiskt. Det är en sådan ineffektivitet att man blir
              mörkrädd. Men det vi har hört från rikspolischefen senast är att
              han nu har tagit regeringens och vår ambition här i kammaren på
              allvar. Nu ska datoriseringen genomföras också hos svensk polis,
              och det snart.
            </seg>
            <seg n="e99cbf8a">
              Herr talman! Ekonomin i vårt land är pressad av den internationella
              konjunkturkollapsen, och det får effekter på all statlig verksamhet.
              Det innebär självklart också att svensk polis just nu har smala
              budgetmarginaler. Jag tycker att det vore konstigt om det skulle
              vara på något annat sätt, att vissa myndigheter skulle ha fri
              dragningsrätt eller ha marginaler som man i stort sett måste kämpa
              för att göra av med.
            </seg>
            <seg n="4640aae5">
              Jag tycker att ni som lyssnar på den här debatten ska ta lätt
              på oppositionens, den splittrade oppositionens vill jag säga,
              överbudspolitik. Man har trots allt tydligen egna sedelpressar
              och pengar till det mesta, kanske till och med en sedelpress i
              riksdagsbänken under locket, som man ska ha för att kunna sätta
              av mer pengar också till polisen. Men vi härinne som bär ansvaret
              måste också prioritera växtkraft, social omsorg, investeringsvilja,
              förutsättningar för jobb, forskning och infrastruktur. Dessutom
              vill jag understryka, herr talman, att regeringen i budgeten i
              går presenterade mer resurser till polisen, inte minst för att
              man just ska ha råd att anställa de poliser som nu utbildas.
            </seg>
            <seg n="16e21354">
              Jag vill tacka Vänsterpartiet för deras partiella ärlighet när
              de här redovisar att majoritetens regering har satsat stora anslag
              på just svensk polis. Det är värt att lyfta fram. Tack för det,
              Vänsterpartiet!
            </seg>
            <seg n="6044e446">
              Vi i majoriteten i den här kammaren har tagit initiativ till
              en väldigt omfattande effektivitetsgranskning av hela rättsväsendet
              i allmänhet och kanske polisen i synnerhet. Den rapport som kom
              från Ekonomistyrningsverket i vintras visar på att det har gjorts
              vissa framsteg, men att det fortfarande finns klara problem när
              det gäller medelstilldelning och hur man kontrollerar hur pengarna
              används i svensk polis.
            </seg>
            <seg n="fcfcba5d">
              Några av oss som var med under förra mandatperioden kommer ihåg
              att Riksrevisionen kom med en rapport som var förödande. Jag minns
              att den nuvarande oppositionen, som nu kräver åtgärder, sade att
              det var kanon. Nu har vi en rapport som säger att det har blivit
              betydligt bättre, även om jag vill citera en av de ansvariga för
              Ekonomistyrningsverkets rapport. Det verkar svårt att uppnå kostnadsmedvetenhet,
              säger man om den svenska polisen.
            </seg>
            <seg n="538e1dc4">
              Det tycker jag också talar för att den politiskt ansvariga ledningen
              för svensk polis, det vill säga majoriteten här i kammaren, också
              ska se till att man inte bara skjuter till pengar utan att kontrollera
              att de används på absolut bästa sätt.
            </seg>
            <seg n="6e06f60e">
              Dessutom vore det minst sagt klädsamt om oppositionen ville ägna
              sig åt lite självkritik. Ni har ju försökt styra svensk polis
              i tolv år. Det var en tid när det verkligen inte upplevdes som
              om det var någon fri dragningsrätt på pengar inom svensk polis.
              Det var en tid när vi dessutom i stort sett hade lika många poliser
              när ni slutade regera som vi hade när ni började tolv år innan.
              Det skilde väl ett par hundra stycken.
            </seg>
            <seg n="097f7ce6">
              Nu har vi flera tusen fler poliser i vårt land. Det är poliser
              i Nyköping, i Örebro, i Göteborg, i Gävle från norr till söder
              och från öster till väster. De kommer ut på våra gator och ser
              till att vi får ett tryggare Sverige. De jobbar mer förebyggande,
              mer med utredningar och kan dessutom slå direkt mot den grova
              brottsligheten.
            </seg>
            <seg n="84040cad">
              Detta är poliser som gör nytta i vardagen, och därför är numerären,
              förutom ekonomin, så viktig. Vi har tagit ansvar för att utbilda
              poliser. Vi har inget intresse av att se till att svensk polis
              ska bli arbetslös i allmänhet och framför allt inte när vi har
              den svåra internationella kris som nu slår mot Sverige. Nu är
              det viktigt att säkra medel för att kunna ha duktiga offentliganställda
              i jobb. Det är därför regeringen satsar på kommuner och annan
              viktig offentlig verksamhet. Det är därför vi också satsar på
              polisen.
            </seg>
            <seg n="8e45b0ae">
              Jag noterar dock att det finns andra partier som vill spara på
              polisen trots att man tycker att pengarna inte räcker.
            </seg>
            <seg n="7be40337">
              Så har vi det här med organisationen, mina vänner. Den svenska
              polislagen i sin nuvarande form firar 25 år i år. Den är väl inte
              i alla delar är helt tillfyllest med tanke på de samhällsförändringar
              som har inträffat. Vi tar upp detta i betänkandet och pekar noga
              på hur vi tycker att inte minst samverkan har förbättrats vad
              gäller polisen, både internationellt och med andra myndigheter
              och när det gäller samarbete med andra viktiga instanser. Detta
              berörs i flera motioner. Det kan gälla beredskapspolisen, och
              det kan gälla väktare och ordningsvakter.
            </seg>
            <seg n="f8b1a2bd">
              Där pågår ett arbete, och jag vädjar till oppositionen att försöka
              ha lite tålamod. Det är komplicerat att sätta gränserna: Vad ska
              en ordningsvakt få göra? Hur mycket ska de kontrolleras? Ska polisen
              bli en examensskola för ordningsvakter? Det vore kanske inte helt
              lyckat. Vi bereder detta, och vi kommer att återkomma.
            </seg>
            <seg n="5a20d802">
              Samverkan med andra myndigheter och aktörer utvecklas alltså
              i den svenska polisorganisationen. Jag nämnde förut det internationella
              perspektivet, vilket också är väldigt bra. Här pågår, vilket berörs
              i betänkandet, samarbete för att se till att fler poliser kan
              bekämpa gränsöverskridande brott tillsammans, inte minst på nordisk
              nivå, som är en särskild del i betänkandet.
            </seg>
            <seg n="a6ecf4f1">
              Polisens interna organisation består de facto av 21 olika myndigheter
              som har exakt samma uppgift fast med lite olika geografiskt områdesansvar.
              Jag tycker att det är bra att vi får en betydligt starkare samsyn
              kring att man kanske behöver vidta någon förändring. Nu tycker
              jag att vi ska vänta in riksdagspartiernas partistämmor, landsmöten
              och kongresser. Vi i alliansen jobbar på det demokratiska sättet
              att vi lägger fram förslag från oss som har förmånen att vara
              riksdagsledamöter till våra partistämmor så att medlemmarna kan
              vara med och säga vad de tycker.
            </seg>
            <seg n="de76158b">
              Att förändra svensk polis är nämligen en ganska omfattande process.
              Då måste man känna att den är väl förankrad. Man ska ha hela det
              politiska systemet och också medlemmarna med sig. Det hoppas jag
              att det finns respekt för. Jag vet inte hur förankringsprocessen
              går till i oppositionspartierna, om ni har tagit beslut på era
              stämmor om ni ska vara för den ena eller den andra polisorganisationen,
              men vi jobbar i alla fall så mycket nära medlemmarna och med förankring
              för att vara säkra på att det breda stödet finns.
            </seg>
            <seg n="815091b7">
              Men det är klart att det finns argument för en förändring, och
              den ser som sagt flera av oss i majoriteten som är här i kammaren.
            </seg>
            <seg n="ee7af9cf">
              Herr talman! Jag vill också lyfta fram att vi gör saker för att
              bekämpa den grova organiserade brottsligheten. Detta lyfts fram
              i betänkandet. Det blir en mer centraliserad styrning, för det
              är nödvändigt.
            </seg>
            <seg n="c2f6a74c">
              Vi lyfter även fram den metodutveckling som har skett, en metodutveckling
              som jag vill understryka inleddes under den förra regeringen.
              Man såg att det var viktigt att samla ihop metodutvecklingen och
              se till att polisen jobbar mer likartat och mer fokuserat.
            </seg>
            <seg n="4917358e">
              Förr var det så att man tillät tusen blommor att blomma, som
              det lät från en tidigare polischef, men man kände att man behövde
              styra upp detta mer. Sedan gick det ibland lite långt, kan jag
              tycka, med pinnjakt hos andra ledande polischefer. Det var extremt
              kontrollerat och styrt så och så många alkoholblås, så och så
              många ordningsböter och så och så många kontroller av ditten eller
              datten.
            </seg>
            <seg n="0e646aaf">
              Jag tycker att man ska ge ansvar till svensk polis: Ert uppdrag
              är att minska brottsligheten och öka tryggheten. Det kan man mäta
              på andra sätt, till exempel med undersökningar, med hur många
              brott som faktiskt anmäls och hur många brott som leder till åtal
              och fällande domar. Det är bättre.
            </seg>
            <seg n="615e62c7">
              Här har vi gått i takt. Vi har fortsatt det arbete som den förra
              regeringen inledde för att utveckla bättre och samlade metoder,
              inte minst genom den polisavdelning som finns på RPS.
            </seg>
            <seg n="7170fdd3">
              Jag ser att min anmälda tid börjar naggas i kanten, herr talman,
              men jag ska snart avsluta.
            </seg>
            <seg n="75e2537b">
              Utbildningen var uppe här. Den bereds också. Jag tycker att man
              ska vara lite försiktig med sådant prat som vi hörde tidigare,
              att någon skulle vilja ha poliser med bara stora muskler, förvisso
              jämställt med både män och kvinnor, vill jag understryka. Men
              jag tycker att de poliser som utexamineras i dag och som jag träffar
              är otroligt duktiga och väldigt välutbildade. De möts dock av
              ett uppdrag som i väldigt mycket är ett hantverk. Att vara polis
              kräver erfarenhet. Av erfarenhet kan man få ett bättre omdöme.
              Jag hoppas att vi under den här mandatperioden, som vi har lovat,
              får lägga fram en polisutbildning som är förändrad till det bättre.
            </seg>
            <seg n="a4b3613c">
              Jag ska kort nämna något om verktygen. De har också utvecklats.
              Hur ska polisen få jobba? De ska ha rätt sätt att utreda, rätt
              sätt att planera sin verksamhet, men vilka verktyg får de ha i
              ett skarpt läge?
            </seg>
            <seg n="fde8bf78">
              Under den förra mandatperioden var Folkpartiet och flera andra
              i alliansen med och lade fram förslag om förbättrade regelverk
              för att kunna använda hemlig rumsavlyssning, så kallad buggning.
              Vi skapade skarpare regler för telefonavlyssning. Vi skapade skyddsidentitet
              för poliser för att kunna jobba mer undercover och så vidare.
            </seg>
            <seg n="d4d49873">
              Nu har vi gått vidare med utökat förverkande, och vi jobbar vidare
              med provokation och infiltration för att polisen ska kunna ha
              de verktyg som krävs när det gäller den riktigt grova brottsligheten
              och möta de personer som helt saknar empati för människor som
              drabbas av deras kriminalitet. Det handlar om människor som går
              förlorade i narkotika, som utpressas, som kan mördas. Här krävs
              att polisen har de bästa verktygen. Detta redovisas i betänkandet,
              och där hoppas jag också att det finns en bred enighet. Det finns
              inga reservationer anmälda från oppositionen.
            </seg>
            <seg n="029eb993">
              Herr talman! Detta är ett brett betänkande om svensk polis som
              vi huvudsakligen kan vara stolta över. Jag kan notera att de flesta
              av reservationerna jag hoppas att jag får diskutera några med
              oppositionen handlar om det faktum att det finns kriminella personer
              som reser utomlands för så kallad barnsexturism. De köper, våldtar
              och utnyttjar barn i andra länder. Detta är fruktansvärda brott.
              Det är fruktansvärt tragiska människor som håller på med detta,
              och det förtjänar allt förakt, höll jag på att säga. Vi ska göra
              allt vad vi kan för att motverka detta, men jag kan konstatera
              att när oppositionens företrädare ska reservera sig, om vi pratar
              om svensk polis i ett brett perspektiv, handlar 6 av 22 reservationer
              om detaljer kring detta arbete.
            </seg>
            <seg n="8f6d55ea">
              Jag tycker i och för sig att det är intressant och viktigt, och
              vi gör vad vi kan för att förstärka sambandsmännen, förstärka
              biståndsarbete på detta område och annat, men det är en väldig
              detaljkunskap man går in och granskar på områden där jag inte
              tycker att vi har att lägga oss i exakt hur polisen ska jobba.
              Vi ska styra de stora linjerna, och det är majoritetens stora
              ambition.
            </seg>
          </u>
          <note type="speaker" n="18636359">
            Anf. 5 KARL GUSTAV ABRAMSSON (s) replik:
          </note>
          <u who="karl_gustav_abramsson_226c93" xml:id="i-9499c21009b54697-1" n="e71aaa55">
            <seg n="ab987630">
              Herr talman! Jag skulle vilja ha ett förtydligande av Johan Pehrson.
              Jag kanske hörde fel, men Johan Pehrson sade att vi har en relativt
              okorrupt polis i Sverige. Innebär det att det finns korrumperade
              poliser i Sverige? Johan Pehrson får gärna utveckla varför han
              sade så.
            </seg>
            <seg n="b3b46b07">
              Sedan ett år sitter jag i Personalansvarsnämnden och ser en del
              av de misslyckanden som enskilda polismän och anställda inom polisen
              gör. Vi ska komma ihåg att polisen har ungefär 27 000 anställda
              i dag. De civila räknas också in i dem. Om man ska dra slutsatser
              av de fall vi får till PAN har vi en väldigt hög moral och bra
              etik inom polisen.
            </seg>
            <seg n="18f6f8ab">
              Det är mycket få fall där PAN måste ingripa med varningar och
              ibland något avskedande. Det handlar mest om misslyckanden på
              det privata området som påverkar polisarbetet. Det handlar också
              om hur man hanterar skjutvapen. Jag vet inte om det har med korruption
              att göra.
            </seg>
            <seg n="06543cee">
              Jag vill säga det för att klarlägga att jag tycker att svensk
              polis sköter sig väldigt bra.
            </seg>
            <seg n="26e983a0">
              Johan Pehrson talar om att vi står för en överbudspolitik. Det
              tycker jag inte. Om man från majoritetens sida säger att vi ska
              ha 20 000 poliser måste vi ha pengar till de poliserna. Bevisligen
              har vi inte pengar att avlöna de 20 000 poliserna och förse dem
              med vapen, skyddsutrustning, uniformer, bilar och lokaler. Det
              fattas vid mandatperiodens slut 45 miljarder.
            </seg>
            <seg n="85ea325d">
              Vad ska svensk polis göra för att klara av problemet när man
              saknar så mycket resurser?
            </seg>
          </u>
          <note type="speaker" n="4fb4cda6">
            Anf. 6 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-dbd18b1c468c02a5-1" n="83818bad">
            <seg n="f4516514">
              Herr talman! Det är bra att vi här har en företrädare för Personalansvarsnämnden
              som har att ta i dessa få men tragiska fall. Det finns också i
              Sverige poliser som har begått misstag, ofta till följd av personliga
              tragedier. Jag delar den uppfattningen.
            </seg>
            <seg n="b8b76764">
              Jag har inte sagt något annat än att svensk polis är fantastisk.
              Vi har anledning att vara stolta. Det är viktigt att vi framhåller
              det från både majoriteten och oppositionen. Det gläder mig att
              den samsynen finns.
            </seg>
            <seg n="57822697">
              Inledningen av mitt anförande handlade just om att reservationerna
              handlar om rätt många detaljer. Det måste jag tolka som att det
              inte finns några stora stridigheter om hur svensk polis ska ledas,
              vilken värdegrund de ska ha och hur och på vilka villkor de ska
              arbeta. Jag är glad för det.
            </seg>
            <seg n="df394be2">
              När det gäller ekonomin har vi nu att ta ansvar i den tuffaste
              internationella lågkonjunkturen för att inte säga kollapsen i
              mannaminne. Jag tror inte att någon i kammaren har upplevt en
              sådan lågkonjunktur som nu piskar Sverige och som leder till sådana
              utmaningar för våra trygghetssystem och vår välfärdssektor; dit
              hör också polisen.
            </seg>
            <seg n="183ed766">
              Det finns inga sedelpressar att ta fram så att vi kan säga att
              nu skjuter vi till rakt av och i morgon lägger vi 1, 2, 3, 4 eller
              5 miljarder på svensk polis. Det finns inte, mina vänner. Ni som
              lyssnar ska inte tro på oppositionen när de påstår sig ha de pengar
              som de efterlyser.
            </seg>
            <seg n="12f7ef34">
              Jag vill vädja om det rimliga i att man inte utbildar poliser
              för att göra dem arbetslösa i en tid när det är viktigt att vi
              stöttar den offentliga sektorn. Det är inriktningen på regeringens
              politik. Det framgick i budgetdebatten i går.
            </seg>
          </u>
          <note type="speaker" n="542e8d32">
            Anf. 7 KARL GUSTAV ABRAMSSON (s) replik:
          </note>
          <u who="karl_gustav_abramsson_226c93" xml:id="i-9499c21009b54697-2" n="e71aaa55">
            <seg n="d12cdceb">
              Herr talman! Alliansregeringen har ju bestämt att vi ska ha 20
              000 poliser vid nästa års halvårsskifte. De ska ha lön. De ska,
              som jag sade, ha fordon, lokaler, uniformer, skyddsutrustning
              och så vidare. Bevisligen räcker inte de pengar som regeringen
              och riksdagsmajoriteten har anvisat. Rikspolisstyrelsens egna
              prognoser visar att det kommer att fattas ungefär 5 miljarder
              2011. Det är jättestora pengar. Det behövs enorma ingrepp i polisorganisationen
              och polisverksamheten för att klara av det.
            </seg>
            <seg n="0592313d">
              Jag är inte säker på att vi skulle ha någon fördel av att ha
              20 000 poliser om vi inte kan klara organisationen och betala
              för den. Det kanske skulle vara färre poliser som kan sättas i
              riktigt polisarbete i stället. Jag vill att Johan Pehrson utvecklar
              det ytterligare.
            </seg>
            <seg n="12a2f0ae">
              Johan Pehrson berörde också utbildningsfrågan. Det känns som
              om vi är överens. Vem är det som har satt käppar i hjulet? Kommer
              det en proposition våren 2010? Kommer det en proposition hösten
              2010? Vilka kommer att stå bakom den? Finns det några tankar om
              hur man ser på den svenska polisutbildningen i framtiden? Det
              kommer förmodligen att ta tid att göra om detta så att det blir
              riktigt och anpassas till de 20 000 poliser som redan finns i
              organisationen. Jag vill att Johan Pehrson avslöjar vad det blir
              för spännande proposition om polisutbildningen.
            </seg>
          </u>
          <note type="speaker" n="76d9bc49">
            Anf. 8 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-dbd18b1c468c02a5-2" n="83818bad">
            <seg n="24d6bc96">
              Herr talman! Jag tackar Karl Gustav Abramsson för hans fortsatta
              intresse för en budget i balans. Det är verkligen viktigt att
              höra oppositionens företrädare prata om ansvarsfullhet när det
              gäller att hantera statens ekonomi. Jag tycker att vi ska ta fasta
              på det i alla utskott och i allt arbete här i riksdagen.
            </seg>
            <seg n="cc9104f4">
              Jag förstår att K G Abramsson är ivrig, men vi tänker, som man
              brukar, komma med budgetpropositionen för nästa år i höst. Jag
              kan försäkra K G Abramsson att vi kommer att se till att det finns
              resurser så att de poliser som vi nu utbildar kan anställas på
              de villkor som vi är överens om i Sverige mellan fack och arbetsgivare.
            </seg>
            <seg n="a2277e14">
              Jag tycker att man ska vara noga med att fundera på historien.
              Ni bar ansvaret i tolv år. Det blev ett par hundra fler poliser.
              Vi såg att detta inte räckte. Sverige är ett stort land. Sverige
              är ett fantastiskt land. Vi vet att fler synliga poliser är ett
              av de bästa sätten att förebygga brott ur polisiärt perspektiv.
              Det ska utredas brott, det ska klaras upp brott och människor
              ska lagföras. Då krävs det många poliser.
            </seg>
            <seg n="4ddfb4f9">
              Det låter nu som om Socialdemokraterna är öppna för att vi ska
              ha färre poliser i Sverige. Det känns väldigt defensivt. Jag beklagar
              det.
            </seg>
            <seg n="95451706">
              Vi återkommer till diskussionen om numerär vid annat tillfälle.
            </seg>
            <seg n="7dd6379b">
              Frågan om utbildning hänger också lite ihop med ekonomin.
            </seg>
            <seg n="fe4c6f51">
              Jag håller med om att utredningen har tagits emot väl av de flesta
              remissinstanserna. Jag tycker själv att det finns mycket klokt
              i den. Jag möter också många poliser som säger att det nog är
              jättebra med alla satsningar på rättsväsendet och nya verktyg
              och att de ser fram emot detta. Just polisutbildningen är inte
              den stora utmaningen. Man känner inte att de som kommer är outbildade,
              men däremot har de svårt att köra bil och svårt att känna sig
              säkra i gatumiljön. Där har vi den stora utmaningen.
            </seg>
            <seg n="8d24d99a">
              Man kanske ska fundera på andra sätt än vad utredningen föreslog
              för att man ska få lite mer praktik.
            </seg>
            <seg n="fa917e73">
              Låt oss återkomma. Jag tror att vi kommer att få se detta under
              mandatperioden. Det är i alla fall mitt mål.
            </seg>
          </u>
          <note type="speaker" n="fc8fa672">
            Anf. 9 LENA OLSSON (v) replik:
          </note>
          <u who="lena_olsson_bb92b4" xml:id="i-a9fbc891f261c488-1" n="a3fd91fd">
            <seg n="80549662">
              Herr talman! Johan Pehrson säger att man ska handskas varsamt
              med statens pengar. Nu är vi inne i en djup ekonomisk kris. Är
              det de signalerna du vill sända till exempelvis polisen att vi
              är inne i denna djupa kris så att de inte kan förvänta sig så
              mycket pengar att vi fixar 20 000 poliser?
            </seg>
            <seg n="16c06b00">
              Jag vill återkomma till sedelpressarna. Jag vet inte om du var
              i kammaren i går under vårpropositionsdebatten. Sedelpressarna
              går ju också åt andra hållet när det gäller er. Det handlar om
              skattesänkningar med ca 100 miljarder, mest för dem med de högsta
              inkomsterna. Vi skulle kunna fixa rättsväsendet med ett fingerknäpp
              om man inte hade sänkt skatterna så dramatiskt.
            </seg>
            <seg n="b2e6ef74">
              Er finansminister säger att vi ska vara rädda om statens finanser.
              Det blir ju konstigt när man ger Ekonomistyrningsverket i uppdrag
              att titta på hur effektivt man använder sina pengar. Hade det
              inte varit bättre att börja i den änden och titta på hur effektivt
              polisen använder sina medel?
            </seg>
            <seg n="4daef446">
              Du tackar mig här för att jag har sagt att man har tillskjutit
              medel. Men det var ju inte bara er jag tackade. Jag tackade också
              oss själva som parti som var med och såg till att tillsammans
              med socialdemokratin och Miljöpartiet tillsätta en utbildning
              av 4 000 poliser.
            </seg>
          </u>
          <note type="speaker" n="c9acaacc">
            Anf. 10 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-dbd18b1c468c02a5-3" n="83818bad">
            <seg n="e6a28d8f">
              Herr talman! Jag tycker att Lena Olsson berör mycket viktiga
              saker här. Hur ska ekonomin förvaltas och skötas hos svensk polis?
              Jag kan då notera att Lena Olssons parti nu i opposition har en
              annan inställning till de organ som har att granska effektiviteten
              i staten. När du hade förmånen att vara i majoritet tyckte Vänsterpartiet
              minsann att det var ganska bra så som det var, och man ville inte
              se till att vi gick vidare med den rapport som fanns från Riksrevisionen
              då.
            </seg>
            <seg n="adbb4cf9">
              Nu tittar Ekonomistyrningsverket på detta och har en hel del
              allvarlig kritik. Jag tycker att man måste ha med sig detta. Vi
              i majoriteten ser nu till att styra den svenska polisen via Justitiedepartementet
              och våra regeringsföreträdare där. I den formella styrningen och
              de månatliga kontakterna med cheferna gör vi detta för att se
              till att pengarna ska användas på ett mycket ansvarsfullt sätt.
            </seg>
            <seg n="dd3c1f7b">
              Frågan om de civilanställda har tagits upp här. Jag tror att
              den kommer upp i debatten senare också. Och ska jag vara självkritisk
              det försöker jag också vara kan jag säga att jag tyckte att vi
              möjligtvis hade ett par kronor för mycket i anslag till polisen
              i början av mandatperioden, för det ledde till en väldigt kraftig
              ökning av antalet civilanställda. Det var bra, för det fanns så
              att säga ännu inga poliser att anställa.
            </seg>
            <seg n="d8f905ff">
              Om man nu växlar några av de kanske hundratals för att inte säga
              tusentals fler civilanställda som finns nu jämfört med hur många
              det fanns när mandatperioden började är det klart att det inte
              behöver vara dåligt för verksamheten. Också den civila verksamheten
              och administrationsstödet utvecklas och blir mer effektiva.
            </seg>
            <seg n="25dbd350">
              Det är bara att konstatera att Vänsterpartiets lösning igen på
              eventuella tillkortakommanden vad gäller ekonomin i all offentlig
              verksamhet är höjda skatter. Det är en annan debatt och en annan
              fråga. Men för Folkpartiets och alliansens del är inte det vägen
              framåt. Vi tror inte att vi i den internationella chockkonjunktur
              vi befinner oss i ska sätta i gång att höja skatten på till exempel
              arbete. Det vore katastrofalt.
            </seg>
          </u>
          <note type="speaker" n="09b6f990">
            Anf. 11 LENA OLSSON (v) replik:
          </note>
          <u who="lena_olsson_bb92b4" xml:id="i-a9fbc891f261c488-2" n="a3fd91fd">
            <seg n="5940e859">
              Herr talman! Jag fick i alla fall säga det då: Man har bemödat
              sig om att i denna kris sänka skatten med ungefär 100 miljarder,
              som man skulle ha kunnat använda till hela rättsväsendet, kommuner
              och landsting. I en undersökning från SKL bekräftar man också
              att ungefär 80 procent av landets medborgare tycker att man kan
              betala en större summa i skatt om man får en bättre välfärd.
            </seg>
            <seg n="f9ead7cb">
              Frågan blir då följande. Du är inne på det här med civilanställda,
              fler poliser och att man ska synas mer. Och så stirrar man sig
              totalt blind på siffran 20 000. Det ser ju ut som om ni själva
              börjar backa här. Nu återspeglar ni den ekonomiska krisen, och
              det börjar låta lite luddigt ute i kanterna. Man ska synas. Men
              bekräftelsen från mitt eget hemlän säger att poliser ska sitta
              i receptioner och ska vara häktesvakter. Jag kan personligen inte
              se att man därmed kommer att synas så mycket mer ute i samhället,
              så det skulle jag vilja ha en kommentar till.
            </seg>
            <seg n="d8d14ca2">
              När det gäller utbildningen har jag pratat med ganska många poliser.
              Jag har en hel del i min egen bekantskapskrets. Man tycker att
              den här polisutbildningen är alldeles för kort med tanke på vilket
              jobb man har. Man skulle faktiskt behöva längre tid, och man efterfrågar
              handledning. Här fungerar det inte med handledning. Om man har
              väldigt många nya poliser på en ort, vem är det då som ska handleda
              alla dessa poliser?
            </seg>
            <seg n="337bc34d">
              Du sjöng Snälla snälla här en gång i talarstolen. Det var ju
              väldigt snyggt, måste jag säga! Men efter era skattesänkningar
              och med tanke på hur det ska gå för rättsväsendet får halva befolkningen
              sjunga Somliga går med trasiga skor .
            </seg>
          </u>
          <note type="speaker" n="bd42405b">
            Anf. 12 JOHAN PEHRSON (fp) replik:
          </note>
          <u who="johan_pehrson_19e9c3" xml:id="i-dbd18b1c468c02a5-4" n="83818bad">
            <seg n="ca85bf39">
              Herr talman! Om vi ska ta allvarligt på det här, vilket jag vet
              att Lena Olsson gör det gör jag också kan jag säga att det är
              många människor som upplever att det gör ont, det gör ont, det
              gör ont. Så som den internationella konjunkturen nu drabbar Sverige,
              där människor går från jobb till varsel till arbetslöshet, är
              det fruktansvärt.
            </seg>
            <seg n="27aa2092">
              Jag vill säga att all den kraft som regeringen lägger på att
              möta detta handlar om att se till att människor så långt som möjligt
              kan ha kvar sina jobb. Man ska kunna ha drägliga förhållanden
              under tiden, och vi vill se till att vi snart får fram de nya
              jobben så att människor kan gå tillbaka till riktiga jobb.
            </seg>
            <seg n="40d12811">
              Jag vill understryka den ekonomiska teori som åtminstone vi i
              Folkpartiet och, vill jag påstå, hela alliansen står helt bakom,
              nämligen att vi tror att man kan få mer välfärd genom att människor
              kommer i arbete och sysselsättning. Det är så att säga inte högre
              beskattning som med automatik leder till att det blir mer pengar
              i statskassan. Vi vet om att högre skatt kan driva ut kunskap,
              kapital och människor från vårt land. Då blir det färre skattebetalare
              och mindre pengar till sjukvård, arbetsmarknadspolitik och polis.
            </seg>
            <seg n="6a5f23ed">
              Jag tycker att det är viktigt att komma ihåg en sak. Jag ska
              gärna efter den här debatten gå in och titta vi kanske kan göra
              det tillsammans, Lena Olsson exakt hur många civilanställda polisen
              i dag har hemma i ditt län jämfört med hur många de hade när den
              här regeringen tillträdde. Jag tror faktiskt att det är fler civilanställda
              som i dag jobbar, hjälper till och ger viktig stöttning till polisen
              i ditt län. Enligt de senaste uppgifter jag såg för hela landet
              är det betydligt fler nu, och då är det rimligen så också för
              ditt län. Den där argumentationen förstår jag inte riktigt.
            </seg>
            <seg n="4f8a8d7d">
              Vi ska ha många duktiga civilanställda som dels sköter viktig
              administration inom polisen, dels gör andra viktiga, tycker jag
              i alla fall, uppgifter inom polisen som experter. Det är bra för
              polisen som helhet.
            </seg>
            <seg n="4a2e354c">
              Vi måste hålla oss till sanningen. Så länge det är fler civilanställda
              inom svensk polis än när vi tillträdde kan man inte kalla det
              en minskning och en katastrof. Då måste det ha varit en tokkatastrof
              när vi tillträdde.
            </seg>
          </u>
          <note type="speaker" n="0faac59d">
            Anf. 13 KRISTER HAMMARBERGH (m):
          </note>
          <u who="krister_hammarbergh_315a95" xml:id="i-b42658227e9f100f-0" n="cf8230ef">
            <seg n="866f9374">
              Herr talman! Det här motionsbetänkandet som handlar om polisen
              är i sig, trots att det inte utgår ifrån en proposition utan behandlar
              motioner från allmänna motionsperioden, väldigt viktigt, därför
              att den här diskussionen är viktig.
            </seg>
            <seg n="d74aafc3">
              Poliserna är en av våra absolut viktigaste yrkesgrupper. Det
              är ett väldigt svårt jobb. Det innebär trygghet för många, därav
              kraven från den här regeringens och den här majoritetens sida
              på fler synliga poliser.
            </seg>
            <seg n="df9051d1">
              Det är ett svårt jobb att göra svåra utredningar. Vi har haft
              ett antal spektakulära utredningar där poliserna har varit väldigt
              duktiga, men samtidigt begås det många andra brott som ständigt
              utreds.
            </seg>
            <seg n="94fa6123">
              Polisen är viktig. Därför har polisen varit en hög prioritering
              för den här regeringen och är en fortsatt hög prioritering därav
              löftet om 20 000 poliser till 2010. Det är också ett löfte som
              kommer att realiseras och införlivas, trots diskussionen här i
              dag.
            </seg>
            <seg n="b872e56f">
              Lite märkligt kan jag tycka att det är, herr talman, men det
              är väl så: När vi står här i talarstolarna gäller det att skapa
              konfliktnivåer som, när man väl tittar i pappren, inte alls stämmer.
              Går man igenom de reservationer som finns från oppositionen ser
              man mer en bekräftelse av regeringens politik än vad som sägs
              i kammaren i dag. Går man igenom de förslag som har lagts fram
              genom åren, inte minst när det gäller ekonomin, ser man en helt
              annan bild än den som ges i dag i kammaren.
            </seg>
            <seg n="003a8d54">
              Men det är ju lite grann politikens roll. Det gäller att ta till
              överord, för annars är det ingen som lyssnar på en.
            </seg>
            <seg n="ebe72780">
              Låt oss se hur utvecklingen nu ser ut inom polisväsendet i Sverige
              och släppa katastrofbilden. Då kan vi konstatera, nu när antalet
              nya poliser i den utökade polisutbildningen kommer till, att vi
              har 599 fler poliser nu än vid maktskiftet. 599 poliser är ute
              och jobbar. Vi har 371 fler civilanställda, trots den diskussion
              som har funnits om att vi skulle ha fått färre. Det här är fakta.
              Det är verklighet. Det har inte minst bekräftats av riksdagens
              utredningstjänst. Jag kan gärna lämna över detta material, speciellt
              till Karl Gustav Abramsson.
            </seg>
            <seg n="01dcf7fc">
              448 har dessutom anställts sedan årsskiftet, nya polisaspiranter
              som snart är ute i arbete, och prognosen är att vi den 31 december
              2010 har 20 100 poliser.
            </seg>
            <seg n="a218814e">
              Så är verkligheten, och så är det även i K G Abramssons hemlän,
              där han ju är ordförande i polisstyrelsen. Där har det skett en
              ökning. Det är 28 fler poliser i Västerbotten liksom fler civilanställda
              om man räknar årsarbeten, det vill säga ytterligare två årsarbeten,
              trots det sätt vi strukturerat dem på. Regeringens åtgärder har
              alltså varit positiva även för K G Abramsson när han arbetat som
              ordförande i polisstyrelsen i Västerbotten.
            </seg>
            <seg n="d48187a6">
              Sedan har vi naturligtvis diskussionen om pengar. Självklart
              måste det finnas resurser för att kunna betala polisens löner
              och utrustning. Vad har den nuvarande regeringen då gjort? Jo,
              den nuvarande regeringen har till dags dato anslagit 1,3 miljarder
              mer till polisen under denna mandatperiod. Och den här budgeten
              är inte den sista, men vi budgeterar inte för fyra år i taget
              utan vi budgeterar när medlen ska börja användas. I en ansträngd
              situation är det naturligtvis svårare för regeringen, precis som
              det hade varit för varje annan regering, att komma med stora tillskott
              till hösten. Men vi ser alla nödvändigheten av det.
            </seg>
            <seg n="43bafb5c">
              Däremot har jag svårare att förstå retoriken hos oppositionen.
              Om man tittar på de förslag som lagts fram står där något helt
              annat än vad som sägs. Förvisso erkänner Lena Olsson från Vänsterpartiet
              att hon egentligen vill spara kraftigt på polisen, men nu säger
              hon ändå att hon möjligen kan ompröva det. Hittills har vi inte
              sett någonting av det. Vi får väl se när det blir verklighet.
              Faktum är dock att hon ställer upp det ganska fantastiska kravet
              att både ha fler synliga poliser och kapa bort 250 miljoner från
              budgeten. Det är en svår ekvation, men det är möjligt att den
              fungerar i Vänsterpartiets Sverige. Över huvud taget går det inte
              att hitta en gemensam bild hos oppositionen. Att de skulle kunna
              regera tillsammans förefaller därför vara långt från verkligheten,
              åtminstone som det ser ut just nu. Vi får väl se om de lyckas
              skriva ihop sig.
            </seg>
            <seg n="57e2cf51">
              Socialdemokraterna har hattat lite grann under denna mandatperiod.
              De har både sparat kraftigt och sedan lagt på någon liten extra
              slant för att det ska se bättre ut i budgeten. Om vi analyserar
              Socialdemokraternas budgetförslag för polisen kan vi konstatera
              att du nu är skyldig pengar, K G Abramsson. Polisen hade varit
              i en än värre situation om vi hade följt era förslag. Det första
              året skulle ni nämligen spara 343 miljoner, och sedan började
              ni lägga till. Det blev 110 plus och därefter ytterligare 100.
              Om man räknar med det anslag som kom i går är K G Abramsson totalt
              sett skyldig 283 miljoner kronor. Så mycket mindre pengar skulle
              polisen ha haft med Socialdemokraternas förslag jämfört med det
              som regeringen anslagit.
            </seg>
            <seg n="85208ce5">
              Självklart är det oppositionens roll att kritisera regeringen,
              men jag tycker att man ska vara så pass ärlig i den politiska
              diskussionen att man åtminstone redovisar de egna förslagen även
              om man är i opposition.
            </seg>
            <seg n="73ff7e9c">
              Nu är det inte bara pengar det handlar om, vilket inte minst
              Johan Pehrson tagit upp, utan det handlar också om effektivitet.
              Vi har rätt att genom stora anslag kräva att myndigheter är effektiva.
              Det finns anledning att rikta kritik mot en del polismyndigheter
              som jag tycker i stor utsträckning saknar förmåga till långsiktig
              planering av sin ekonomi och därför försätter sig i en svår situation.
            </seg>
            <seg n="8e9d6e37">
              Diskussionen om att omorganisera polisen är viktig. Jag är glad
              att Socialdemokraterna nu har anslutit sig till de idéer vi moderater
              tidigare lagt fram om att ha en polismyndighet, på samma sätt
              som de anammat våra förslag om jobbskatteavdragen. Vi vet att
              om vi lägger fram förslag skriker Socialdemokraterna och säger
              nej, men så småningom tycker de som vi. Den enda slutsatsen är
              i regel att de säger att de själva tidigare borde ha kommit på
              det eller gjort lite mer av det. Någon annan skillnad finns egentligen
              inte.
            </seg>
            <seg n="f61a2154">
              I dag ökar polisens effektivitet. Det ska vi vara glada för.
              Man har fått mer att göra inom rättsväsendet, men som Jan Andersson,
              generaldirektören vid Brå, säger har de brottsutredande myndigheterna
              ökat produktionen ett märkligt ord kan man tycka. De har lyckats
              göra mer än tidigare. Vi har en högre andel personuppklarade brott,
              en mycket kraftig ökning. Vi har fler fall som i dag går från
              polis till åklagare. Det är en ökning från 200 000 till 210 000.
              Detta tyder på en allt högre effektivitet inom rättsväsendet.
            </seg>
            <seg n="28fda6a5">
              Domstolsväsendet har anammat propåerna från regeringen och har
              i dag de lägsta balanserna under hela 2000-talet. De har börjat
              jobba av det arv som efterlämnades av den tidigare regeringen
              med det sätt som man då organiserade det hela på.
            </seg>
            <seg n="72f65f7d">
              I går, samtidigt som det kom mer pengar till polisen, presenterades
              det nya samverkansrådet mot den grova organiserade brottsligheten.
              Nu bildas aktionsgrupper. Det kommer ytterligare 200 poliser.
              Tjänster söks av dem som ska jobba mot den grova organiserade
              brottsligheten. Det är en av våra största utmaningar under de
              kommande åren. Det är ett sätt att arbeta inom polisen som gör
              att vi kommer åt den grova organiserade brottsligheten i hela
              landet, en helt annan idé än den som tidigare lanserades av Thomas
              Bodström, som innebar att man skulle ha en central enhet. Nu kommer
              man att finnas överallt. Jag märker att det är viktigt, inte minst
              i min hemstad, där Hells Angels försöker etablera sig.
            </seg>
            <seg n="4093c22b">
              Herr talman! Polisen är en av våra viktigaste samhällsfunktioner.
              Situationen är svår när det gäller att skapa de resurser som vi
              vill skapa för polisen, men denna majoritet kommer att göra allt
              både för att öka effektiviteten och kraven på polisen och för
              att se till att de blir fler precis som vi har lovat.
            </seg>
          </u>
          <note n="6c6b323c">
            I detta anförande instämde Inge Garstedt (m).
          </note>
          <note type="speaker" n="f844b387">
            Anf. 14 KARL GUSTAV ABRAMSSON (s) replik:
          </note>
          <u who="karl_gustav_abramsson_226c93" xml:id="i-9499c21009b54697-3" n="e71aaa55">
            <seg n="b008ee21">
              Herr talman! En del av det du säger, Krister Hammarbergh, är
              förmodligen sant. Men när du säger att vi har 599 fler poliser
              nu än när ni tog över makten skulle jag vilja fråga: Vilka hade
              satt de elever på skolbänken som nu är färdiga poliser, så att
              de skulle komma ut under den här perioden? Var det inte den socialdemokratiska
              regeringen som hade beslutat om det? Polisutbildningen är två
              och ett halvt år, inklusive aspiranttjänstgöringen. Försök hålla
              dig till verkligheten, Krister Hammarbergh.
            </seg>
            <seg n="62c2648f">
              Jag är glad över att vi har fler poliser i Västerbotten absolut.
              Det är ett glesbygdslän. I min hemkommun har vi 0,7 invånare per
              kvadratkilometer, men också där ska vi ha polisiär service. I
              Sorsele är det ännu värre. Det är klart att det då spelar stor
              roll att man har fler poliser än man kanske skulle behöva ha om
              de vore samlade runt torget i Vilhelmina. Så är det.
            </seg>
            <seg n="bda7ed3b">
              Norrbotten är väl försörjt med poliser om jag förstått det rätt.
              Hur många fler är de än i Västerbotten? Är det 70 eller 80 fler,
              eller vad kan det vara? Västerbotten är ett lika stort län med
              lika många invånare som Norrbotten. Det kanske är något fel med
              själva resursfördelningen mellan polismyndigheterna.
            </seg>
            <seg n="21cb5f1a">
              Jag har två frågor. För det första: En myndighet talades det
              om. Okej. När kommer förslaget till utredning om att slå ihop
              21 myndigheter till en? För det andra: Jag tyckte att Krister
              Hammarbergh nämnde något om vårpropositionen och den organiserade
              brottsligheten samt aktiviteterna mot den ökade brottsligheten.
              Rikspolisstyrelsen och Ekobrottsmyndigheten har sagt att de inte
              har pengar för att kunna göra ett bra jobb på det området. Varifrån
              kommer pengarna?
            </seg>
          </u>
          <note type="speaker" n="4a78c4b5">
            Anf. 15 KRISTER HAMMARBERGH (m) replik:
          </note>
          <u who="krister_hammarbergh_315a95" xml:id="i-b42658227e9f100f-1" n="cf8230ef">
            <seg n="cf4de1c9">
              Herr talman! Det kom 150 miljoner kronor i går till just den
              verksamheten. Därmed har vi klarat av fråga två.
            </seg>
            <seg n="ec30e399">
              Jag blir lite bekymrad över att vi i riksdagens kammare ska göra
              omfördelningar mellan två län. Jag tror inte att norrbottningarna
              blir särskilt imponerade över K G Abramssons önskan att omfördela
              resurser från det ena glesa länet till det andra. Med den nuvarande
              regeringens politik blir det mer polisresurser i både Västerbotten
              och Norrbotten. Det är möjligt att om Socialdemokraterna hade
              suttit kvar vid makten skulle K G Abramsson gjort allt han kunnat
              för att plocka bort poliser från Norrbotten och placera dem i
              Västerbotten, men det tycker jag hade varit en felaktig politik.
            </seg>
            <seg n="5e5fa5c6">
              När det gäller polisutbildningen var det som sades som att koka
              soppa på en spik. Det är helt riktigt att den förra regeringen
              tillsatte en utredare, men vi tyckte att utredningsuppdraget inte
              resultatet av det var för tunt och för snävt. Det handlade bara
              om hur man skulle göra om polisutbildningen till en högskoleutbildning.
              Det sades ingenting om kraven på framtidens poliser. Det sades
              ingenting om innehållet, för det hade utredaren inte fått i uppdrag
              att titta på.
            </seg>
            <seg n="830e9334">
              Vi vill göra saker ordentligt. Därför fick Anders Danielsson
              det utvidgade uppdraget. De flesta är positiva till det. Vi är
              många som är positiva. Förslagen kommer, men det hela ska göras
              på ett ordentligt, inte på ett slarvigt, sätt.
            </seg>
          </u>
          <note type="speaker" n="0ec15813">
            Anf. 16 KARL GUSTAV ABRAMSSON (s) replik:
          </note>
          <u who="karl_gustav_abramsson_226c93" xml:id="i-9499c21009b54697-4" n="e71aaa55">
            <seg n="3ccb76a1">
              Herr talman! När jag sade att Norrbotten har fler poliser menade
              jag inte att vi skulle göra en omfördelning. Det är inte så att
              jag tror att vi löser några problem genom att skicka poliser från
              Norrbotten till Västerbotten, utan nu ser jag över hela polisväsendet.
              Resursfördelningen styrs av Rikspolisstyrelsen, och jag utgår
              från att de har gjort i alla fall det mesta rätt.
            </seg>
            <seg n="11ad8d41">
              Svara på frågan varifrån pengarna till den särskilda aktionen
              mot den ökade organiserade brottsligheten ska tas, Krister Hammarbergh!
              150 miljoner räcker inte till att betala ens tiondelar av det
              anslagsöverskridande som man har fått tillåtelse att göra. 4 ½
              procent i anslagskredit innebär 800 miljoner 2009. Sedan ökar
              det här år efter år. Man har inte pengar till detta. Man har ökat
              anslaget till Regeringskansliet för EU-ordförandeskapet med 80
              miljoner, men polisen, som ska sköta den enorma bevakning som
              ska ske under det här halvåret, får 150 miljoner för att betala
              av på en anslagskredit på 800 miljoner. Det är i princip vad det
              är fråga om. Det tycker jag är absolut fel, och det tycker jag
              att Krister Hammarbergh ska utreda.
            </seg>
            <seg n="ee53e1e2">
              Läs Agneta Starks utredning, Krister Hammarbergh! Den hade mycket
              mer än att peka på en akademiserad polisutbildning. Den tog väsentligen
              upp andra frågor. Men det är precis som jag sade i mitt inledningsanförande:
              Moderaterna trodde att det skulle komma ett förslag som byggde
              på uppfattningen att det inte duger med en högskoleutbildad polis
              här ska vi ha någon annan inriktning på utbildningen, men fortfarande
              är det muskelkraft som ska gälla! Tyvärr är det den uppfattning
              man får när man hör Moderaterna prata om den framtida polisutbildningen.
            </seg>
            <seg n="179169cf">
              Upp till bevis! Vad blir det? Ni är ensamma i alliansen om att
              vara tveksamma till en akademiserad polisutbildning. Ni sade det
              för ett år sedan på en konferens vi hade: Det här är inte rätt,
              det stämmer inte!
            </seg>
          </u>
          <note type="speaker" n="00dea5f6">
            Anf. 17 KRISTER HAMMARBERGH (m) replik:
          </note>
          <u who="krister_hammarbergh_315a95" xml:id="i-b42658227e9f100f-2" n="cf8230ef">
            <seg n="210f5b6f">
              Herr talman! Karl Gustav Abramsson är tvungen att tala om vad
              andra tycker, för han har tydligen inga egna uppfattningar. Vad
              vill Socialdemokraterna?
            </seg>
            <seg n="3a9621cc">
              Nej, Moderaterna är inte tveksamma. Men vi tyckte precis som
              de andra allianspartierna att det fanns anledning att vända på
              några fler stenar för att göra en bra polisutbildning. Sedan kan
              man stå och försöka ge sken av att det är på annat sätt. Men raljera
              inte över seriositeten i det vi vill göra på ett bra och vettigt
              sätt! Det är härskarteknik.
            </seg>
            <seg n="6449f591">
              Vad gjorde den förra regeringen för polisutbildningen, om ni
              ska vara självkritiska? Jo, ni stängde polisutbildningen. Därför
              fick vi kris under ett antal år. Jag vet inte om Karl Gustav Abramsson
              är medveten om att den här regeringen på kort tid ökade antalet
              utbildningsplatser i polisskolan dramatiskt för att vi skulle
              kunna nå målet 20 000. Nu har vi gått ned på normala tal igen.
              Men det är inte den förra regeringen som har åstadkommit det.
              Försök inte ge sken av att ni driver en annan politik än den ni
              verkligen driver! Du är fortfarande skyldig 283 miljoner kronor.
              Så mycket ligger du back jämfört med regeringen när det gäller
              anslagen till polisen. Allt annat tal är oseriöst.
            </seg>
          </u>
          <note type="speaker" n="e3a18742">
            Anf. 18 LENA OLSSON (v) replik:
          </note>
          <u who="lena_olsson_bb92b4" xml:id="i-a9fbc891f261c488-3" n="a3fd91fd">
            <seg n="2fb43c75">
              Herr talman! Jag ska försöka framstå som mer seriös. Det är ganska
              vanligt att Krister Hammarbergh raljerar lite, så att säga.
            </seg>
            <seg n="56e1d302">
              Jag ställer samma fråga till dig som jag ställde till Johan Pehrson.
              Vi har en ekonomisk kris som till exempel er egen finansminister
              hänvisar väldigt mycket till. Man måste vara rädd om statens medel
              och kommuner och landsting måste prioritera etcetera, sägs det.
              Däremot har man råd att sänka skatterna med 100 miljarder. De
              pengarna skulle ni ha haft nytta av nu, för ambitionen är inte
              så hög om man anslår 150 miljoner till polisorganisationen. Samtidigt
              vill man ha 20 000 poliser. Det blir problem. Det blir inte bara
              problem hos polisen, som Krister säkert vet, utan det blir problem
              i hela rättskedjan. Det hänger ihop på något vis. Jag skulle gärna
              vilja ha en kommentar till det.
            </seg>
            <seg n="f2a3b812">
              Du kan också passa på att svara på om ni inte övertog ett rättsväsen
              som var i ekonomisk balans 2006. Jag behöver svar på det också.
            </seg>
            <seg n="eef09327">
              När det gäller utredningen om en ny polisutbildning har Beatrice
              Ask svarat att detta ska komma 2010. Men jag kommer inte ihåg
              exakt när. Var det på våren, sommaren eller hösten? Det kanske
              Krister kan svara på.
            </seg>
          </u>
          <note type="speaker" n="20dc1f34">
            Anf. 19 KRISTER HAMMARBERGH (m) replik:
          </note>
          <u who="krister_hammarbergh_315a95" xml:id="i-b42658227e9f100f-3" n="cf8230ef">
            <seg n="0394e928">
              Herr talman! Det här är ingen ekonomisk-politisk debatt, men
              jag måste ändå konstatera att jag tror att en chockhöjning av
              skatterna i det här ekonomiska läget skulle få absolut förödande
              konsekvenser. Det gäller självklart att ha en klok ekonomisk politik.
              Men man kan inte sticka under stol med att det är en svår situation
              för statliga myndigheter. Varenda krona måste granskas innan det
              kommer anslagsökningar. Sedan ser vi olika behov. Men vi har inte
              som ambition att sänka polisanslaget kraftigt, minska antalet
              poliser och samtidigt chockhöja skatterna. Det är det budskap
              som Lena Olsson för fram. Vi vill behålla de skattenivåer som
              finns nu och se till att vi får fler poliser som anställs.
            </seg>
            <seg n="59afcce3">
              Får jag påminna Lena Olsson om en sak? När ni satt tillsammans
              med Socialdemokraterna lät ni de riktigt förmögna personerna i
              landet få välja om de ville betala förmögenhetsskatt eller inte.
              Jag vet inte om ni tyckte att det var rättfärdigt.
            </seg>
            <seg n="497aaea6">
              Jag har inget annat svar än justitieministern när det gäller
              när polisutbildningen kommer i kraft. Jag anser att det svaret
              duger väl.
            </seg>
          </u>
          <note type="speaker" n="292b968a">
            Anf. 20 LENA OLSSON (v) replik:
          </note>
          <u who="lena_olsson_bb92b4" xml:id="i-a9fbc891f261c488-4" n="a3fd91fd">
            <seg n="a1ff2f62">
              Herr talman! Jag ställde en fråga om polisutbildningen, och hon
              nämnde på ett ungefär när, men jag kommer inte ihåg om det var
              höst eller vår. Tydligen vet inte Krister Hammarbergh det heller.
            </seg>
            <seg n="64b0f7a8">
              Vi har förut suttit och styrt tillsammans med socialdemokrater
              och miljöpartister och lagt 15 budgetar. Jag måste säga att man
              kan vara nöjd med resultatet. Vi överlämnade i alla fall ett rättsväsen
              i balans.
            </seg>
            <seg n="2270368f">
              Ni håller hårdnackat fast vid siffran 20 000 poliser, men du
              vet fortfarande inte vad din finansminister kommer att hitta på
              till exempel i höst. Kan du stå här och garantera att ni kommer
              att satsa stort på rättsväsendet i dess helhet? Det behövs också.
              Ska man ha de här 20 000 poliserna ska man också kunna betala
              för dem, och då måste man också kunna betala för de verkningar
              som sker i resterande delar av rättskedjan.
            </seg>
            <seg n="f7fcfd23">
              Jag tog i mitt anförande upp och vi har sagt det från Vänsterpartiets
              sida flera gånger att vi vill ha en utredning om hur effektivt
              man använder resurserna inom polisen. Vi har också sagt att vi
              har tänkt pröva frågan om det behövs mer resurser till polisen.
              Jag har inte någonsin stått i den här kammaren och sagt: Nada,
              något mer blir det inte.
            </seg>
            <seg n="389694f7">
              Det blir mer om det behövs. Men det behövs väl inte om man går
              med stora överskott? Det är så man får göra som kommunpolitiker.
            </seg>
          </u>
          <note type="speaker" n="fe1e576d">
            Anf. 21 KRISTER HAMMARBERGH (m) replik:
          </note>
          <u who="krister_hammarbergh_315a95" xml:id="i-b42658227e9f100f-4" n="cf8230ef">
            <seg n="34d7beaf">
              Herr talman! Man kan ställa frågor om det mesta i en replik.
              Det verkar som att konfliktytorna är väldigt små när man är tvungen
              att ställa mig till svars för att man inte kommer ihåg svaret
              på en muntlig eller skriftlig fråga som man har ställt till Beatrice
              Ask. Jag är tydligen skyldig att leverera det svar som Lena Olsson
              själv inte kommer ihåg. Hösten 2010, är i varje fall svaret.
            </seg>
            <seg n="7ecd1813">
              Det är viktigt att man är ärlig i politiken, Lena Olsson. Jag
              tror att man måste jobba på flera ledder. Det kommer att behövas
              ökade resurser. Jag kan inte stå och lova kronor i den här svåra
              situationen. Det kan ingen. Men vi kan vara klara och tydliga
              och ge ett ärligt besked. Vi vill åt det här hållet. Vi ska ha
              20 000 poliser och har ambitioner att höja anslaget. Men exakt
              med hur mycket och när är svårt att veta i den här konjunktursituationen.
              Det vet Lena Olsson.
            </seg>
            <seg n="f8457b2f">
              Vad hon också vet är att hon själv har föreslagit kraftiga reduceringar
              av polisen: 250 miljoner för innevarande år, 570 miljoner för
              föregående år och 155 miljoner för året dessförinnan, alltså totalt
              nästan 1 miljard kronor. Det är klädsamt att inte kritisera en
              motståndare för att denne gör någonting som är tvärtemot det man
              själv vill göra. Det blir väldigt konstigt.
            </seg>
          </u>
          <note type="speaker" n="104f83f1">
            Anf. 22 KARIN NILSSON (c):
          </note>
          <u who="ulf_nilsson_15fa88" xml:id="i-6df938b05b0013b6-0" n="dd5d82cb">
            <seg n="9513be2a">
              Herr talman! Vi debatterar i dag ett betänkande som behandlar
              60 motioner med 80 motionsyrkanden om polisfrågor från den allmänna
              motionstiden. Justitieutskottets ledamöter från oppositionspartierna
              har valt att stödja sina partivänners motioner med 22 reservationer.
            </seg>
            <seg n="56abfb69">
              Det visar på ett mycket stort intresse i riksdagen för polisens
              verksamhet. Regeringen har också satsat stort på polisens verksamhet.
              Det visar inte minst målsättningen att nå upp till 20 000 poliser
              till år 2010.
            </seg>
            <seg n="06bbe45c">
              I inledningsskedet vill jag också passa på att kommentera Karl
              Gustav Abramssons och Lena Olssons antydan att fokuseringen på
              de 20 000 poliserna skulle innebära att den civilanställda personalen
              trängs undan och att de kommer att få göra de civilanställdas
              jobb, exempelvis receptions- och häktesvaktsjobb.
            </seg>
            <seg n="b3a5897b">
              För att visa att jag inte tycker att den risken är så uppenbar
              har jag med mig ett utredningsmaterial från riksdagens utredningstjänst.
              Det visar på antalet anställda inom polisen vad gäller både poliser
              och civilanställda.
            </seg>
            <seg n="93bd3ed1">
              Vi kan titta i tabellen på antalet anställda. Nu är det givetvis
              inte exakt samma siffror som för antalet årsarbetskrafter. Det
              fanns ett rejält dopp år 1998. Därefter får jag berömma oppositionen,
              den tidigare regeringen, för att man ökat på antalet poliser och
              civilanställda. Men den riktigt stora ökningen har skett sedan
              år 2006.
            </seg>
            <seg n="619abcae">
              Om jag bara räknar siffrorna för 20062008 har enligt utredningstjänsten
              antalet anställda poliser ökat med 1 175 poliser. Tittar jag på
              antalet civilanställda har det ökat från år 2006 till den 30 juni
              2008 med 1 264 personer. Det är stora ökningar på bara på två
              och ett halvt år.
            </seg>
            <seg n="13f6ad48">
              Jag har väldigt svårt att säga att det finns en övertro på att
              poliser ska finnas och att man på så vis tar arbetsuppgifter från
              de civilanställda. De har också blivit betydligt fler under de
              senaste åren.
            </seg>
            <seg n="256586ce">
              Från år 1998 räknat är det 5 000 fler poliser och 3 000 fler
              civilanställda. Det har ökats på rejält. Ni får gärna ta del av
              underlaget om ni inte tror på siffrorna. Det har serverats väldigt
              mycket siffror i debatten från båda sidor.
            </seg>
            <seg n="fd978770">
              Utformningen av den framtida polisutbildningen är en annan viktig
              fråga såväl för polisens arbete inom Sveriges gränser som för
              deltagandet inom det europeiska och internationella samarbetet.
              Vad jag har förstått kommer förslaget att presenteras under mandatperioden.
              Det får alltså inte genomslagskraft i verksamheten förrän under
              nästa mandatperiod.
            </seg>
            <seg n="0f4b5d8b">
              Herr talman! Att riksdagsledamöter är tyngda av arbete i andra
              utskott och därför inte insatta i allt som sker inom justitieutskottets
              ansvarsområde är helt naturligt. Det är därför självklart att
              de har massor av idéer och frågeställningar som de vill motionera
              om. Det som förvånar mig i det här betänkandet är att Socialdemokraternas,
              Vänsterns och Miljöpartiets ledamöter i utskottet har valt att
              reservera sig till förmån för i stort sett alla sina partivänners
              motioner.
            </seg>
            <seg n="c99f620e">
              Som ledamot i justitieutskottet är det lättare att känna till,
              eller möjligtvis läsa innantill i bakgrundsmaterialet, och se
              när motionärernas förslag slår in redan öppna dörrar. Här har
              oppositionens ledamöter i många fall valt att reservera sig till
              förmån för förslag som är under beredning, är beslutade i kammaren
              eller rent av verksställda i alliansregeringens regi.
            </seg>
            <seg n="8ed5fac1">
              Som exempel kan nämnas en partimotion där Socialdemokraterna
              har Mona Sahlin som undertecknare. Den handlar om att Socialdemokraterna
              vill att regeringen återkommer med förslag till en lagstiftning
              för att fler yrkeskategorier med tjänstebefattning ska ges rätt
              att utföra alkoholutandningsprover på fordonsförare då färjor
              angör svenska hamnar.
            </seg>
            <seg n="91c1357e">
              Det intressanta i sammanhanget är att riksdagen förra våren fattade
              beslut som innebär att tjänstemän vid Tullverket och Kustbevakningen
              från den 1 juli 2008 har rätt att ta alkoholutandningsprover och
              göra ögonundersökningar för att ingripa mot rattfylleri.
            </seg>
            <seg n="1e54f573">
              För mig personligen var det beskedet under förra året särskilt
              intressant då jag själv hade en motion om ökade polisiära befogenheter
              för tullens tjänstemän, och jag fick mitt förslag delvis tillgodosett
              genom beslutet.
            </seg>
            <seg n="7af9c2a9">
              I augusti 2008 presenterades promemorian Alkoholutandningsprov
              i svenska hamnar som bland annat innehåller förslag om att polismyndigheter
              ska kunna förordna en väktare i ett auktoriserat bevakningsföretag
              eller en ordningsvakt att ta utandningsprover i form av sållningsprover.
              Förslaget i utredningen bereds för närvarande inom Regeringskansliet.
            </seg>
            <seg n="7d7462c9">
              Herr talman! Borde inte oppositionens företrädare kunna hålla
              med om att det är rimligt att promemorian ges tid till beredning?
              Dessa motioner måste anses vara tillgodosedda och kunna avslås.
            </seg>
            <seg n="f88bdd87">
              Herr talman! En annan s-reservation handlar om att beredskapspolisen
              borde kunna utnyttjas bättre och vid fler situationen än vad som
              sker i dag, och man ger ett antal exempel. I reservationen skriver
              ledamöterna till förmån för en s-motion trots att en ny förordning
              om beredskapspolisen trädde i kraft så sent som i år, den 1 januari
              2009.
            </seg>
            <seg n="9f1a2036">
              Det gav Rikspolisstyrelsen ökade möjligheter att kalla in beredskapspolisen
              till tjänstgöring i fredstid i fler samhällsstörande sammanhang
              än tidigare. Det är sammanhang som överstämmer väl med vad som
              nämns i motionen och reservationen. Att ansvaret för insatserna
              ligger hos Rikspolisstyrelsen och endast får utföras av polisbefäl
              framgår tydligt av skrivningarna.
            </seg>
            <seg n="9c7fedcf">
              Jag tycker givetvis att det är trevligt att oppositionen är inne
              på samma spår som alliansregeringen redan har stakat ut och följt.
              Men varför då inte avstå från att reservera sig och inse att frågan
              är avklarad?
            </seg>
            <seg n="cc10a464">
              Reservationen om vapenlagen kommer att få sitt svar senast den
              25 juni 2009 då Sveriges internationella åtagande ska redovisas.
              Det innebär ett avslag till på en reservation.
            </seg>
            <seg n="ef889663">
              Reservationen som handlar om människohandel med barn för sexuella
              syften och barnsexturism har också fått ett uttömmande svar i
              betänkandet. Frågan är oerhört viktig. Det är vi allihop överens
              om.
            </seg>
            <seg n="280b5b12">
              Alliansregeringen vidtar flera insatser för minskad organiserad
              brottslighet och människohandel genom förebyggande och brottsbekämpande
              insatser i ursprungs- och destinationsländer.
            </seg>
            <seg n="a14e67db">
              Det sker bland annat genom
            </seg>
            <seg n="85fff031">
              Handlingsplanen omfattar fem insatsområden: ökat skydd och stöd
              till utsatta, stärkt förebyggande arbete, stärkt kvalitet och
              effektivitet i rättsväsendet, ökad nationell och internationell
              samverkan och ökad kunskap.
            </seg>
            <seg n="07ce5ae8">
              Det finns en handlingsplan för att utveckla och effektivisera
              det internationella brottsförebyggande och brottsbekämpande samarbetet
              runt Östersjön, inom EU och i ett större internationellt perspektiv.
            </seg>
            <seg n="526c4411">
              Det handlar också om att stärka det nordisk-baltiska samarbetet
              och samverkan inom EU med bland annat Interpol samt stödet till
              och dialogen med UNODC och andra multilaterala organisationer
              när det gäller arbetet mot människohandel inom ramen för hanteringen
              av konflikt- och krissituationer.
            </seg>
            <seg n="ec978537">
              Det gäller också utarbetande och undertecknande av Europarådets
              konvention om skydd för barn mot sexuell exploatering och sexuella
              övergrepp.
            </seg>
            <seg n="d8f6f292">
              Sverige deltar således i ett omfattande internationellt samarbete
              inom EU, Europarådet och FN:s olika organ för att bekämpa våld
              och sexuell exploatering av barn. Denna fråga kommer också att
              vara en prioriterad fråga för EU:s ministerråd då det träffas
              under det svenska ordförandeskapet hösten 2009.
            </seg>
            <seg n="448452c2">
              Jag inser att jag inte kommer att kunna analysera 22 reservationer
              på samma sätt som jag gjort med dem som jag nu har räknat upp.
              Det skulle ta flera timmar i anspråk, och vi skulle dra över vår
              voteringstid och påverka allt annat som planeras här i kammaren
              i dag.
            </seg>
            <seg n="719c5179">
              Herr talman! När jag läser igenom justitieutskottets betänkande,
              reservationerna och de korta sammanfattningar av motionerna som
              ryms inom denna papperslunta på 80 sidor som vi hade att behandla
              kan jag bara konstatera att Justitiedepartementet och landets
              polisorganisationer på alla nivåer jobbar med att utveckla verksamheten.
              De befinner sig i ett skede där förändringar utreds, bereds, genomförs,
              just har trätt i kraft och kommer att utvärderas.
            </seg>
            <seg n="de2fe7ff">
              Herr talman! Utifrån detta konstaterande kan jag bara instämma
              i justitieutskottets ställningstagande och yrka bifall till förslaget
              i betänkandet och avslag på reservationerna.
            </seg>
          </u>
          <note type="speaker" n="bed775d8">
            Anf. 23 KARL GUSTAV ABRAMSSON (s) replik:
          </note>
          <u who="karl_gustav_abramsson_226c93" xml:id="i-9499c21009b54697-5" n="e71aaa55">
            <seg n="de9d1767">
              Herr talman! Jag ska fatta mig kort och bara ställa en fråga
              till Karin Nilsson. Jag hör att hon är irriterad över att vi har
              synpunkter på vad regeringen håller på med. Hon tycker att vi
              slår in öppna dörrar. Det är väl inte riktigt rätt, och i så fall
              är vi väl i ganska gott sällskap, eller hur?
            </seg>
            <seg n="d21bfc33">
              Också under tidigare mandatperioder har oppositionen velat understryka
              och förstärka, och det är väl närmast så man ska se det. I de
              fall där det redan pågår någonting eller där någonting till och
              med redan är genomfört är det lite grann fråga om påminnelser
              om att här ska man jobba och göra någonting mer.
            </seg>
            <seg n="b4e49113">
              Karin Nilsson tar upp beredskapspolisen. Den fick sina befogenheter
              den 1 januari 2009. Däremot står det ingenting om vad beredskapspoliserna
              ska kunna användas till och vilka utökade befogenheter Rikspolisstyrelsen
              har för att kunna använda dem.
            </seg>
            <seg n="a7a60bbb">
              Jag tror att Karin Nilsson får tänka efter lite grann. Johan
              Pehrson, och flera andra, var inne på att det är oppositionens
              uppgift att försöka påminna och hålla i gång en diskussion. Annars
              finns det risk för att man glömmer bort någon viktig fråga.
            </seg>
          </u>
          <note type="speaker" n="5bf29743">
            Anf. 24 KARIN NILSSON (c) replik:
          </note>
          <u who="ulf_nilsson_15fa88" xml:id="i-6df938b05b0013b6-1" n="dd5d82cb">
            <seg n="c033b7b6">
              Herr talman! Jag är ny i sammanhanget som riksdagsledamot, så
              jag var inte med under den tidigare perioden och såg när mina
              partivänner gjorde dessa markeringar. Men jag uppfattar detta
              mer som markeringar än som konstruktivt framarbetade förslag eftersom
              frågorna är under beredning och det så tydligt framgår i de dokument
              vi har i materialet och betänkandet att mycket är under arbete
              och under utredning. Det visar att det faktiskt inte kan skyndas
              på särskilt mycket mer genom att man skriver en reservation till
              fördel för en motion.
            </seg>
            <seg n="65960a46">
              Beslutet om beredskapspolisen verkställdes den 1 januari 2009.
              Det finns ju möjlighet att låta saker få börja gälla innan man
              börjar ställa ytterligare nya krav. Mycket av materialet med 22
              reservationer innebär att man slår in öppna dörrar. Det finns
              säkert reservationer som kan vara befogade också, men de jag fastnade
              mest för här var inte sådana. Det kändes omöjligt att gå förbi
              den beskrivningen att slå in öppna dörrar när man såg materialet.
            </seg>
          </u>
          <note type="speaker" n="c5220003">
            Anf. 25 KARL GUSTAV ABRAMSSON (s) replik:
          </note>
          <u who="karl_gustav_abramsson_226c93" xml:id="i-9499c21009b54697-6" n="e71aaa55">
            <seg n="e160b605">
              Herr talman! Jag kan inte riktigt förstå irritationen. I så fall
              skulle det väl räcka med att någon från majoriteten också skötte
              debatterna i kammaren. Om man nu är överens i alliansregeringen
              och i alliansgruppen i riksdagen kanske någon enda borde tala
              för alla.
            </seg>
            <seg n="51035fa0">
              Som jag sade tycker vi att det är viktigt att påminna om det
              som pågår och att sätta blåslampa på vissa ställen på dem som
              ska göra jobbet.
            </seg>
            <seg n="223073e4">
              Jag vill också påminna Karin Nilsson om att alla riksdagsledamöter
              inte känner till allt om vad som pågår. Jag tror inte ens att
              Karin Nilsson vet det. Därför är det viktigt att man kan bli påmind
              om detta. Jag tycker att vi ska ha en öppen och fri diskussion.
              Om vi sedan tuggar om vissa saker må det förlåtas oss. Vi ska
              vara generösa när vi kommer tillbaka nästa höst och låta er prata
              om vad som helst, när som helst och nästan hur som helst också!
            </seg>
          </u>
          <note type="speaker" n="994c95ed">
            Anf. 26 KARIN NILSSON (c) replik:
          </note>
          <u who="ulf_nilsson_15fa88" xml:id="i-6df938b05b0013b6-2" n="dd5d82cb">
            <seg n="f9f78d30">
              Herr talman! Det där sista ska vi bli fler om förstås. Alla ledamöter
              i riksdagen är självfallet inte insatta i allt som sker, och de
              är nyfikna på vad som sker; det inledde jag mitt anförande med
              att säga. Det tycker jag är självklart. Motioner ska vi ha i mängder,
              för det visar att man vill ha svar på sina frågor.
            </seg>
            <seg n="51cc421f">
              Men detta betänkande på 80 sidor innehåller faktiskt många svar
              på just dessa frågor. Då är också ett instämmande utan en reservation
              en åsiktsyttring. Därför känner jag att svaren i sig hade kunnat
              tala för att man hade ansett sig ha fått många av sina motioner
              besvarade även om det sedan heter att de avslås.
            </seg>
          </u>
          <note type="speaker" n="1a6673ce">
            Anf. 27 INGER DAVIDSON (kd):
          </note>
          <u who="inger_davidson_c39c0f" xml:id="i-a0cfd30fafd8e3f7-0" n="dd2c7d3b" next="i-79ef9734b2473865-0">
            <seg n="36969170">
              Herr talman! Brottsligheten måste mötas på två fronter. Det viktigaste
              är det förebyggande och långsiktiga arbetet, där vi kristdemokrater
              ständigt lyfter fram familjens, förskolans och skolans roll som
              samhällets viktigaste brottsförebyggande resurser. Ju sämre vi
              lyckas med att förmedla normer och etik till våra barn och unga,
              desto fler poliser, åklagare, domare och fängelseplatser kommer
              vi att behöva.
            </seg>
            <seg n="7df986bf">
              Men det är förstås en utopi att vi skulle klara oss helt utan
              de instanserna. Därför är det den andra fronten ett stabilt och
              robust rättsväsen som kan möta brottsligheten med snabba reaktioner
              och en rättskedja som fungerar hela vägen. I den har polisen en
              självklar, central och mycket viktig roll.
            </seg>
            <seg n="524fcaa9">
              Vi har redan hört det många gånger här, men alliansregeringen
              har gjort stora satsningar på polisen, så jag säger det en gång
              till: Vi har satsat 1,3 miljard under den period som vi har suttit
              vid makten.
            </seg>
            <seg n="3fe1802c">
              Krister Hammarbergh har gått igenom siffrorna ganska noga, och
              vi kan alla läsa om dem i protokollet sedan. Men jag har något
              att säga till Karl Gustav Abramsson. Du dribblade med en del siffror
              här alltifrån 2 till 5 miljarder och lite olika årtal också. Det
              stämmer att om inga ytterligare satsningar på polisen skulle göras
              skulle den enligt egna beräkningar i slutet av 2012 ligga back
              med ungefär 5 miljarder. Men varken du eller jag tror att ingen
              vill göra större och fler satsningar på polisen innan dess.
            </seg>
            <seg n="61f7fa32">
              Men det viktigaste är inte antalet poliser och inte heller varje
              krona i resurser. Det viktigaste är självfallet hur arbetet utförs
              och hur de satsade resurserna används. Att vi får en mer synlig
              polis som genom sin närvaro skapar trygghet bland medborgarna
              och som kan förebygga brott och framför allt ingripa snabbare
              när brott begås är det som är det avgörande. Förtroende skapas
              i mötet och det informella samtalet mellan allmänhet och polis.
              Därför är det just synligheten som är avgörande för att öka människors
              trygghet.
            </seg>
            <seg n="6207c15c">
              Känslan av trygghet är viktig i ett samhälle. Man ska möta polisen
              ofta på gatan, i skolan, på fritidsgården, i centrum och utanför
              restaurangen. Då känner man sig trygg. Så upplever många människor
              det i dag.
            </seg>
            <seg n="581b4921">
              Runt Helsingfors har flera nya poliskontor öppnats de senaste
              åren. Jag är säker på att det kommer att visa sig i brottsstatistiken
              så småningom. En annan nyhet här i Helsingfors är de mobila poliskontor
              som ställs upp på tider och platser där erfarenheten visar att
              det brukar vara stökigt.
            </seg>
            <seg n="41f72efa">
              Skolan är också en viktig arena för polisen. Varje skola och
              fritidsgård i hela landet borde ha en egen kontaktpolis som eleverna
              lär känna och får förtroende för. Det ska vara en person som man
              kan vända sig till med förtroende om något händer eller om man
              misstänker att någonting är på gång.
            </seg>
            <seg n="ec68cd03">
              Förutsättningarna för allt det här är förstås att det finns tillräckligt
              många poliser som kan vara i yttre tjänst och därmed också tillräckligt
              många civilanställda som sköter det inre arbetet. Det senare är
              en viktig fråga att bevaka framöver även om det, som vi har hört
              nu flera gånger, ännu inte är något problem på den fronten.
            </seg>
            <seg n="edea6bab">
              Över huvud taget behöver brottsförebyggande och brottsutredande
              insatser bli mer lokalt anpassade, anser vi i Kristdemokraterna.
              När lokala handlingsplaner för det brottsförebyggande arbetet
              tas fram efterlyser polisen ofta en dialog med det övriga samhället,
              inte minst med lokala politiker. För att det samarbetet ska fungera
              är det viktigt att man har en gemensam problembild. Vilka områden
              är mest brottsbelastade? Var ska en ny polisstation hamna? Var
              och när behövs särskilda punktinsatser från polisens sida? Hur
              kan brottsoffer och vittnen bäst stödjas? Hur kan ideella organisationer
              och volontärer dras in i arbetet på ett bättre sätt? Och hur ska
              polisens tillgänglighet och möjlighet att utreda brott bli bättre?
            </seg>
            <seg n="25144586">
              Allt detta är frågor som kan och ska ventileras i ett råd med
              deltagande från samhällets alla aktörer om vi ska komma till rätta
              med brottsligheten på ett bättre sätt. Det är ett arbete som pågår
              på vissa håll, men det behöver utvecklas betydligt mer.
            </seg>
            <seg n="a9b7704b">
              Det finns många exempel på att ett genomtänkt och konsekvent
              arbete ger resultat. Den så kallade Kronobergsmodellen är ganska
              känd vid det här laget. Den går ut på att polisen tillsammans
              med fältassistenter, nattvandrande föräldrar med flera riktar
              in sig på att minska olaglig försäljning av alkohol till ungdomar
              och därmed också minska brottsligheten eftersom alkohol och brott
              ofta hänger ihop. Man gör helt enkelt så att varenda gång en person
              under 18 år påträffas med alkohol förverkas den direkt. Förhör
              hålls med ungdomarna för att få fram bevis mot langare snabbt.
              Polisen tar alltid kontakt med föräldrarna. Det sista är inte
              minst viktigt.
            </seg>
            <seg n="7d2840fe">
              Den här modellen har gett resultat och används nu på flera håll
              i landet. Den utvärderas också vetenskapligt.
            </seg>
            <seg n="f3880ee8">
              Ett annat exempel som jag vill lyfta fram är det systematiska
              arbete som Polismyndigheten i Helsingforss län genomför mot våld
              i offentlig miljö, bland annat överfallsvåldtäkter. Genom att
              kartlägga våldsutsatta områden, öka polisens och volontärers närvaro
              där och genom samarbete med Södersjukhusets mottagning för våldtagna
              kvinnor kan fler brott klaras upp och gärningsmän gripas.
            </seg>
            <seg n="349b6f28">
              Polisens nationella utredningskoncept, PNU, är också på väg att
              införas i hela landet. Det innebär bland annat bättre brottsplatsundersökningar
              och att brottsutredningar ska göras i nära anslutning till brotten.
              Den enskilde polismannen ska också få en återkoppling från förundersökningsledningen
              om vad som händer. Det är något som många har efterlyst, eftersom
              det gör den egna insatsen mer meningsfull.
            </seg>
            <seg n="cc0c4c26">
              Samtidigt med att det här lokala utvecklingsarbetet stärks pågår
              också en förstärkning som kan ses som en viss centralisering.
              Det är arbetet mot den grova organiserade brottsligheten. Polisen
              ska bland annat utveckla ett nära samarbete med åtta andra myndigheter
              för att komma åt olika delar av den brottslighet som kriminella
              gäng ägnar sig åt.
            </seg>
            <seg n="7929abfc">
              Det är alltså en positiv utveckling på gång när det gäller att
              förstärka och utveckla arbetet inom polisen samtidigt som antalet
              poliser blir fler.
            </seg>
            <seg n="c705baf7">
              Herr talman! Poliser hamnar ofta i svåra situationer som de med
              liten eller ingen betänketid måste hantera. Skällsord och fysiska
              attacker är inte ovanliga. Det kan finnas en viss förståelse för
              att en enskild polis förivrar sig i en akut situation, men det
              finns inget försvar för att poliser använder rasistiska och andra
              kränkande tillmälen mot allmänheten eller använder mer våld än
              situationen kräver.
            </seg>
            <seg n="fe3e12a5">
              Att poliser ska avlägga en yrkesetisk ed efter utbildningen,
              som Polisförbundet har föreslagit, tycker jag är värt att överväga.
              Den värdegrund som nyligen har utarbetats inom polisen måste få
              genomsyra hela organisationen och hållas levande genom att ett
              ständigt samtal förs inom poliskåren om bemötandefrågor och förhållningssätt
              grundade på genomtänkta etiska värderingar. Det är nödvändigt
              om det höga förtroende som polisen har hos allmänheten ska kunna
              upprätthållas.
            </seg>
            <seg n="c9ad2e63">
              Som vanligt i ett motionsbetänkande som det här avstyrks ett
              antal motioner. Det behöver inte innebära, som vi redan har hört,
              att innehållet är dåligt. Det handlar oftast om att arbete i en
              eller annan form redan pågår. Ibland kan det finnas olika åsikter
              om hur snabbt man ska gå fram i en viss fråga. Sådant diskuteras
              faktiskt även inom regeringspartierna.
            </seg>
            <seg n="71b95fc9">
              En sak som tas upp i betänkandet och där vi kristdemokrater anser
              att lagen behöver ändras är möjligheten för polisen att narkotikatesta
              förare i samband med att man gör alkotester även om det inte föreligger
              någon misstanke om brott. Det är inte ovanligt med drogpåverkade
              förare i trafiken, och de utgör en minst lika stor fara som alkoholpåverkade.
              Därför vill vi att möjligheten till så kallade sållningsprov bör
              prövas också när det gäller narkotika. Det är någonting som vi
              kommer att arbeta vidare för.
            </seg>
            <seg n="2c22c6a4">
              Jag vill sluta med att säga att jag blir rätt upprörd när Mehmet
              Kaplan påstår saker om arbetet mot barnsexturismen. Han påstår
              att det inte skulle göras någonting och att vi bara räknar upp
              en massa saker. Det vi räknar upp är saker som görs och som alldeles
              nyligen har införts. Jag tänker särskilt på polissambandsmännen
              och deras utbildning. De får en skräddarsydd utbildning som Rikspolisstyrelsen
              ansvarar för, men även Utrikesdepartementet är inblandat i den.
              Till och med deras medföljande, alltså familjerna, får utbildning
              i viss utsträckning för att de ska kunna fungera på ett bra sätt
              i den annorlunda miljö som de hamnar i.
            </seg>
            <seg n="b157847a">
              Sedan 2007 har vi också sett till att det i grundutbildningen
              ingår frågor om barnprostitution och barnsexturism. Det här kan
              man inte bara vifta bort och säga att det inte görs någonting.
              År 2007 ligger inte så långt tillbaka i tiden. Det här ska självfallet
              utvärderas, men det är en fråga som jag är väldigt engagerad i.
              Jag hoppas att man kan komma ännu längre. Där vill jag gärna samarbeta,
              både med Mehmet Kaplan och med andra. Men jag vill att rätt ska
              vara rätt. Det har vidtagits ett antal åtgärder på det här området.
            </seg>
            <seg n="8164642a">
              Herr talman! Med detta vill jag yrka bifall till förslagen i
              betänkandet av avslag på motionerna.
            </seg>
          </u>
          <note n="cc77ec08">
            Ajournering
          </note>
          <note n="6725764b">
            Kammaren beslutade kl. 13.55 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="inger_davidson_c39c0f" xml:id="i-79ef9734b2473865-0" n="dd2c7d3b" prev="i-a0cfd30fafd8e3f7-0">
            <seg n="19d15d38">
              Återupptagna förhandlingar
            </seg>
            <seg n="6d8191ce">
              Vi ska nu övergå till dagens frågestund, och jag vill hälsa statsråden
              och ministrarna välkomna fram.
            </seg>
            <seg n="e9906820">
              Ungdomsarbetslösheten
            </seg>
          </u>
          <note n="d362395b">
            Förhandlingarna återupptogs kl. 14.00.
          </note>
          <note n="26868cdd">
            7 § Frågestund
          </note>
          <note n="eaed5d78">
            Anf. 28 TREDJE VICE TALMANNEN:
          </note>
          <note type="speaker" n="31dcbbca">
            Anf. 29 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-2778de1f37d1ab7b-0" n="aa13401a">
            <seg n="59fdf21d">
              Fru talman! Jag ska rikta min fråga till näringsminister Maud
              Olofsson. I en riksdagsdebatt 2006 lovade Maud Olofsson att Sverige
              skulle sluta harva i bottenligan i Europa och i stället bli ett
              av de fem länder som har lägst ungdomsarbetslöshet. Så sade Maud
              Olofsson 2006. Resultatet vi ser nu enligt gällande EU-statistik
              är att Sverige har den näst högsta ungdomsarbetslösheten i Europa.
              Vi ligger alltså näst sist här. Vi kan säga att det Maud Olofsson
              sade 2006 å det gruvligaste har kommit på skam.
            </seg>
            <seg n="13bbb254">
              Dessutom tycker jag att vårbudgeten i går var en stor besvikelse.
              Det talas om arbetsmarknadspolitiska insatser. Av de 10 miljarderna
              går ingenting till ungdomarna, utan det går till a-kassa och till
              att täcka upp lönen för dem som jobbar i företag som går i konkurs.
            </seg>
            <seg n="6c8f508c">
              Jag skulle vilja fråga Maud Olofsson: Varför lyssnar inte regeringen
              på sin egen myndighet Arbetsförmedlingen som har pekat på vilka
              stora behov det finns av insatser för de unga som är arbetslösa
              ute i landet? De säger själva att de nästan inte har någonting
              att erbjuda ungdomarna som är arbetslösa.
            </seg>
          </u>
          <note type="speaker" n="e72305f4">
            Anf. 30 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-0" n="d3de7b30">
            <seg n="c853858d">
              Fru talman! Låt mig först tacka för frågan och tacka för att
              Socialdemokraterna nu också engagerar sig i ungdomsarbetslösheten.
              Jag tror att det är nödvändigt att vi anstränger oss till det
              yttersta för att ge ungdomar en bra start när det gäller att komma
              in på arbetsmarknaden. Det är också därför som vi har gjort de
              kraftfulla insatserna bland annat inom skolan för att förbättra
              kvaliteten där för att ungdomarna ska ha en bättre möjlighet att
              få jobb efter avslutad utbildning. Det är därför vi är så angelägna
              om att man ska komma in på en högre utbildning och att vi ska
              ha hög kvalitet där. Men det är också därför som vi har sänkt
              arbetsgivaravgifterna för unga, och i dag är det 12 procent billigare
              att anställa en ung person inom både privat och offentlig sektor.
            </seg>
            <seg n="bda31a82">
              Jag noterar att Socialdemokraterna tänker ta bort den möjligheten
              och i stället införa en ungdomsskatt. Vi tror inte att det är
              rätt väg, därför att vi tror att vi måste prioritera ungdomarnas
              möjlighet att komma in på arbetsmarknaden. Därför är det viktigare
              att sänka arbetsgivaravgifterna och fortsätta att hålla fast vid
              det, för man måste få en chans att börja sitt yrkesliv med att
              komma in på olika arbetsplatser.
            </seg>
          </u>
          <note type="speaker" n="566cba81">
            Anf. 31 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-2778de1f37d1ab7b-1" n="aa13401a">
            <seg n="8d83226f">
              Fru talman! I vanlig ordning vill jag naturligtvis tacka näringsministern
              för svaret, men det är också förvånande, måste jag säga, att näringsministern
              fortfarande tror på sin egen politik. Det som skulle minska arbetslösheten
              låg också till grund för det ganska tuffa uttalandet 2006 där
              det sades att vi skulle hamna i toppen av EU. Den politiken har
              ju inte fungerat. Det är den politiken som har satt Sverige på
              topplistan över den högsta ungdomsarbetslösheten. Tittar man sedan
              på de 24 000 som går i det särskilda ungdomsprogram som ni kallar
              jobb- och utvecklingsgarantin för ungdomar ser man att 75 procent
              över huvud taget inte får någon aktivitet utan går passivt arbetslösa.
              Endast 3 procent har någon form av utbildning som ska leda till
              ett jobb.
            </seg>
            <seg n="4165be75">
              Är inte detta ett misslyckande? Och varför tar man inte chansen
              i vårbudgeten att göra någonting åt ungdomsarbetslösheten offensivt
              precis som er egen myndighet vill att ni ska göra? Varför håller
              ni fast vid en politik som har placerat oss i bottenligan?
            </seg>
          </u>
          <note type="speaker" n="9486aac4">
            Anf. 32 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-1" n="d3de7b30">
            <seg n="1f54d4f6">
              Fru talman! Vi måste väl ändå erkänna att det är en annan situation
              nu jämfört med vad det var 2006! Då hade vi precis haft en lång
              högkonjunktur, och den fortsatte. Trots det hade vi bland de högsta
              ungdomsarbetslöshetstalen i Europa. Nu är vi inne i en global
              finanskris, och det är klart att situationen är totalt annorlunda
              för ungdomar, precis som den är för alla andra. Men trots det
              är det lika viktigt att kämpa för att ungdomarna ska komma in,
              och det är därför vi också sänker arbetsgivaravgiften för unga.
              De ska bli mer attraktiva på arbetsmarknaden. Det är klart att
              om det är 12 procent billigare att anställa en ung person under
              26 år är det fördelaktigt för både offentlig sektor och för privata
              arbetsgivare att göra det. Jag tror att också många ser att det
              är en fördel om man kan få unga att komma in på arbetsplatser.
            </seg>
            <seg n="d3a13c8f">
              Sedan måste vi förstärka med utbildning. Det gäller högre utbildning,
              lärlingsutbildning, yrkeshögskola och så vidare, därför att vi
              också måste rusta våra ungdomar så att de är anställningsbara
              när de kommer ut från skolan. Det är det vi jobbar för fullt med.
            </seg>
          </u>
          <note n="4e0c3dd0">
            Deltagandet i valet till Europaparlamentet
          </note>
          <note type="speaker" n="adc04565">
            Anf. 33 BODIL CEBALLOS (mp):
          </note>
          <u who="bodil_ceballos_024a44" xml:id="i-46320d6546a05a8c-0" n="ef4127c6">
            <seg n="d1387fe2">
              Fru talman! Jag har en fråga till Cecilia Malmström. Den handlar
              om medborgarnas Europa kopplat till det låga valdeltagandet som
              vi faktiskt ser runt om i hela Europa. Vi har under många år nu
              kunnat läsa och höra att Europa ska göra det medborgarna förväntar
              sig av oss, av Europa, och inte annat. Den här retoriken har också
              smugit sig in hos våra svenska ministrar, till exempel i ett tal
              av Beatrice Ask i mars då hon talade om varför Europa behöver
              ett kraftfullt Helsingforssprogram.
            </seg>
            <seg n="91c0d80a">
              Då undrar jag: Är det så att ett fördjupat samarbete på det rättsliga
              området verkligen är det som människor till exempel här i Sverige
              förväntar sig att EU ska ägna sig åt? När vi läser om de opinionsyttringar
              som finns är det miljö och jobb som ligger högst i topp här. Valdeltagandet
              är lågt överallt. Gör verkligen EU rätt saker?
            </seg>
          </u>
          <note type="speaker" n="331e55e4">
            Anf. 34 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-f46e77850523b746-0" n="0b166d39">
            <seg n="0003edb9">
              Fru talman! Tack för frågan, Bodil Ceballos! Jag är lite osäker
              exakt på hur frågan löd, men jag förstår problemställningen. Ja,
              det är riktigt att det har kommit en mängd undersökningar de senaste
              veckorna som visar just på att det är ganska få som känner till
              valet till Europaparlamentet och som kommer att rösta. I samband
              med detta har man också frågat om prioriteringar. Inte förvånande
              kommer miljöfrågorna på första plats i nästan hela Europa. Det
              tycker jag är glädjande för det är en av regeringens prioriteringar,
              och vi kommer också under det svenska ordförandeskapet att ha
              klimatfrågan som vår allra viktigaste fråga och hoppas att genom
              vårt ordförandeskap kunna bidra till att EU på toppmötet i Köpenhamn
              kommer till ett avtal om en post-Kyotoöverenskommelse.
            </seg>
            <seg n="b0816f0d">
              Kampen mot den gränsöverskridande brottsligheten kommer inte
              på första eller andra plats, men den kommer på tredje, fjärde
              eller femte plats om man tittar runt omkring. Vi vet att det finns
              ligor i Europa som handlar med människor barn, flickor och med
              narkotika och vapen, och då behöver man naturligtvis också ett
              polisiärt samarbete som kan motarbeta detta.
            </seg>
            <seg n="464c7b1e">
              Jag tror att medborgarna förväntar sig ett resultat av detta,
              och vi kommer också att lyfta fram det under vårt ordförandeskap.
            </seg>
          </u>
          <note type="speaker" n="719e94c5">
            Anf. 35 BODIL CEBALLOS (mp):
          </note>
          <u who="bodil_ceballos_024a44" xml:id="i-46320d6546a05a8c-1" n="ef4127c6">
            <seg n="880f905c">
              Fru talman! Då måste jag ställa en följdfråga. Vi pratar nu om
              Helsingforssprogrammet, och snart ska vi få ett meddelande från
              kommissionen. Men Cecilia Malmström är förmodligen inblandad i
              frågan redan nu och kan kanske förklara lite grann för oss vad
              detta meddelande kommer att innehålla.
            </seg>
            <seg n="89a0c40b">
              Jag vet en del vad gäller migrationsområdet i synnerhet, för
              det har vi helt enkelt fått veta mer om, men övrigt rättsligt
              samarbete har jag inte alls lika stor kunskap om i nuläget. Jag
              tror att även medborgarna i vårt land har mindre uppfattning om
              vad det verkligen kommer att innebära.
            </seg>
            <seg n="657b7cc5">
              Jag skulle vilja att Cecilia Malmström berättar lite grann för
              oss om vad detta Helsingforssprogram kommer att innehålla.
            </seg>
          </u>
          <note type="speaker" n="d08fb85a">
            Anf. 36 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-f46e77850523b746-1" n="0b166d39">
            <seg n="57a34263">
              Fru talman! Det är kort tid att göra detta på, men jag ska försöka
              göra det lite översiktligt i alla fall.
            </seg>
            <seg n="4d45c33d">
              Exakt vad som kommer att stå i kommissionens meddelande vet vi
              ännu inte, men statsrådet Tobias Billström jobbar med de här frågorna
              tillsammans med Beatrice Ask och vi har nära kontakt med kommissionen
              och de andra medlemsländerna.
            </seg>
            <seg n="f9ef1fb4">
              Det handlar om ett stort och omfattande program inom det som
              man på EU-språk kallar för den tredje pelaren, det vill säga polisiärt
              samarbete, civilrättsligt samarbete och migrations- och asylsamarbete.
              Det handlar om hur vi ska bekämpa den gränsöverskridande brottsligheten
              och terrorismen. Det handlar om, som Bodil Ceballos själv var
              inne på, asyl- och migrationsfrågor. Det handlar om en del civilrättsligt
              samarbete, och det handlar om som Sverige gärna vill lyfta fram
              också den lite mer mjuka sidan, nämligen brottsoffers situation.
              Det finns också europeiska brottsoffer. Det har tyvärr kommit
              lite grann i skymundan den senaste tiden. Det är frågor vi hoppas
              kunna lyfta fram.
            </seg>
            <seg n="325781df">
              Jag ser fram emot att antingen jag själv eller berörda statsråd
              kan återkomma till riksdagen och redogöra mer i detalj för vad
              programmet kommer att innehålla. Det kommer att bli en mycket
              viktig fråga under det svenska ordförandeskapet. Vi vet att det
              är en fråga som berör medborgarna inte bara i Sverige utan också
              runt omkring i Europa.
            </seg>
            <seg n="8031c7ce">
              Skatten på diesel
            </seg>
          </u>
          <note type="speaker" n="e342f74e">
            Anf. 37 HOLGER GUSTAFSSON (kd):
          </note>
          <u who="holger_gustafsson_1bab45" xml:id="i-5ab573bbbb3b5408-0" n="9c61bf4d">
            <seg n="c33d9176">
              Fru talman! Jag vill ställa min fråga till jordbruksministern.
            </seg>
            <seg n="95c6c991">
              Det är inte så länge sedan som vi var på barrikaderna för dieselskatten.
              I klimatpropositionen flaggas det för att återbetalningen av koldioxidskatten
              för dieseln ska trappas ned.
            </seg>
            <seg n="ab05e6f6">
              Jag representerar Skaraborg, och det finns många bönder där som
              inte riktigt förstår den politiken. Vi var många ute på barrikaderna
              därför att detta var en skatt som gjorde skillnad mellan svenska
              bönder och bönder i Europa när det gäller konkurrensproblemen.
              Nu backar regeringen och tar tillbaka återbetalningen i ett antal
              steg framöver. Det innebär att bönderna kommer att komma tillbaka
              till en situation där de får svårt att konkurrera.
            </seg>
            <seg n="82175675">
              Hur kunde det bli så galet? Vad kan vi göra åt det?
            </seg>
          </u>
          <note type="speaker" n="9a839ecc">
            Anf. 38 Jordbruksminister ESKIL ERLANDSSON (c):
          </note>
          <u who="unknown" xml:id="i-a1b29e6abf133b46-0" n="dbc136a9">
            <seg n="978caca8">
              Fru talman! I de båda propositioner som nyligen presenterades
              för riksdagen, nämligen klimat- och energipropositionerna, är
              det helt riktigt som ledamoten påtalar att det finns förslag på
              skatteförändringar, innebärande att pålagor för hushåll och för
              företag kommer att öka på det som smutsar ned i vår omgivning.
              Skälet till att skatterna höjs är att vi vill minska den påverkan
              som vi får från bland annat koldioxid i vår miljö.
            </seg>
            <seg n="2fad597c">
              I propositionerna och i de artiklar som har presenterats i samband
              med introduktionen av de båda propositionerna är det angivet att
              hushåll och företag ska kompenseras. Vad beträffar jordbruket
              specifikt kan det dessutom noteras att det i vår regeringsförklaring
              finns en passus om att konkurrenskraften ska vara likställd med
              övriga Europa.
            </seg>
          </u>
          <note type="speaker" n="8414e78c">
            Anf. 39 HOLGER GUSTAFSSON (kd):
          </note>
          <u who="holger_gustafsson_1bab45" xml:id="i-5ab573bbbb3b5408-1" n="9c61bf4d">
            <seg n="293200f8">
              Fru talman! Det har ställts frågor om kompensation. Det har utlovats
              att det skulle komma i form av kanske sänkta avgifter i något
              annat sammanhang. Men det har varit svårt att få fram beskeden.
              Det har getts löften men dock inga besked om var och när. Sverige
              borde jämföra med vad som händer i de andra europeiska länderna.
              Om de också höjer kostnaderna för bönderna kan man förstå det,
              men vi har inte sett det än.
            </seg>
            <seg n="ead7cac4">
              Finland har haft sin förhandling i klimatfrågan. Där säger jordbruksministern
              att han är nöjd med den situation som de finska bönderna får.
              Jag skulle önska att vi kunde säga detsamma för svenska bönder.
            </seg>
          </u>
          <note type="speaker" n="8065d794">
            Anf. 40 Jordbruksminister ESKIL ERLANDSSON (c):
          </note>
          <u who="unknown" xml:id="i-a1b29e6abf133b46-1" n="dbc136a9">
            <seg n="88e869c3">
              Fru talman! Låt oss se klimat- och energipropositionerna som
              möjligheter, Holger Gustafsson. Den fotosyntes som de gröna näringarna
              kan bistå oss med i mänskligheten, att producera bland annat energi,
              innebär faktiskt en möjlighet för de gröna företagarna. Den hoppas
              jag och förutsätter jag att de gröna företagarna kommer att ta.
              En förutsättning för att utnyttja möjligheterna i propositionerna
              är faktiskt att alternativet, nämligen det som smutsar ned naturen,
              blir dyrare. Annars kommer inte den gröna energin fram.
            </seg>
            <seg n="694b78ad">
              Till fakta. Skatten föreslås höjas 2011. Vi har två budgetpropositioner
              fram till 2011. Det kommer att komma kompensation till hushåll
              och företag. Det är utlovat i propositionerna och det är utlovat
              i samband med presentationerna av de båda propositionerna.
            </seg>
            <seg n="d0d0935d">
              Det går inte att bara jämföra enskildheter. Jag skulle till exempel
              kunna jämföra räntekostnader mellan olika länder i EU. Vi har
              för närvarande en låg räntekostnad, vilket påverkar kapitalintensiva
              företag, till exempel lantbruk, mycket.
            </seg>
            <seg n="fff57358">
              LKAB:s ersättning till villaägare i Malmberget
            </seg>
          </u>
          <note type="speaker" n="afb3f92d">
            Anf. 41 SIV HOLMA (v):
          </note>
          <u who="siv_holma_8514dc" xml:id="i-0fd92f75d7a1e756-0" n="cd8a4867">
            <seg n="5eb3ba53">
              Fru talman! Jag vill ställa frågan till näringsminister Maud
              Olofsson, tillika svenska folkets ägarrepresentant i de statliga
              företagen.
            </seg>
            <seg n="0d2ebffb">
              Maud Olofsson har enligt tidningsuppgift ställt sig bakom LKAB:s
              tvivelaktiga behandling av ett hundratal villaägare i Malmberget.
              Bakgrunden är att gruvan i Malmberget ska utvidgas och att ett
              stort antal bostäder på grund av rasrisken måste flyttas.
            </seg>
            <seg n="df1b0bb3">
              LKAB har lyckats komma över 100 villaägares hem i Malmberget
              till underpris för att komma åt marken. LKAB tycks också ha gjort
              detta genom att ha lämnat oriktig och ofullständig information.
              Dessa villaägare satte sig inte till motvärn och fick därför så
              låg ersättning att de inte kunde skaffa sig nya ersättningsvillor
              på orten. Däremot har ett fyrtiotal andra villaägare som inte
              accepterade LKAB:s information och som satte sig till motvärn
              fått nya ersättningsvillor.
            </seg>
            <seg n="1efb2a88">
              Anser Maud Olofsson att det är viktigt att alla blir behandlade
              på ett sjyst och korrekt sätt? Avser Olofsson, som svenska folkets
              ägarrepresentant för LKAB, att uttala sig för att även de nämnda
              100 villaägarna som inte har erbjudits ersättningsvillor ska få
              sådana?
            </seg>
          </u>
          <note type="speaker" n="7a2c31e1">
            Anf. 42 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-2" n="d3de7b30">
            <seg n="74ab5491">
              Fru talman! Jag tror att riksdagens ledamöter, och också Siv
              Holma, skulle bli olyckliga om jag skulle börja lägga mig i detaljer
              om hur LKAB sköter flyttningen av GällivareMalmberget och Kiruna.
              Det är naturligtvis en bolagsfråga. De har att följa exakt samma
              lagstiftning som vilka privata företag som helst, och de ska också
              bete sig sjyst mot de villaägare och andra som de har att göra
              med.
            </seg>
            <seg n="df849234">
              Min bild är att det naturligtvis är svårt, en jätteutmaning,
              att flytta ett helt samhälle, en hel stad. Från tid till annan
              fattar LKAB olika beslut beroende på vilka problem som ska lösas.
              Vi har fullt förtroende för att LKAB sköter detta på ett bra sätt.
              Det är ytterst styrelsen som är ansvarig för allt detta. Om det
              finns saker och ting att klaga på får man vända sig till LKAB:s
              ledning och styrelse som har att ansvara för att förflyttningen
              av städerna och samhällena sker på ett bra och funktionellt sätt.
            </seg>
          </u>
          <note type="speaker" n="31849317">
            Anf. 43 SIV HOLMA (v):
          </note>
          <u who="siv_holma_8514dc" xml:id="i-0fd92f75d7a1e756-1" n="cd8a4867">
            <seg n="9c67d813">
              Fru talman! Jag bor i Kiruna. Det är nästa ort som kommer att
              bli tvungen att under en 30-årsperiod flytta delar av staden till
              förmån för LKAB:s expansion. Vi är många som undrar om vi i Kiruna
              ska vara lika oroliga som villaägarna i Malmberget. Rekommenderar
              näringsministern oss att vi ska sätta oss till motvärn för att
              vi ska få rättmätiga ersättningar? Eller kommer näringsministern
              att agera på ett sådant sätt att Malmbergsbor och Kirunabor kan
              känna sig lugna och trygga i vetskapen att ett statligt företag
              har en bättre ägar- och affärsetik än ett privat företag?
            </seg>
          </u>
          <note type="speaker" n="617e01e9">
            Anf. 44 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-3" n="d3de7b30">
            <seg n="580cb3a5">
              Fru talman! Jag tycker att både privata och statliga ägare ska
              ha en bra moral och en bra etik. De ska sköta sig och följa den
              lagstiftning som finns. Jag tror att det finns otroligt stora
              möjligheter både i GällivareMalmberget och i Kiruna tack vare
              att man har hittat ny malm. Det är å ena sidan en dramatisk förändring
              som sker för enskilda när de måste flytta hus och hela städer.
              Å andra sidan måste man från tid till annan hitta lösningar som
              passar just här och nu. Det är det LKAB försöker göra. Vi i Malmfältsgruppen
              försöker att finnas med som stöd vid dessa förändringar. Det finns
              inga kommuner i Sverige som har ett sådant stöd och en sådan uppbackning
              för vad som sker som just GällivareMalmberget och Kiruna. Flera
              statsråd och flera myndigheter är inblandade.
            </seg>
            <seg n="6fb2ae7b">
              Båda orterna kommer att gå en positiv framtid till mötes. Det
              är klart att det är en stor förändring för många, och jag förutsätter
              att LKAB sköter sitt förhållande till dem som är berörda.
            </seg>
          </u>
          <note n="e5b2b913">
            Förslaget om avstängning av grundskoleelever
          </note>
          <note type="speaker" n="1f7df4f7">
            Anf. 45 MATS PERTOFT (mp):
          </note>
          <u who="mats_pertoft_740cd3" xml:id="i-3c3e44db820cbfcc-0" n="6538e6ee">
            <seg n="f841f969">
              Fru talman! Min fråga går till utbildningsminister Jan Björklund.
            </seg>
            <seg n="2f7eaaf7">
              I tisdags redovisade utbildningsministern sina nya förslag om
              hårdare tag i skolan. Nu får vi både försittning och kvarsittning.
              Förslaget är också att skollagen ska ändras så att stökiga elever
              kan stängas av från den obligatoriska grundskolan.
            </seg>
            <seg n="40bd348a">
              Jag kan hålla med om att stökiga elever kan vara jobbiga för
              sin omgivning. Jag tycker också att de borde straffas. De behöver
              bestraffas med uppmärksamhet, tydliga regler, mängder av respekt
              och en del kärlek.
            </seg>
            <seg n="a92016fb">
              Men det vi behöver tänka mest på i detta sammanhang är att skolans
              huvuduppgift är att ge eleverna kunskaper. Därför är min fråga
              till ministern: Vilka kunskaper får de avstängda grundskoleeleverna?
              Vart kommer de att ta vägen när de är borta från skolan i en eller
              två veckor?
            </seg>
            <seg n="008d9de5">
              Jag vill med denna fråga försäkra mig om att elever som stängs
              av inte hamnar i dåligt sällskap ute på stan i stället. Då riskerar
              deras problem att bli större och mycket värre.
            </seg>
          </u>
          <note type="speaker" n="b0e2a6a8">
            Anf. 46 Utbildningsminister JAN BJÖRKLUND (fp):
          </note>
          <u who="unknown" xml:id="i-a1b29e6abf133b46-2" n="dbc136a9">
            <seg n="2a7457c6">
              Fru talman! Tack för frågor om ordningssituationen i skolan!
              Det hör inte till vanligheterna att Mats Pertoft ställer frågor
              om de problemen. Men de finns där det finns stora problem i den
              svenska skolan när det gäller ordning.
            </seg>
            <seg n="eed79d7a">
              När det handlar om möjligheten att stänga av elever talar vi
              naturligtvis om en mycket långtgående, extrem situation. Varje
              år inträffar det i Sverige vid ett antal tillfällen att en hel
              högstadieskola i princip måste stängas därför att det blir för
              våldsamt. Jag kan ta ett exempel. Det var en högstadieskola i
              Landskrona som fick stängas några dagar för något år sedan när
              det hade skjutits fyrverkeripjäser i korridorerna. Då skickar
              man hem alla elever, därför att det är den lagliga möjlighet som
              finns i dag. Man behöver göra det för att lugna ned situationen.
              Det går inte längre att ha elevgruppen samlad i den akuta situationen.
            </seg>
            <seg n="7060422c">
              Jag tycker att det är mycket bättre att rektor i en sådan situation
              har möjlighet att skicka hem dem som bråkar och att övriga elevers
              undervisning inte ska behöva avbrytas. Det är ju i den mycket
              långtgående, extrema situationen avstängning kan komma i fråga.
              Det räcker inte att man stökar i största allmänhet, utan det är
              mycket långtgående situationer. Men då behövs befogenhet.
            </seg>
          </u>
          <note type="speaker" n="dedc27a9">
            Anf. 47 MATS PERTOFT (mp):
          </note>
          <u who="mats_pertoft_740cd3" xml:id="i-3c3e44db820cbfcc-1" n="6538e6ee">
            <seg n="4a389a01">
              Fru talman! Jag ställde en annan fråga till utbildningsministern,
              nämligen: Vad händer med de elever som blir avstängda under den
              tid de är avstängda? Hur säkerställer man att de får den kunskap
              de behöver? Hur säkerställer vi att vi inte vältrar över ansvaret
              från skolan till socialtjänsten eller polisen? Dessa är ofta elever
              som annars driver runt på gator och torg, och att då bara stänga
              dem ute från vuxensällskapet och vuxenvärlden tycker jag är ganska
              märkligt.
            </seg>
            <seg n="19635b9b">
              Min fråga är fortfarande: Vad ska hända med dessa elever när
              de är avstängda från skolan? De har ofta inte den familjesituationen
              att de har vuxna som tar hand om dem hemma.
            </seg>
          </u>
          <note type="speaker" n="6f13be2d">
            Anf. 48 Utbildningsminister JAN BJÖRKLUND (fp):
          </note>
          <u who="unknown" xml:id="i-a1b29e6abf133b46-3" n="dbc136a9">
            <seg n="178fc66f">
              Fru talman! Vad hände med de 300 som blev avstängda i Landskrona
              när hela skolan skickades hem tre dagar? Den frågan ställer inte
              Pertoft, utan det är alltid mest synd om dem som bråkar när Pertoft
              yttrar sig. Det är det som gör mig lite upprörd, att det aldrig
              någonsin handlar om alla de andra eleverna som straffas fast de
              sköter sig.
            </seg>
            <seg n="3174185c">
              Den elev som stängs av har självklart ett mycket stort behov
              av att få stöd och hjälp för att komma upp på rätt spår igen.
              Det är ingen tvekan om det. Det räcker inte med en avstängning
              det inbillar inte jag mig. Det behövs mängder av åtgärder för
              elever som är i den här situationen för att få dem på rätt spår
              igen.
            </seg>
            <seg n="2ad44be5">
              Vad som händer den vecka eller de dagar när eleven är avstängd
              blir naturligtvis upp till det enskilda fallet. I en del fall
              kommer man överens med hemmet om att eleven är hemma. I andra
              fall finns det inte fungerande hem, och då får man naturligtvis
              organisera någonting annat för den eleven, skolan själv eller
              ihop med socialtjänsten.
            </seg>
            <seg n="1568ec45">
              Det går inte att skriva in i lagen exakt hur man ska göra i det
              enskilda fallet, utan lagförslaget nu innebär att man får en befogenhet
              att stänga av. Det är en befogenhet som man i dag saknar och som
              innebär att man skickar hem hela skolan i stället.
            </seg>
            <seg n="a83305fb">
              Kvinnors företagande
            </seg>
          </u>
          <note type="speaker" n="f201c959">
            Anf. 49 ANNIKA QARLSSON (c):
          </note>
          <u who="annika_qarlsson_20ca89" xml:id="i-ebe96d5244521638-0" n="2978474f">
            <seg n="a9f0f79d">
              Fru talman! Min fråga går till näringsminister Maud Olofsson.
            </seg>
            <seg n="397036a8">
              Det finns en outnyttjad kapacitet i Sverige som handlar om kvinnors
              kapacitet och kvinnors kreativitet när det gäller företagande.
              Det är en fråga som näringsministern har drivit och jobbat med
              väldigt hårt. För två år sedan hade Centerkvinnorna stämma i Alingsås,
              och där hade vi många olika idéer och förslag. Nu ska vi träffas
              i helgen igen i Borlänge.
            </seg>
            <seg n="d5085bb0">
              Jag skulle vilja höra lite grann om vad som har hänt när det
              gäller tillgången på riskkapital, för vi vet att just kvinnor
              fortfarande har svårt att få tillgång till det.
            </seg>
          </u>
          <note type="speaker" n="31a14845">
            Anf. 50 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-4" n="d3de7b30">
            <seg n="fb50719e">
              Fru talman! Ja, det händer rätt mycket när det gäller kvinnors
              företagande. Vi har satt i gång ett program där vi satsar 100
              miljoner kronor per år för att just stärka kvinnor och deras företagande.
              En av delarna i det är att klara finansieringen, och där har vi
              gett ändrade regler till Almi när det gäller deras mikrokrediter.
              Tidigare kunde man få maximalt 50 000 kronor, och nu kan man få
              upp till 250 000 kronor. När vi går in och tittar på utnyttjandet
              av detta ser vi att just det lånet är väldigt uppskattat av gruppen
              kvinnor. Därför tänker vi fortsätta med den delen.
            </seg>
            <seg n="ee013eaf">
              Låt mig också säga att jag tror att det ligger mycket i att förnya
              den svenska välfärden. Hela världen frågar efter svenska välfärdslösningar.
              Kvinnor jobbar oftast i den offentliga sektorn och har mycket
              kunskap. Om vi skulle få mer avknoppningar och mer öppningar inom
              den svenska välfärden skulle vi få fler kvinnor som startar företag
              och som skulle kunna sälja den tjänsten utomlands. Det är ett
              mål för svensk företagsamhet att åstadkomma det, tycker jag.
            </seg>
          </u>
          <note type="speaker" n="ebf9927b">
            Anf. 51 ANNIKA QARLSSON (c):
          </note>
          <u who="annika_qarlsson_20ca89" xml:id="i-ebe96d5244521638-1" n="2978474f">
            <seg n="7654cd5f">
              Fru talman! En annan fråga som finns med i det här är kopplad
              till trygghetssystemen. Jag vet att det har tillsatts en utredning
              för att se över det, och jag skulle vilja höra hur långt den frågan
              har kommit.
            </seg>
            <seg n="a9702591">
              Den andra delen som finns med är frågan om representationen i
              styrelser. När det gäller de statliga bolagen vet vi att det är
              bättre, men de privata är inte lika långt framme, för att uttrycka
              det milt de är riktigt dåliga emellanåt. Finns det något arbete
              som pågår inom det området för att stärka kvinnors situation när
              det gäller att bli representanter i styrelser och finnas med i
              ledningsgrupper och liknande?
            </seg>
          </u>
          <note type="speaker" n="029bbf90">
            Anf. 52 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-5" n="d3de7b30">
            <seg n="c63e525a">
              Fru talman! När det gäller social trygghet håller vi på att bereda
              utredningen och remissvaren för att kunna komma med ett bra förslag.
              Syftet är helt enkelt att göra det mer jämställt mellan att vara
              anställd och att vara företagare. Det här är inte minst viktigt
              för kvinnor som startar och driver företag: när man ska vara föräldraledig,
              att man har möjlighet att sköta sitt företag och få hjälp under
              en sjukdomstid och så vidare. Det här är otroligt viktigt för
              många kvinnor som står i valet och kvalet: Törs jag bli företagare
              eller inte?
            </seg>
            <seg n="89fe3540">
              När det gäller representation i de statliga styrelserna har vi
              jobbat mycket medvetet och sett till att vi nu har hälften kvinnor
              i styrelserna. Vi har i dag jag har inte räknat den sista omgången
              33 procent kvinnor som ordförande. Därför kan vi säga till de
              privata bolagen: Det går visst att få fram kvinnor!
            </seg>
            <seg n="adbc4b9f">
              Sedan har vi startat en utbildning för kvinnliga ledare som också
              ska kunna träda in och vara beredda att ta på sig de här uppdragen.
              Vi har skrivit till valberedningarna i de privata aktiebolagen
              och begärt in uppgifter om hur de ser på den kvinnliga representationen
              i deras styrelser, därför att det har man lovat att man ska ge
              besked om. Jag väntar med spänning på de uppgifterna.
            </seg>
            <seg n="52310cc6">
              Prioriteringarna i vårbudgeten
            </seg>
          </u>
          <note type="speaker" n="5e3e8bf1">
            Anf. 53 BERIT ANDNOR (s):
          </note>
          <u who="berit_andnor_e7c6b5" xml:id="i-93117be67a3f9493-0" n="e1b5b31d">
            <seg n="fbcb1ee9">
              Fru talman! Jag vänder mig till Cecilia Malmström.
            </seg>
            <seg n="6eac513c">
              Vi kan i vårbudgeten läsa att arbetslösheten kommer att öka till
              12 procent 2011. Vi ser att massarbetslösheten är runt knuten.
              I vårbudgeten finns det inga insatser som motverkar den jobbkris
              och välfärdskris som vi kan se. Det finns inga insatser när det
              gäller utbildning för de arbetslösa, inga investeringar som kan
              motverka den djupa kris som vi ser och som drabbar väldigt många
              människor.
            </seg>
            <seg n="4099d88c">
              Men alla är inte lottlösa. Regeringskansliet får i tilläggsbudgeten
              141 miljoner till, och det är med anledning av ordförandeskapet
              i Europa. Med den miljard som regeringen tillförde för året blir
              det en total satsning på drygt 1,1 miljard. Min fråga till ministern
              är om detta är en rimlig prioritering.
            </seg>
          </u>
          <note type="speaker" n="eb59bbe4">
            Anf. 54 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-f46e77850523b746-2" n="0b166d39">
            <seg n="9aac6548">
              Fru talman! Budgeten för det svenska ordförandeskapet har varit
              890 miljoner. Det är obetydligt mer än vad ordförandeskapet kostade
              2001, trots att vi nu är 27 länder och det numera är helt andra
              typer av frågor som ska diskuteras.
            </seg>
            <seg n="f65a818f">
              I budgeten som lades fram i går som innehåller en rad satsningar
              det har både mina kolleger här och Anders Borg i kammaren i går
              redogjort för när det gäller arbetslösheten och förstärkningar
              för välfärden finns det ett tillägg på 80 miljoner, om jag inte
              tar fel, som är ett slags reservpott för oförutsedda utgifter
              under ordförandeskapet. Vi har budgeterat för det fall att det
              skulle behövas insatser. Läget har ju förändrats ganska dramatiskt
              vi vet inte hur situationen i Tjeckien är och vad som kan krävas
              från oss i samband med ordförandeskapet. Vi har ett mycket stort
              och viktigt toppmöte inför Köpenhamn. Det är alltså ett slags
              reserv för detta.
            </seg>
            <seg n="79175697">
              Den summa som Berit Andnor hänvisar till känner jag inte till,
              utan det är 80 miljoner som är en reservpost till ordförandeskapet.
            </seg>
          </u>
          <note type="speaker" n="4849211b">
            Anf. 55 BERIT ANDNOR (s):
          </note>
          <u who="berit_andnor_e7c6b5" xml:id="i-93117be67a3f9493-1" n="e1b5b31d">
            <seg n="74034267">
              Fru talman! Det är ingen som ifrågasätter att det krävs förstärkningar
              av resurser för att klara ordförandeskapet bra. Det tycker vi
              socialdemokrater också.
            </seg>
            <seg n="dae39eea">
              Men det finns ett stort anslagssparande inom Regeringskansliet
              på nästan 1 miljard. Till det har man lagt nästan 1 miljard i
              budgeten för i år. Nu vill man plussa på detta ytterligare. Vi
              tycker att det är orimligt att i den situation vi är satsa så
              oerhört mycket resurser just på ordförandeskapet. Det kan inte
              vara rimligt i en situation när man måste prioritera. När vi har
              en massarbetslöshet, när man säger sig inte ha råd att investera
              i utbildning och kompetensutveckling, tycker vi socialdemokrater
              att detta är helt orimligt. Menar ministern verkligen att detta
              är en rimlig prioritering inför ordförandeskapet?
            </seg>
          </u>
          <note type="speaker" n="fefa7f24">
            Anf. 56 Statsrådet CECILIA MALMSTRÖM (fp):
          </note>
          <u who="louise_malmstrom_8b817a" xml:id="i-f46e77850523b746-3" n="0b166d39">
            <seg n="8b219319">
              Fru talman! Som sagt är budgeten inte på 1 miljard utan på 890
              miljoner, vilket är mycket lite. Det är obetydligt mer än vad
              Socialdemokraterna satsade 2001, när EU var hälften så stort.
              Det är mindre än vad många andra länder satsar. Med tanke på att
              det kanske är det svåraste ordförandeskapet på 1520 år vi står
              inför med väldigt mycket osäkerhetsmoment har vi avsatt en liten
              reservpost för oförutsedda händelser. Det svenska ordförandeskapet
              infaller när det infaller. Vi har förhoppning om att vi ska kunna
              fatta beslut under både våren och hösten som hjälper till att
              återskapa Europas konkurrenskraft och få effekter på både jobb
              och sysselsättning tillsammans med den nationella politik som
              Sverige också bedriver. Den har både mina kolleger här i dag och
              finansministern i går mycket tydligt redogjort för när det gäller
              de svenska jobben och den svenska välfärden.
            </seg>
            <seg n="cf5e79a3">
              Detta är alltså en reservpost för oförutsedda utgifter under
              det svenska ordförandeskapet. Den kanske inte kommer att behöva
              användas, men som Berit Andnor väl känner till måste sådant budgeteras
              i förväg.
            </seg>
            <seg n="f165aa92">
              Vattenbruket
            </seg>
          </u>
          <note type="speaker" n="663f21ef">
            Anf. 57 ÅKE SANDSTRÖM (c):
          </note>
          <u who="unknown" xml:id="i-a1b29e6abf133b46-4" n="dbc136a9">
            <seg n="b2fd3268">
              Fru talman! Jag har en fråga till jordbruksministern. Den handlar
              om vattenbruk, det vill säga odling av fisk och skaldjur. FN:s
              livsmedelsorganisation FAO framhåller att vattenbruket måste öka
              radikalt om vi ska fortsätta att konsumera fisk i den omfattning
              vi gör i dag. Sverige har också i jämförelse med våra grannländer
              en liten omfattning av vattenbruket. En färsk utredning visar
              att vi har stora potentialer för detta, särskilt i de djupa och
              ofta kalla norrländska vattnen, inte minst för odling av röding.
            </seg>
            <seg n="218ed3ee">
              Hur ser jordbruksministern på dessa möjligheter, och vilka åtgärder
              är han beredd att vidta för att utveckla denna verksamhet?
            </seg>
          </u>
          <note type="speaker" n="f66272ec">
            Anf. 58 Jordbruksminister ESKIL ERLANDSSON (c):
          </note>
          <u who="unknown" xml:id="i-a1b29e6abf133b46-5" n="dbc136a9">
            <seg n="9126c0cf">
              Fru talman! Jag har sett möjligheter i att utveckla vattenbruksverksamheten
              i olika och alla delar av Sverige. Jag har gjort det med utgångspunkt
              i att vi har EU:s längsta kustlinje. Jag har gjort det med utgångspunkt
              i att vi har mängder av rinnande vattendrag och därtill en stor
              mängd sötvattensjöar i alla delar av landet.
            </seg>
            <seg n="409cd984">
              Vi har en möjlighet att i ett antal av dem utveckla en näringsverksamhet
              som kan ge jobb och sysselsättning och därtill näringsriktig och
              fin mat i affärer och på våra matbord. Detta kan ske i en tid
              då vi behöver fler jobb och fler företag i alla delar av landet.
            </seg>
            <seg n="e0a85186">
              Av det skälet har jag tillsatt en utredning, som jag för bara
              någon vecka sedan fick resultatet av. Man pekar på att de möjligheter
              som jag såg finns.
            </seg>
          </u>
          <note type="speaker" n="9d8d274b">
            Anf. 59 ÅKE SANDSTRÖM (c):
          </note>
          <u who="unknown" xml:id="i-a1b29e6abf133b46-6" n="dbc136a9">
            <seg n="ce376270">
              Fru talman! Tack, jordbruksministern, för svaret! Jag vet att
              det också finns ambitioner i utredningen. Har jordbruksministern
              och departementet kunnat ta ställning till dem, och vilken tidsplan
              och vilka ambitioner finns att förverkliga dem? Vilket tidsperspektiv
              handlar det om?
            </seg>
          </u>
          <note type="speaker" n="8fe272c2">
            Anf. 60 Jordbruksminister ESKIL ERLANDSSON (c):
          </note>
          <u who="unknown" xml:id="i-a1b29e6abf133b46-7" n="dbc136a9">
            <seg n="4b079b35">
              Fru talman! I nämnda utredning finns en mängd förslag om hur
              de möjligheter som jag och utredningen ser skulle kunna tas till
              vara i olika delar av landet. Utredningens förslag kommer i närtid
              att gå ut på remiss. Efter det får vi ta ställning till vilka
              förslag som är möjliga och rimliga att genomföra för att förverkliga
              de idéer som både utredningen och jag har, nämligen att utveckla
              fler företag i alla delar av landet när det gäller vattenbruk.
            </seg>
            <seg n="043de7c0">
              Att i dag ange någon tidsaxel, innan remissen ens är utskickad,
              är för mig tyvärr omöjligt, även om jag skulle vilja det. Jag
              ser alltså stora potentialer i den här verksamheten.
            </seg>
            <seg n="32839e3b">
              Hushållstjänster
            </seg>
          </u>
          <note type="speaker" n="c9dc0222">
            Anf. 61 HELENA BARGHOLTZ (fp):
          </note>
          <u who="helena_bargholtz_8cc1eb" xml:id="i-4a3485388ea734ff-0" n="b32479a4">
            <seg n="827dfef1">
              Fru talman! Jag vill ställa en fråga till näringsministern. Den
              handlar om hushållstjänster.
            </seg>
            <seg n="b703acea">
              I snart två år har vi haft möjlighet till skattereduktion för
              utgifter i hushållsarbete upp till 50 000 kronor per år. Reformen
              bedömdes medföra möjligheter och skapa nya varaktiga jobb som
              städning, tvätt och barnpassning. Skattereduktionen skulle minska
              svartjobben och underlätta vardagen för många, bland andra arbetande
              familjer och ensamstående föräldrar.
            </seg>
            <seg n="b321a1fc">
              Från och med den 1 juli i år får hushållen skattelättnaden direkt
              och behöver alltså bara betala hälften av den angivna arbetskostnaden.
              I samband med att beslutet om detta togs framfördes kritik av
              att någon utvärdering av det nuvarande systemet inte har gjorts.
              Jag vill därför fråga näringsministern: Har det gjorts någon utvärdering,
              och om så inte är fallet, planerar näringsministern att ta initiativ
              till en sådan?
            </seg>
          </u>
          <note type="speaker" n="39515904">
            Anf. 62 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-6" n="d3de7b30">
            <seg n="476d724a">
              Fru talman! Tack för frågan, Helena Bargholtz! Låt mig först
              säga att vi gjorde en utvärdering innan vi införde detta. Egentligen
              konstaterade vi att det är bättre att man får subventionen direkt,
              för man blir mer benägen att handla om man direkt ser hur billigt
              det är. Vi hade tittat på andra länder som hade liknande system.
              Det hade varit bättre att från början införa det system som nu
              kommer den 1 juli.
            </seg>
            <seg n="d90d0007">
              Anledningen till att vi startade tidigt var att vi ville komma
              i gång. Det var också rätt tänkt. Vi ser att det är många företag
              som har kommit i gång. Det är många familjer och många äldre som
              beställer detta och är otroligt nöjda med att kunna köpa hushållsnära
              tjänster. Fler och fler gör det.
            </seg>
            <seg n="fe3de763">
              Många arbetslösa går direkt från arbetslöshet in i den här sektorn,
              och den professionaliseras och blir bättre på alla sätt och vis.
            </seg>
            <seg n="156ad6db">
              Jag tror att vi har rätt god kunskap om att ju mer vi kan stimulera
              kunden, genom att kunden ser priset direkt, desto bättre kommer
              det att gå för den här branschen. Det är också det som ligger
              till grund för den förändring som görs från den 1 juli.
            </seg>
          </u>
          <note type="speaker" n="c6ad502d">
            Anf. 63 HELENA BARGHOLTZ (fp):
          </note>
          <u who="helena_bargholtz_8cc1eb" xml:id="i-4a3485388ea734ff-1" n="b32479a4">
            <seg n="dd2eda7a">
              Fru talman! Tack för det svaret, näringsministern! Jag är glad
              över att höra detta eftersom jag själv köper en sådan här hushållsnära
              tjänst och är väldigt nöjd med det. Men kan man alltså konstatera
              att det har skapats fler jobb? Det förefaller så, men finns det
              något belägg för detta? På samma sätt undrar jag: Hur är det med
              statens kostnader för den här reformen?
            </seg>
          </u>
          <note type="speaker" n="c87aa101">
            Anf. 64 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-7" n="d3de7b30">
            <seg n="4bf93ff0">
              Fru talman! Ja, det har skapats väldigt många nya jobb. Nu har
              jag inte den aktuella siffran i huvudet, men den senaste jag såg
              var att det hade skapats 10 000 nya jobb. Om jag inte missminner
              mig hade 80 procent av dem som gått in i jobb i denna sektor kommit
              från arbetslöshet. Det har alltså haft otroligt bra effekt.
            </seg>
            <seg n="4937820f">
              Man pratade mycket nedlåtande om pigjobb, inte minst från oppositionen.
              Det viktigaste för mig att framhålla är att detta handlar om en
              professionalisering av städjobb. Det är duktiga män och kvinnor
              som kommer hem till familjer och gamla och hjälper till med det
              som de vill ha hjälp med. Det sker till ett rimligt pris, och
              man får också ett underlättande i vardagen. Då får vi både trygghet
              för dem som jobbar i den här sektorn social trygghet, pensioner
              och så vidare och en trygghet för dem som tar emot. Det är gamla
              som känner sig osäkra och så vidare. Nu vet de att det är en professionalisering
              av den här tjänsten.
            </seg>
            <seg n="024494e9">
              Vi skapar jobb och tillväxt. Jag hoppas verkligen att det kommer
              att ske mer i den privata tjänstesektorn, för här finns fler jobb
              att skapa.
            </seg>
            <seg n="a123dfc2">
              Stöd till Somalia
            </seg>
          </u>
          <note type="speaker" n="cda6f6bf">
            Anf. 65 LARS JOHANSSON (s):
          </note>
          <u who="lars_johansson_1e1d92" xml:id="i-1735fe58c1281319-0" n="1d2d7545">
            <seg n="3bdbfd15">
              Fru talman! Jag tänkte ställa min fråga till migrationsminister
              Tobias Billström. Den gäller den nu ganska aktuella frågan om
              Somalia.
            </seg>
            <seg n="40979c8f">
              Det handlar inte bara om att det nu förbereds en transport av,
              tror jag, två korvetter och kanske ytterligare något fartyg för
              att understödja skyddet av matleveranser till bland annat Mogadishu.
              När man pratar med somalier som bor i Sverige, bland andra Abdullai,
              som var här för någon vecka sedan och som är försvarsminister
              i regionregeringen i Somaliland, förstår man att de menar att
              lösningen inte är att västvärlden går in med vapen och försöker
              skydda sig mot pirater. I stället måste man stödja det som sker
              i landet. Det är ju ett av världens fatigaste länder, och människor
              där måste ha någon annan livsuppehållande ersättning att leva
              för.
            </seg>
            <seg n="412cd660">
              Då är min fråga: Vad tänker regeringen göra i nästa steg för
              att skapa de förutsättningarna?
            </seg>
          </u>
          <note type="speaker" n="8157d07f">
            Anf. 66 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-1e9a43692c952950-0" n="7dfd8c4a">
            <seg n="e69a0fcc">
              Fru talman! Den här frågan kanske snarast skulle ha gått till
              biståndsministern, men jag kan konstatera åtminstone en punkt
              där det finns en beröring med migrationsområdet, nämligen det
              så kallade Göteborgsinitiativet, som jag tror att Lars Johansson
              själv är bekant med. Där ägnar man sig bland annat åt det mycket
              framgångsrika projektet Somali Return, vilket innebär att somalier
              som har fått avslag på sina asylansökningar eller som har beviljats
              uppehållstillstånd men sedan vill återvända till Somalia får yrkesutbildning
              och möjlighet att återvända dit.
            </seg>
            <seg n="fe9a1120">
              Det är mycket framgångsrikt. Jag har själv besökt det här initiativet.
              Jag vet att det just nu är ungefär åtta personer, till att börja
              med, som har fått sjuksköterskeutbildning och som vill återvända
              till de delar av Somalia som fungerar, där de då kommer att kunna
              göra en bra insats.
            </seg>
            <seg n="e845bee2">
              Jag tycker att det är ett utmärkt exempel på hur man kan använda
              svenska skattebetalares pengar på ett effektivt och bra sätt för
              att understödja en återuppbyggnad och ett fungerande samhälle
              i Somalia med hjälp av de migranter som har kommit hit och som
              då ska återvända eller återvandra.
            </seg>
          </u>
          <note type="speaker" n="ebd32366">
            Anf. 67 LARS JOHANSSON (s):
          </note>
          <u who="lars_johansson_1e1d92" xml:id="i-1735fe58c1281319-1" n="1d2d7545">
            <seg n="f8171d68">
              Fru talman! Jo, det är riktigt att Göteborgsinitiativet har ett
              sådant engagemang. För närvarande utbildas faktiskt 700 i Somalia,
              via lokalanställda somalier. Det är det som är själva poängen,
              att man på det sättet skapar möjligheter till sysselsättning och
              också möjligheter att återvända.
            </seg>
            <seg n="c58856fb">
              Men min fråga är fortfarande aktuell, för att det här är en del
              av insatsen, som finns på tio platser för närvarande, tio olika
              skolor. Men det går att göra mer. Det är det jag är ute efter.
            </seg>
            <seg n="04fd0014">
              Man borde göra mer än att bara diskutera militära insatser, för
              det kommer inte att lösa problemet. Det kommer bara att innebära
              att vi kommer att få ytterligare konflikter. Det är den diskussionen
              som jag nu menar är den centrala. Det handlar om att man lyssnar
              in vad som pågår bland människor i Somalia. Det gäller både sådana
              som bor i Sverige och sådana som bor i Somalia. Det handlar om
              vad man kan göra för att stödja fredsprocessen och återuppbyggnadsarbetet.
              Det är det som är det centrala.
            </seg>
            <seg n="bdfc2467">
              Där bör det tas ytterligare initiativ, och då är min fråga: Vilka
              ytterligare initiativ är regeringen beredd att ta?
            </seg>
          </u>
          <note type="speaker" n="2fe8e721">
            Anf. 68 Statsrådet TOBIAS BILLSTRÖM (m):
          </note>
          <u who="per_bill_51abe7" xml:id="i-1e9a43692c952950-1" n="7dfd8c4a">
            <seg n="45567f8c">
              Fru talman! Jag är migrationsminister och inte biståndsminister.
              Jag kan naturligtvis inte här i kammaren redogöra för biståndsinsatserna.
              Det skulle falla utanför ramen för min ämbetsutövning som statsråd.
            </seg>
            <seg n="0548192a">
              Däremot kan jag naturligtvis spinna vidare på den tråd som Lars
              Johansson själv har börjat på. Om jag inte missminner mig tror
              jag till och med att ledamoten sitter i styrelsen för sagda Göteborgsinitiativ
              han är till och med ordförande; vad bra och därmed är väl bekant
              med den här verksamheten.
            </seg>
            <seg n="32911355">
              Det är ju fantastiskt också att det inte bara är 8, som jag sade,
              utan 700 personer som ingår i det här projektet och som utbildas
              för att kunna göra tjänst nere i Somalia. Det är fantastiskt bra.
              Det är bara att fortsätta med den verksamheten och se till att
              de människor som vill återvandra till sitt ursprungsland för att
              hjälpa till att bygga upp det här får den adekvata utbildningen.
            </seg>
            <seg n="4268da65">
              Finns det möjlighet att gå in och göra insatser med de pengar
              som till exempel kan fås från EU:s återvändandefond eller EU:s
              flyktingfond är det naturligtvis någonting som vi kan diskutera.
              Men jag tycker, som sagt var, att det är bra att Lars Johansson
              själv drar i gång den här diskussionen, för den visar hur mycket
              som händer när det gäller Somalia.
            </seg>
            <seg n="ec3a520d">
              Utbildningsinsatser mot arbetslösheten
            </seg>
          </u>
          <note type="speaker" n="cadc523c">
            Anf. 69 MARIE GRANLUND (s):
          </note>
          <u who="marie_granlund_2a02ae" xml:id="i-0168d415b919e24f-0" n="cd4f0920">
            <seg n="745ec921">
              Fru talman! Jag skulle vilja ställa en fråga till statsrådet
              Björklund. Det gäller jobbkrisen.
            </seg>
            <seg n="8c948102">
              Ungdomsarbetslösheten rusar nu i höjden och närmar sig 25 procent.
              Jag tänker självklart även på arbetslösheten för andra åldersgrupper.
              Och i går levererades en vårproposition utan några aktiva åtgärder.
            </seg>
            <seg n="d7c86ff3">
              Jag skulle vilja fråga varför utbildningsministern inte ser som
              sin främsta uppgift att faktiskt driva på utbildningsinsatser
              när det är kris. Det satsas på passiva åtgärder men inte på det
              som man faktiskt skulle kunna använda sig av nu.
            </seg>
            <seg n="420dedd2">
              Söktrycket till högskolan är rekordstort just nu. Vad gör regeringen
              då? Man bygger ut högskolan med sju och en halv plats. När det
              gäller komvux är det 400 platser, vilket innebär ungefär 1,3 platser
              per kommun.
            </seg>
            <seg n="b3c17cd9">
              Varför föredrar utbildningsministern passiva åtgärder i stället
              för utbildning som också kan vara en brygga mot framtiden?
            </seg>
          </u>
          <note type="speaker" n="a361a7cf">
            Anf. 70 Utbildningsminister JAN BJÖRKLUND (fp):
          </note>
          <u who="unknown" xml:id="i-a1b29e6abf133b46-8" n="dbc136a9">
            <seg n="07291ea2">
              Fru talman! Det måste råda något missförstånd när det gäller
              de siffror som Marie Granlund läser upp.
            </seg>
            <seg n="e9e9394a">
              Bara under hösten och fram till årsskiftet byggs yrkesvux ut
              för 10 000 individer. Det är sanningen. Beslutet är redan taget
              här i riksdagen, men utbyggnaden sker under hösten och fram mot
              kommande årsskifte.
            </seg>
            <seg n="97c606c5">
              10 000 individer kommer att beredas plats på yrkesvux, som är
              en ny form av komvux som är väldigt yrkesinriktad.
            </seg>
            <seg n="37e98135">
              Yrkeshögskolan startar den 1 juli. Den kunde ha startat 1996
              om inte den socialdemokratiska regeringen då hade avbrutit det
              hela. Det fanns en utredning under den dåvarande borgerliga regeringen.
              Men den startar alltså den 1 juli i år och byggs ut med ett antal
              platser.
            </seg>
            <seg n="81715372">
              När det gäller högskolan fanns det vid senaste årsskiftet ungefär
              10 000 lediga platser. Vi vet inte än hur situationen nu ser ut.
              Vi kan förutse att det är ett ökat söktryck, men än så länge finns
              det ingen sammanställning över exakt hur söktrycket ser ut för
              hösten. Regeringen följer detta och är alltid beredd att vidta
              ytterligare åtgärder. Men just nu sker det en stor utbyggnad i
              Sverige när det gäller både yrkesvux och yrkeshögskolan.
            </seg>
          </u>
          <note type="speaker" n="d6de9a4e">
            Anf. 71 MARIE GRANLUND (s):
          </note>
          <u who="marie_granlund_2a02ae" xml:id="i-0168d415b919e24f-1" n="cd4f0920">
            <seg n="7bc0120d">
              Fru talman! Det är en sanning med modifikation, för i slutet
              av den här mandatperioden har man inte ens kommit upp till den
              nivå på den kommunala vuxenutbildningen, inklusive yrkesvux, som
              var 2006 och då var det högkonjunktur.
            </seg>
            <seg n="34930d71">
              Nu hade man kunnat tänka sig, med anledning av den här jobbkrisen,
              att det skulle vidtas åtgärder. Det är nämligen bättre att man
              utbildar sig än är i passiva åtgärder.
            </seg>
            <seg n="b831008f">
              Vad gör man då? Man anslår 400 platser, 1,3 per kommun. Det är
              ett hån. Man bygger ut högskolan med sju och en halv plats. Det
              är Karolinska Institutet som får sju och en halv plats.
            </seg>
            <seg n="ac24c2b0">
              Yrkeshögskola är jättebra. Det vet utbildningsministern att vi
              tycker. Men en yrkeshögskola är ingenting utan sina utbildningar.
              Inte heller där kommer man att nå de nivåer som var 2006, när
              det var högkonjunktur. I stället väljer man att satsa på passiva
              åtgärder i utvecklingsgarantin. Jag tycker att detta är anmärkningsvärt.
            </seg>
          </u>
          <note type="speaker" n="260bfc48">
            Anf. 72 Utbildningsminister JAN BJÖRKLUND (fp):
          </note>
          <u who="unknown" xml:id="i-a1b29e6abf133b46-9" n="dbc136a9">
            <seg n="f8efce56">
              Fru talman! Jag är överraskad över hur Marie Granlund kan veta
              hur många platser det finns i komvux mot slutet av den här mandatperioden.
              Det vet nämligen inte jag. Jag är intresserad av att veta hur
              Marie Granlund kan veta det.
            </seg>
            <seg n="f4c64dea">
              Vi följer utvecklingen, och blir krisen djupare är det klart
              att det kan finnas anledning att återkomma på det här området.
            </seg>
            <seg n="3c95762f">
              Marie Granlund upprepar gång på gång att det är 400 platser.
              Jag vill säga att det är 10 000 nya platser i yrkesvux som från
              nu och fram till kommande årsskifte kommer att byggas. Det är
              inte 400 platser. Det är 10 000 platser, för 10 000 individer.
            </seg>
            <seg n="5ad4507e">
              Yrkeshögskolan byggs ut, jämfört med nu. Och enligt den senaste
              prognosen fanns det 10 000 lediga platser i den svenska högskolan.
              Skulle det vara så att de fylls och det blir lång kö får vi återkomma
              med förslag till riksdagen. Men där är vi inte än, utan detta
              är det senaste underlag som finns.
            </seg>
            <seg n="1a5cc19f">
              Vi har lediga platser i högskolan, och yrkesvux byggs ut mycket
              kraftigt just nu.
            </seg>
            <seg n="0676362b">
              Miljöteknikföretagen
            </seg>
          </u>
          <note type="speaker" n="88f88f68">
            Anf. 73 PER ÅSLING (c):
          </note>
          <u who="per_asling_eef4de" xml:id="i-b46d245eca9d528e-0" n="02da5df4">
            <seg n="273cf5d8">
              Fru talman! Jag vill vända mig till näringsminister Maud Olofsson.
            </seg>
            <seg n="be225c62">
              Den globala konjunkturnedgången och problem på finansmarknaden
              skyndar på och tidigarelägger stora strukturförändringar i näringslivet.
              Behovet av att möta klimatutmaningar bidrar dessutom till omdanande
              förändringar.
            </seg>
            <seg n="bd381d47">
              I kölvattnet av detta skapas dock möjligheter. Jag tror att det
              finns en anledning till att finanskrisen och klimatkrisen kommer
              samtidigt, att lösningen ligger i att hantera dessa utmaningar
              parallellt genom att satsa på en grön omställning där miljöteknik
              och innovation genererar nya företag, nya arbetstillfällen och
              minskade klimatutsläpp.
            </seg>
            <seg n="ead0e737">
              Men finanskrisen innebär tyvärr att många av de miljöteknikföretag
              som vi vill ska växa och bidra till lösningen när det gäller klimatfrågan
              och generera tillväxt har svårt med tillgång på kapital.
            </seg>
            <seg n="865b28dc">
              Mina frågor är då: Vad kan regeringen göra för att underlätta
              tillgången på riskkapital för våra miljöteknikföretag? Och vilka
              åtgärder i övrigt vidtar regeringen för att underlätta och stärka
              tillväxten bland miljöteknikföretagen?
            </seg>
          </u>
          <note type="speaker" n="437e2c73">
            Anf. 74 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-8" n="d3de7b30">
            <seg n="9107488d">
              Fru talman! Tack så mycket för frågan! Jag tror att det är mycket
              viktigt att ställa den, inte minst just nu. Jag tror nämligen
              också, precis som Per Åsling säger, att klimatkrisen är en gyllene
              möjlighet, inte bara för Sverige utan för hela Europa. Därför
              kommer klimat- och energiomställningen att vara en viktig fråga
              under vårt ordförandeskap.
            </seg>
            <seg n="bb85f458">
              När det gäller kapital till de här bolagen har vi bland annat
              förstärkt kapitalsidan hos Almi för att kunna möta en ökad efterfrågan
              på kapital, som finns när inte banksektorn fungerar.
            </seg>
            <seg n="be643120">
              I förra budgeten satsade vi 3 miljarder kronor på klimat- och
              energisatsningar, också för att stödja framväxten av detta.
            </seg>
            <seg n="c05ba30c">
              Vi har satt av 875 miljoner för att kommersialisera ny energiteknik
              och klimatteknik. Vi jobbar med exportsatsningar där vi försöker
              lyfta fram svenska företag så att de ska komma ut på marknaden.
            </seg>
            <seg n="e18d8583">
              Vi vidtar alltså en hel rad åtgärder för att stärka den här sektorn.
              Och man kan lägga till det som jordbruksministern gör på sitt
              område.
            </seg>
            <seg n="5583e1b5">
              Vi har många satsningar, och jag tror att Sverige kan vara världsledande
              om vi fortsätter att göra den här typen av satsningar också framöver.
            </seg>
          </u>
          <note type="speaker" n="b6a1833d">
            Anf. 75 PER ÅSLING (c):
          </note>
          <u who="per_asling_eef4de" xml:id="i-b46d245eca9d528e-1" n="02da5df4">
            <seg n="2253c2b0">
              Fru talman! För att snabba på tillväxten i vår ekonomi är det
              viktigt att vi identifierar framtidsbranscher, och miljöteknik
              är absolut en sådan. Det handlar om ett brett spektrum. Jag tänker
              på energi, fordon och andra industriverksamheter.
            </seg>
            <seg n="fa3e1ddd">
              Vi har varit i en tätposition när det gäller vindkraft. Vi är
              det när det gäller värmepumpar. Jag tror att förutsättningarna
              är goda för att vi ska ta en tydlig tätposition på flera miljöteknikområden.
            </seg>
          </u>
          <note type="speaker" n="c1c78adf">
            Anf. 76 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-462fef7bf7e0e4ac-0" n="d3de7b30" next="i-36c45845e57cb791-0">
            <seg n="9260debd">
              Fru talman! Låt mig också säga att den klimatenergiöverenskommelse
              som den här regeringen tog beslut om spelar en stor roll för att
              ge signaler till hela den här sektorn om att vi nu är på väg åt
              det här hållet. Om vi ska ha hälften förnybar energi fram till
              2020, om vi ska minska energiförbrukningen med 20 procent fram
              till 2020, om vi ska minska klimatutsläppen med 40 procent fram
              till 2020, ha förnybara bränslen med 10 procent och en fossilfri
              fordonsflotta 2030 är det klart att vi behöver teknikutveckling
              och företag som går i den riktningen.
            </seg>
            <seg n="4c853d59">
              Då är det precis som Eskil Erlandsson sade alldeles nyss. Då
              måste vi använda styrmedel så att vi styr bort från det som är
              miljöskadligt och därmed också stimulerar efterfrågan på de produkter
              som företagen har.
            </seg>
            <seg n="0feeb5f5">
              Jag och många med mig kommer under ordförandeskapet att lyfta
              upp just eco-efficient economy som ett sätt att ta Europa ur krisen.
              Just i det här området finns mycket av svaren på hur vi ska skapa
              jobben framöver. Det kommer vi att anstränga oss för att åstadkomma
              också på EU-nivå.
            </seg>
          </u>
          <note n="b1982d1f">
            Anslaget till Sametinget
          </note>
          <note n="8bf295d4">
            Anf. 77 HELENE PETERSSON i Stockaryd (s):
          </note>
          <u who="eva_olofsson_b34e2b" xml:id="i-36c45845e57cb791-0" n="d3de7b30" prev="i-462fef7bf7e0e4ac-0">
            <seg n="eaae0701">
              Fru talman! Jag vill ställa min fråga till jordbruksminister
              Eskil Erlandsson. I tilläggsbudgeten som lades fram för riksdagen
              i går kan vi läsa att Sametingets anslag kommer att minska med
              5 miljoner kronor. Skälet anges från regeringen vara att bidra
              till finansieringen för bekämpande av smittsamma husdjurssjukdomar.
              Men det anges inget skäl eller motiv till att anslaget tas bort
              från Sametinget.
            </seg>
            <seg n="4b84f041">
              Både Riksrevisionen, finansutskottet och konstitutionsutskottet
              har betonat att såväl anslagsökningar som anslagsminskningar ska
              motiveras utförligt. Så min fråga till statsrådet är: Vad är motivet
              till att Sametinget med en budget på 43 miljoner blir av med 5
              av dem? Och vad är det Sametinget ska avstå från att göra?
            </seg>
          </u>
          <note type="speaker" n="ddf967fc">
            Anf. 78 Jordbruksminister ESKIL ERLANDSSON (c):
          </note>
          <u who="unknown" xml:id="i-a1b29e6abf133b46-10" n="dbc136a9">
            <seg n="49b9ec21">
              Fru talman! När det uppstår brister på vissa konton, vilket det
              har gjort i det fall som ledamoten relaterar, är vi ibland tvingade
              att ta till åtgärder för att återställa balansen på de konton
              som är övertecknade. Detta har skett i detta fall.
            </seg>
            <seg n="bc936114">
              En av de åtgärder som vi har vidtagit är att ta från de så kallade
              förvaltningsanslag som våra myndigheter har. Vi har gjort det
              med kunskapen och vissheten om att de har förstärkts ganska kraftigt
              under de senaste åren. Jag har gjort bedömningen att vi har kunnat
              göra det utan att för den skull ta ifrån dem de möjligheter att
              agera som de ska ha.
            </seg>
            <seg n="928bf164">
              Anf. 79 HELENE PETERSSON i Stockaryd (s):
            </seg>
            <seg n="6db03587">
              Fru talman! Att Sametinget har fått någon förstärkning är för
              mig okänt. Däremot har Sametinget fått ett anslag för 2009 för
              projektering av den nya sametingsbyggnaden. Om det är det statsrådet
              menar är en förstärkning är min fråga vad som kommer att hända
              med projekteringen om Sametinget tvingas lämnas tillbaka de pengarna.
            </seg>
            <seg n="8df77e9e">
              Det har också kommit till min kännedom att Fastighetsverket,
              som normalt sett är den som hanterar byggnationer åt staten, väntar
              på ett direkt uppdrag från regeringen för att kunna sätta i gång
              den här sametingsbyggnaden. Vad som kommer från Regeringskansliet
              är väl att man fortfarande bereder det.
            </seg>
            <seg n="9433c2fc">
              Min fråga är då till statsrådet: Vad händer med sametingsbyggnaden
              om Sametinget blir av med projekteringsmedlen? Det kommer inga
              signaler från Regeringskansliet.
            </seg>
          </u>
          <note type="speaker" n="0fe238a8">
            Anf. 80 Jordbruksminister ESKIL ERLANDSSON (c):
          </note>
          <u who="unknown" xml:id="i-a1b29e6abf133b46-11" n="dbc136a9">
            <seg n="716ebcfd">
              Fru talman! Ledamoten gav själv svaret. Frågorna kring en sametingsbyggnad
              är under beredning i Regeringskansliet tillsammans med att vi
              bereder en samepolitisk proposition.
            </seg>
          </u>
          <note n="b64889da">
            Statsrådens inkomstgaranti
          </note>
          <note type="speaker" n="eee949fb">
            Anf. 81 PETER HULTQVIST (s):
          </note>
          <u who="peter_hultqvist_c9866b" xml:id="i-c6cd6a9d0f9cec76-0" n="194ce5ca">
            <seg n="d8380a30">
              Fru talman! Jag har en fråga som jag vill rikta till Maud Olofsson.
              I går beslutade riksdagsstyrelsen att inkomstgarantin när det
              gäller riksdagsledamöter som slutar sitt uppdrag inte ska omfattas
              av jobbskatteavdraget. Samma beslut gäller för svenska EU-parlamentariker.
              För min del anser jag att det är rimligt att samma princip gäller
              för statsråd.
            </seg>
            <seg n="3385be97">
              Kommer regeringen med anledning av detta att fatta ett liknande
              beslut gällande för statsrådens inkomstgaranti?
            </seg>
          </u>
          <note type="speaker" n="45423858">
            Anf. 82 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-9" n="d3de7b30">
            <seg n="09ee2f0a">
              Fru talman! Jag måste erkänna att uppgiften som Peter Hultqvist
              ger nu är en nyhet för mig. Jag lovar gärna att ta reda på vad
              som gäller och återkomma när det gäller svaret på frågan. Men
              för mig är det en nyhet. Jag har inte hängt med i de delarna.
              Jag lovar att återkomma med ett svar.
            </seg>
          </u>
          <note type="speaker" n="b0d1725c">
            Anf. 83 PETER HULTQVIST (s):
          </note>
          <u who="peter_hultqvist_c9866b" xml:id="i-c6cd6a9d0f9cec76-1" n="194ce5ca">
            <seg n="a08f0f84">
              Fru talman! Det här är en principfråga. Det går att utifrån en
              princip agera och ge ett svar. Jag respekterar om Maud Olofsson
              vill återkomma i ärendet, men det går också att ha en principiell
              uppfattning.
            </seg>
            <seg n="420a78f9">
              Nu är läget att riksdagsstyrelsen har fattat det här beslutet
              när det gäller riksdagsledamöter. Är det inte rimligt att regeringen
              gör samma sak när det gäller statsråd?
            </seg>
          </u>
          <note type="speaker" n="e5dee746">
            Anf. 84 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-1c604630105093c1-10" n="d3de7b30">
            <seg n="bf12c57b">
              Fru talman! Jag tror att Peter Hultqvist har respekt för att
              jag gärna vill se vad det är för beslut och på vilka grunder man
              har fattat det beslutet och sedan få återkomma med ett besked.
              Den diskussion som ni har fört här är det bra om jag får redogjord
              för in till regeringen. Sedan kan vi återkomma med besked till
              er.
            </seg>
            <seg n="a9ce9ec4">
              EU:s militära insats i Somalia
            </seg>
          </u>
          <note type="speaker" n="cfc9d3c0">
            Anf. 85 MAX ANDERSSON (mp):
          </note>
          <u who="max_andersson_531f93" xml:id="i-bfbc52436e3c50d8-0" n="238e2b68">
            <seg n="7ebd7ce2">
              Fru talman! Min fråga gäller EU:s militära insats i Somalia.
              Det ligger underligt nog på jordbruksministerns bord. Ministern
              får väl välja vem som svarar.
            </seg>
            <seg n="b4362e1c">
              Ett av de problem som har drabbat Somalia sedan statens sönderfall
              är att utländska fiskefartyg har utnyttjat det faktum att det
              inte är någon som skyddar landets vatten. Man fiskar illegalt
              och plundrar landets naturresurser. Det är ett av skälen till
              framväxten av piratverksamhet i Somalia.
            </seg>
            <seg n="ae4b3f6c">
              Nästa vecka har Spanien begärt att jordbruksministrarna i EU
              ska diskutera om att använda operation Atalanta för att skydda
              spanska fiskefartyg i området. Min förhoppning som miljöpartist
              är att regeringen kommer att agera för att om det gäller fartyg
              som har fiskat illegalt och bedrivit rovfiske EU:s militära insatser
              inte ska användas för att skydda plundring av naturtillgångar.
            </seg>
          </u>
          <note type="speaker" n="a35d23fc">
            Anf. 86 Jordbruksminister ESKIL ERLANDSSON (c):
          </note>
          <u who="unknown" xml:id="i-a1b29e6abf133b46-12" n="dbc136a9">
            <seg n="0c8adbf2">
              Fru talman! Det är riktigt som ledamoten påstår att Spanien har
              begärt att frågan kommer upp på nästkommande jordbruks- och fiskeministerråd.
              Min inställning och det framförande jag kommer att göra under
              den punkten går ut på att jag tycker, precis som ledamoten, att
              vi inte ska behandla den här frågan. Jag vill hänvisa den till
              utrikesministrarnas råd som har att hantera de här aktuella insatserna
              i Somalia.
            </seg>
          </u>
          <note type="speaker" n="bf7182e2">
            Anf. 87 MAX ANDERSSON (mp):
          </note>
          <u who="max_andersson_531f93" xml:id="i-bfbc52436e3c50d8-1" n="238e2b68">
            <seg n="b42934d2">
              Fru talman! Jag förstår mycket väl att jordbruksministern håller
              med om att det är absurt att jordbruksministrarna ska diskutera
              militära insatser. Men jag vill ändå fråga om regeringen har någon
              åsikt i själva sakfrågan. Ska militära insatser kunna användas
              för att skydda plundring av naturtillgångar? Jag hoppas på ett
              principiellt förhandsuttalande.
            </seg>
          </u>
          <note type="speaker" n="95e03d68">
            Anf. 88 Jordbruksminister ESKIL ERLANDSSON (c):
          </note>
          <u who="unknown" xml:id="i-ff8e531851833cec-0" n="dbc136a9">
            <seg n="35fb6648">
              Fru talman! Jag överlåter de principiella uttalandena i denna
              såväl som andra utrikespolitiska saker till utrikesministern.
            </seg>
            <seg n="defd0dba">
              Kultur och tillväxt
            </seg>
          </u>
          <note n="cdb43a73">
            Anf. 89 ANNE MARIE BRODÉN (m):
          </note>
          <u who="unknown" xml:id="i-83d193c1c548b83f-0" n="dbc136a9">
            <seg n="ffce7288">
              Fru talman! Jag vill ställa frågan till näringsministern. Det
              handlar om att vi nu här precis efteråt ska ha en debatt om kulturen
              och kulturens betydelse på olika sätt. Inte minst kultur och hälsa
              är ett område som jag arbetar mycket med. Jag vet att ministern
              intresserar sig mycket för kultur och tillväxt.
            </seg>
            <seg n="924e5ff6">
              Därför vill jag ställa frågan: Vad händer inom det området? Vad
              kan vi se framför oss för initiativ från ministern när det gäller
              just kultur och tillväxt? Det berörs också i Kulturutredningen
              på ett väldigt bra sätt.
            </seg>
          </u>
          <note type="speaker" n="e47d28e4">
            Anf. 90 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-462fef7bf7e0e4ac-1" n="d3de7b30" next="i-36c45845e57cb791-1">
            <seg n="0d1b9f5f">
              Fru talman! Jag tackar så mycket för frågan. Jag tror att det
              här är ett område som kräver ännu mer insatser på många håll och
              kanter. Lena Adelsohn Liljeroth och jag har haft ett antal aktiviteter
              med de kreativa näringarna, där vi försöker koppla ihop mer traditionell
              näringspolitik med de kreativa näringarna. Syftet med det är att
              fler ska kunna leva på sin kulturutövning. Fler kulturarbetare
              ska kunna vara entreprenörer och tjäna pengar på sitt kunnande.
            </seg>
            <seg n="2c977079">
              Det finns ett ungdomsperspektiv på detta som är viktigt. Jag
              genomför nu dialoger kring sammanhållningspolitiken runt om i
              Sverige. En sak som lyfts fram är att ungdomar som startar företag
              ofta finns i dessa näringar. De startar annorlunda relativt framgångsrika
              företag som tilltalar en global marknad.
            </seg>
            <seg n="d8ff8f87">
              Vi i min generation måste börja tänka lite nytt för att möta
              den unga generationen och de kreatörer och entreprenörer som växer
              fram. Då måste också våra instrument se annorlunda ut. De är anpassade,
              om jag får raljera lite, till skruv- och mutterföretagen och inte
              till de företag som växer fram och som jag ser som något mycket
              positivt.
            </seg>
          </u>
          <note n="494a66a6">
            Anf. 91 TREDJE VICE TALMANNEN:
          </note>
          <u who="eva_olofsson_b34e2b" xml:id="i-36c45845e57cb791-1" n="d3de7b30" prev="i-462fef7bf7e0e4ac-1">
            <seg n="771237c4">
              Med detta är dagens frågestund avslutad. Jag ber att få tacka
              medverkande statsråd och ministrar.
            </seg>
            <seg n="ed58991b">
              Det replikskifte som inte hanns med före frågestunden utgår eftersom
              replikanten har strukit sig.
            </seg>
          </u>
          <note n="1e50407c">
            8 § (forts. från 6 §) Polisfrågor (forts. JuU22)
          </note>
          <note n="286e5bdc">
            Anf. 92 TREDJE VICE TALMANNEN:
          </note>
          <note n="b1e99e73">
            Överläggningen var härmed avslutad.
          </note>
          <note n="ef10a172">
            9 § Folkbildning och friluftsliv
          </note>
          <note n="5d400c46">
            Föredrogs
          </note>
          <note type="speaker" n="1d24e2c4">
            Anf. 93 SIV HOLMA (v):
          </note>
          <u who="siv_holma_8514dc" xml:id="i-b56543958e714281-0" n="cd8a4867" next="i-9afb84182c73c30c-0">
            <seg n="50363c51">
              Fru talman! Vänsterpartiet utgår från att folkbildning är både
              fritt och frivilligt. Folkbildningen erbjuder ett klimat som gynnar
              alla människors lika värde, jämställdhet mellan könen och det
              mångkulturella samhället, ett livslångt lärande och samspel mellan
              människor i alla åldrar. Folkbildningen ger utrymme åt människor
              med olika politisk tillhörighet och olika religioner likaväl som
              åt människor utan politisk eller religiös tillhörighet. Fritt
              och frivilligt är grunden. Med för många byråkratiska direktiv
              riskerar vi att få mer likformighet än mångfald.
            </seg>
            <seg n="3f4b4463">
              I dag tjänar folkbildningens metoder och pedagogiska insikter
              som inspiration för övriga utbildningar. Att förhålla sig till
              människors tidigare livserfarenhet och kunskaper är själva utgångspunkten
              för folkbildningens pedagogik. Det handlar om att inom ramen för
              en demokratisk miljö ta till vara deltagarnas historia. Tillsammans
              med våra nordiska grannländer förvaltar vi folkbildningens traditioner
              och bildningsvägar. Till folkbildningens styrka hör att den förmår
              fånga upp nya rörelser i en ständigt föränderlig värld. Den dynamik
              som detta skapar är en förutsättning för att fler ska kunna delta
              i samhällsbyggandet. Folkbildningens stora utmaning är att ständigt
              öppna fönster mot sin omvärld och betrakta den med nya ögon.
            </seg>
          </u>
          <note n="6d8a1fe0">
            Fru talman! I betänkandet Folkbildning och friluftsliv behandlar
            kulturutskottet 26 motionsyrkanden från allmänna motionstiden
            2008. Jag yrkar bifall till reservation 1 som Vänsterpartiet och
            Socialdemokraterna gemensamt står bakom.
          </note>
          <u who="siv_holma_8514dc" xml:id="i-9afb84182c73c30c-0" n="cd8a4867" prev="i-b56543958e714281-0">
            <seg n="c20d2956">
              Våren 2006 antog riksdagen en ny folkbildningsproposition som
              den socialdemokratiska regeringen tillsammans med Vänsterpartiet
              hade utarbetat. Vi betonade att folkbildningen är en angelägenhet
              för hela samhället och att ansvaret för det ekonomiska stödet
              till folkbildningen delas mellan stat, landsting och kommuner.
            </seg>
            <seg n="f7e65634">
              I folkbildningspropositionen angav vi också en klar ambition
              att regeringen bör föra en dialog med Sveriges kommuner och landsting
              om deras bidrag till folkbildningen. Våren 2006, före valet, var
              s, v och mp också överens om att öka det statliga anslaget till
              folkbildningen med 500 miljoner kronor.
            </seg>
            <seg n="aed4a5f2">
              Det var naturligtvis glädjande att alliansregeringen höll med
              om att det behövdes en förstärkning i samma storleksordning men
              samtidigt beklagligt att alliansregeringen inte ville föra dialog
              med kommuner och landsting om deras ansvar för stöd till folkbildningen.
              Det är beklagligt eftersom det trots det statliga tillskottet
              finns skäl att känna sig orolig inför framtidens folkbildning.
              Det finns redan exempel på att kommuner, landsting och regioner
              begränsat eller upphört med sitt stöd till folkbildningen. I oroliga
              ekonomiska tider är det ännu viktigare att staten i samtal med
              kommuner, landsting, regioner och folkrörelser lägger fast hur
              det ekonomiska ansvaret för folkbildningen ska tas och fördelas.
            </seg>
            <seg n="70b718ee">
              Fru talman! Amatörkultur handlar om att skapa kultur av egen
              kraft. Amatörkulturen är en folkrörelse som spänner över hela
              det kulturella fältet. Det finns över 750 000 medlemmar i körer,
              teaterföreningar, hembygdsföreningar och mycket mer. Amatörkulturens
              bredd är en nödvändig rekryteringsbas för den professionella kulturen,
              och den professionella kulturen inspirerar amatörkulturen. De
              förutsätter helt enkelt varandra.
            </seg>
            <seg n="ad0d7285">
              I dag är det nationella ansvaret för amatörkulturen uppdelat
              mellan olika aktörer: Ungdomsstyrelsen, Kulturrådet och Folkbildningsrådet.
              Amatörkulturen är dessutom starkt knuten till kulturutövarens
              ideella kraft. Det är därför den ofta tas för given, vilket gör
              att den lätt kommer på undantag i den kulturella debatten och
              därmed också i budgetsammanhang. Bristen på ett samlat nationellt
              ansvar och bristen på pengar är till men för amatörkulturens utveckling.
            </seg>
            <seg n="ba5cba95">
              Jag anser därför att en arbetsgrupp bestående av representanter
              från Ungdomsstyrelsen, Folkbildningsrådet och Amatörkulturens
              samrådsgrupp bör ges i uppdrag att utreda hur det nationella ansvaret
              för amatörkulturen ska utformas.
            </seg>
            <seg n="8c34878d">
              Ytterligare en faktor som hämmar amatörkulturens utveckling är
              de bidragsregler som hindrar åldersintegrerad verksamhet. Vi vill
              inte ha bidragsregler som hindrar människor från att exempelvis
              sjunga i generationsblandad kör. Bidragsregler måste anpassas
              till amatörkulturens sätt att fungera. Regler behövs som stimulerar
              till mötesplatser med verksamhet där unga och gamla utövar kulturaktiviteter
              tillsammans.
            </seg>
            <seg n="4a341b11">
              Jag har personlig erfarenhet av att delta i amatörteater där
              människor från 2 år upp till över 80 år stod på scen sida vid
              sida och gestaltade ett vanligt sågverkssamhälle i början av 1900-talet.
            </seg>
            <seg n="ef91316c">
              I amatörkulturen skapas möten som överbryggar åldersmässiga,
              kulturella och etniska klyftor mellan människor. Jag yrkar därför
              bifall även till reservation 3, Ansvar för amatörkulturen.
            </seg>
            <seg n="41fc6335">
              Fru talman! I dag befinner vi oss mitt i en ekonomisk kris. Vi
              har de senaste månaderna nästan dagligen hört om nya varsel. Många
              har gått och många kommer den närmaste tiden att gå ut i arbetslöshet.
              Det är en situation som för många innebär en katastrof, både ekonomiskt
              och personligt.
            </seg>
            <seg n="1d555aec">
              Vi hör om kommuner och landsting som inte får sina budgetar att
              gå ihop och som vädjar om ekonomisk hjälp från den borgerliga
              regeringen, men icke, det kommer inte några ökade anslag.
            </seg>
            <seg n="eacdfbe7">
              Varför tar jag då upp detta när dagens betänkande handlar om
              folkbildning och friluftsliv?
            </seg>
            <seg n="d0538976">
              Jo, fru talman, det är nämligen så att det här betänkandet behandlar
              två socialdemokratiska motioner som tar upp det delade ekonomiska
              ansvaret för folkbildningen, det delade ansvaret mellan stat,
              landsting och kommun. Man hänvisar till den folkbildningsproposition
              som lades fram 2006, Lära, växa och förändra , där det just betonades
              att folkbildningen är en angelägenhet för hela samhället och att
              ansvaret för det ekonomiska stödet ska delas mellan stat, landsting
              och kommun. Det beslutades då, av en enig riksdag, att regeringen
              skulle ta initiativ till överläggningar med Sveriges Kommuner
              och Landsting.
            </seg>
            <seg n="f2ab5cb6">
              I betänkandet hänvisar majoriteten till Kulturutredningen och
              förslaget om eventuella överenskommelser av det slag som har slutits
              på det sociala området mellan staten, den ideella sektorn och
              Sveriges Kommuner och Landsting. Men det som motionen pekar på
              är ju ett beslut som redan har fattats i Sveriges riksdag. Jag
              skulle i dag vilja att utskottsmajoriteten informerar oss om vad
              som har hänt. Har ansvarig minister initierat några överläggningar,
              och vad har man i så fall kommit fram till?
            </seg>
            <seg n="8059f02c">
              Jag är övertygad om att detta är en viktig fråga att driva på.
              Enligt Folkbildningsrådets senaste verksamhetsrapport har kommunernas
              anslag till studieförbunden från 1991 till 2007 minskat med närmare
              40 procent. Från landstingen har de under samma period minskat
              med 11 procent.
            </seg>
            <seg n="7407d2f5">
              Man kan också i årets rapport, precis som i förra årets, läsa
              om ett tiotal kommuner som ger 0 kronor till folkbildningen. Majoriteten
              av dessa är borgerligt styrda. Men hur kommer de siffrorna att
              se ut de kommande åren?
            </seg>
            <seg n="f462a0de">
              Vi vet att det med den tuffa ekonomiska situationen ute i kommuner
              och landsting också finns en risk att flera kommuner kommer att
              nolla eller minska sina anslag till folkbildningen. Det moderatstyrda
              Helsingfors har enligt Folkbildningsrådets verksamhetsrapport
              redan minskat sitt anslag till studieförbunden från 41 kronor
              per invånare till 34 kronor per invånare. Helsingfors ligger nu
              under genomsnittet i landet som är 41 kronor.
            </seg>
            <seg n="7538c72a">
              Vi socialdemokrater anser att folkbildningen behövs oavsett vilken
              konjunktur man befinner sig i, men möjligheten för deltagarna
              att vara med påverkas av deras ekonomiska situation. Det finns
              nu en stor risk att arbetslösa och andra resurssvaga grupper minskar
              sitt deltagande eller avstår helt från att delta i studiecirklar
              och folkhögskolekurser, trots att det kanske är just nu som folkbildningen
              behövs som allra mest. Med de minskade anslagen kommer deltagaravgifterna
              att bli allt högre, vilket kommer att stänga ute en stor del människor
              från folkbildningsverksamheten.
            </seg>
            <seg n="1d9aca37">
              När regeringen nu för en politik som gör att Sverige är på väg
              mot massarbetslöshet vill vi socialdemokrater satsa på jobb och
              utbildning. Vi har tidigare presenterat ett konkret krisprogram
              med fler än 100 000 jobb och utbildningsplatser.
            </seg>
            <seg n="ce7e68cf">
              Därför vill jag lyfta fram vår reservation som tar upp en stärkt
              roll för folkhögskolorna. Vi vill att folkhögskolorna ska användas
              på ett bättre sätt för att bistå dem som vill skaffa sig en ny
              utbildning eller dem som behöver komplettera tidigare utbildning.
              Sverige har en ungdomsarbetslöshet som är den näst högsta i hela
              Europa, och många skulle behöva läsa in eller komplettera sina
              utbildningar. Vi vet att folkbildningens pedagogik passar många
              som inte tidigare har tyckt att skolan har passat för dem. Vi
              vill utnyttja lågkonjunkturen för att stärka kompetensen i Sverige
              med ett kompetenslyft. Här ser jag folkhögskolan som en av flera
              viktiga aktörer för att hjälpa människor tillbaka till arbetslivet
              och till en ny utbildning.
            </seg>
            <seg n="771ef65b">
              Avslutningsvis, fru talman, vill jag säga några ord också om
              friluftsliv och friluftsorganisationerna. Friluftsliv och hälsa
              hör ihop. Friluftsorganisationerna tar ett stort ansvar för att
              bygga ett mer hälsosamt samhälle. Det är viktigt att uppmärksamma
              den icke organiserade idrottens betydelse för människors hälsa.
              Vi socialdemokrater anser därför att friluftslivets organisationer
              bör ges en högre status från samhällets sida och att ökad hänsyn
              bör tas till deras förebyggande arbete.
            </seg>
            <seg n="757cef1a">
              Svenskt Friluftsliv är en paraplyorganisation för 21 ideella
              friluftsorganisationer i Sverige som tillsammans har 1,7 miljoner
              medlemmar, varav 300 000 är barn och unga. Svenskt Friluftsliv
              kan i dag jämställas med Riksidrottsförbundet som paraplyorganisation.
              Vi socialdemokrater tycker att friluftsrörelsen på samma sätt
              som idrottsrörelsen skulle kunna ges ansvar att administrera sina
              bidrag själv. Vi vill att regeringen ska tillsätta en utredning
              som har till syfte att utreda det framtida stödet till icke organiserad
              idrott och för det samlade Svenskt Friluftsliv.
            </seg>
            <seg n="e31fff05">
              Fru talman! Vi ska debattera folkbildnings- och friluftsfrågor.
              Det är naturligtvis alltid glädjande att kulturen får ett utrymme
              här i kammaren.
            </seg>
            <seg n="a6334445">
              I just det här betänkandet behandlar vi 16 motioner från den
              allmänna motionstiden som berör just folkbildning och 10 motioner
              som berör friluftsfrågor.
            </seg>
            <seg n="b811c718">
              Flera av de här motionerna lyfter fram viktiga frågor som även
              finns med i Kulturutredningen. Därav avstyrker utskottets majoritet
              dessa motioner, just med hänvisning till den utredning som nu
              är ute på remiss. Där tar man också upp och belyser det som flera
              av motionerna berör. Regeringen kommer att återkomma med en proposition
              som berör just de delarna. Remisstiden går ut den 15 maj.
            </seg>
            <seg n="7b408034">
              Vidare finns det frågor om friluftslivets mål och visioner samt
              om bidrag till de frivilliga organisationerna. Här pågår ju ett
              beredningsarbete av ett utredningsförslag som just har lyft fram
              liknande frågor. Det ena betänkandet heter Rörelser i tiden och
              det andra heter Myndigheter för miljön , och de berör dessa frågor.
              Därav yrkas avslag på de motionerna.
            </seg>
            <seg n="41edaa3e">
              Jag vet inte om Gunilla Carlsson har missat det, men där finns
              också med just hur man i framtiden ska fördela pengarna till friluftsorganisationerna.
              Ska det ske förändringar? Man trycker också på vikten av att de
              frivilliga friluftsorganisationerna får ett bra stöd. Jag tror
              att vi egentligen är överens om det.
            </seg>
            <seg n="92e59779">
              Jag vill ställa mig bakom utskottets samtliga förslag och yrkar
              därför avslag på motionerna.
            </seg>
            <seg n="539fb9bf">
              Motionen om integrationsarbete anser vi delvis tillgodosedd just
              med tanke på allt det arbete som pågår.
            </seg>
            <seg n="75d86355">
              Vi pekar också på den rapport som finns, Folkbildning och lokal
              utveckling i förorten , där man visar på vad folkhögskolorna och
              studieförbunden har för betydelse, inte minst för enskilda individer.
              Det sker ett spännande arbete, och jag kan varmt rekommendera
              läsning av den rapporten.
            </seg>
            <seg n="979659a2">
              Fru talman! Av motionen som handlar om folkhögskolorna och folkbildningen
              framgår det att de har ett stort värde för individen. Även där
              är vi positiva i våra skrivningar.
            </seg>
            <seg n="a0f32821">
              När det gäller det stöd som man vill att folkbildningen ska kunna
              ge i fråga om EU-ordförandeskapet och EU-valet finns även det
              delvis tillgodosett med tanke på de 5 miljoner som man speciellt
              har öronmärkt till informationsinsatser till Folkbildningsrådet
              på detta område.
            </seg>
            <seg n="0630296e">
              Fru talman! I Sverige är vi stolta över våra folkbildningstraditioner.
              De bidrar till att föra vidare kunskaper från en grupp specialister
              till en bredare allmänhet. Regeringen anser att den fria och frivilliga
              folkbildningen är mycket viktig. Men den kräver noggrann uppföljning
              och utvärdering i fråga om de pengar som delas ut. Det är självklart
              för oss moderater och hela alliansen att vi ska följa upp och
              utvärdera de skattepengar som ges. Det sker redan i dag, men det
              kan ske ännu bättre. Därför har Folkbildningsrådet tillsatt en
              expertgrupp som ska utveckla modeller för hur man ska mäta samhällsnyttan
              med folkbildningen.
            </seg>
            <seg n="76e19d00">
              Jag råkar vara ordförande i denna expertgrupp, och jag tror att
              det arbete som vi gör kommer att betyda att man inser att det
              är viktigt att satsa pengar också från den regionala och den kommunala
              nivån. Jag tror att man ibland inte har varit tillräckligt bra
              på att beskriva vad detta betyder för tillväxten, utvecklingen,
              folkhälsan med mera.
            </seg>
            <seg n="736733a4">
              Vad vi vet i dag är att det är en miljon unika personer som har
              någon kontakt med folkbildningen. Det är imponerande siffror i
              sig.
            </seg>
            <seg n="768d95e5">
              Särskilt prioriterade områden är tillgänglighet för människor
              med funktionshinder, människors lika värde, folkhälsa, hållbar
              utveckling, det mångkulturella samhällets utmaningar och det livslånga
              lärandet. Alliansregeringen satsar därför över 3,2 miljarder kronor
              på folkbildningen 2009. Just de 5 miljoner som jag pekade på tidigare
              öronmärks till information om EU-frågorna som naturligtvis är
              speciellt viktiga i år.
            </seg>
            <seg n="ff5c3e39">
              Men det finns en del bekymmer, och det är det som har lyfts fram,
              nämligen att det är minskade anslag från regionala och lokala
              aktörer. Därför är det trots allt extra glädjande att Kulturutredningen
              verkligen har med diskussionen om portföljmodellen. Jag uppfattade
              inte riktigt om Socialdemokraterna och Gunilla Carlsson var emot
              portföljmodellen eller inte. Men här ser jag och vi i alliansen
              en möjlighet att just möta den diskussion som behöver ske i fråga
              om regionala och lokala stöd i en gemensam diskussion om den så
              kallade portföljmodellen. Jag uppfattar att det är korrekt skrivet
              i betänkandet att detta kan vara en utveckling för folkbildningen,
              även om det i stora delar pekas på kulturen i stort och hur kulturen
              kan bli starkare regionalt och lokalt.
            </seg>
            <seg n="b58d6cfe">
              Amatörkulturen förs fram på ett positivt sätt i Kulturutredningen.
              Låt oss återkomma och ha en diskussion om denna viktiga verksamhet.
              Där delar jag Siv Holmas uppfattning om att vi här har mycket
              mer att diskutera och göra för att stärka amatörkulturen, och
              vi är öppna för att fortsätta diskutera detta.
            </seg>
            <seg n="dc289669">
              Fru talman! Till sist vill jag lyfta fram frågan om friluftslivet
              och dess betydelse för människors hälsa. Här kan man inte nog
              understryka vikten av ett bra stöd till dessa organisationer.
              Vi moderater ser framför oss att regeringen kommer tillbaka med
              ett förslag som ger de bästa förutsättningarna för alla organisationer
              som kan bidra till folkhälsan, inte minst för barn och ungdomar.
            </seg>
            <seg n="90d51e97">
              Jag vill avsluta mitt anförande med att än en gång yrka bifall
              till förslaget i utskottets betänkande.
            </seg>
          </u>
          <note n="163f1a5f">
            Anf. 94 GUNILLA CARLSSON i Hisings Backa (s):
          </note>
          <note n="16aea5f8">
            Fru talman! Jag ställer mig bakom samtliga socialdemokratiska
            reservationer, men för tids vinnande yrkar jag bifall endast till
            reservationerna nr 1 och nr 4.
          </note>
          <note n="7b9e4f18">
            Anf. 95 ANNE MARIE BRODÉN (m):
          </note>
          <note type="speaker" n="cde6d44e">
            Anf. 96 SIV HOLMA (v) replik:
          </note>
          <u who="siv_holma_8514dc" xml:id="i-b56543958e714281-1" n="cd8a4867" next="i-9afb84182c73c30c-1">
            <seg n="31e41e20">
              Fru talman! Jag har två frågor som jag skulle vilja ha svar på
              från Anne Marie Brodén. Den ena frågan handlar om regler för åldersintegrerade
              bidrag. Man vill stimulera på ett sådant sätt att människor från
              0100 år ska kunna vara tillsammans och göra olika kulturaktiviteter.
              Det nämner ni ingenting om i utskottets ställningstagande, utan
              ni hänvisar till Kulturutredningen. Vad är exempelvis Anne Marie
              Brodéns uppfattning i denna fråga?
            </seg>
            <seg n="15238dd7">
              Min andra fråga hänger ihop med att man ska föra samtal med kommuner,
              landsting och regioner om ansvaret för att finansiera folkbildningen
              att folkbildningen är allas ansvar. Där hänvisar Anne Marie Brodén
              också till Kulturutredningen. Men jag tycker att det är viktigt
              att göra någonting nu.
            </seg>
            <seg n="06cbc527">
              Som Gunilla Carlsson framförde är det tyvärr många borgerliga
              kommuner som har gjort dessa neddragningar. Då är det viktigt
              att alla politiker som står bakom folkbildningspropositionen också
              drar sitt strå till stacken. Hur vill du, Anne Marie Brodén, agera
              i dessa frågor? Vill du bara avvakta Kulturutredningen, eller
              vill du agera nu?
            </seg>
          </u>
          <note n="f512761c">
            Anf. 97 ANNE MARIE BRODÉN (m) replik:
          </note>
          <u who="siv_holma_8514dc" xml:id="i-9afb84182c73c30c-1" n="cd8a4867" prev="i-b56543958e714281-1">
            <seg n="e121cb94">
              Fru talman! Jag ska börja med den sista frågan. Nej, det är inte
              så att jag bara avvaktar. Men det är klart att jag ser denna portföljmodell
              som en möjlighet.
            </seg>
            <seg n="5910209c">
              Däremot har vi i alliansen tagit upp detta med ansvarig minister
              och pekat på vad som händer. Men jag vill ändå korrigera Siv Holma.
              Det är inte enbart borgerliga kommuner som gör på detta sätt.
              Det finns många andra exempel. Om det är en kommun med mycket
              inflyttning är det klart att det påverkar bidraget på det sättet
              att det slås ut på fler invånare. Man får därför vara lite försiktig
              med dessa siffror. Men visst är det bekymmersamt om staten, vilket
              alliansregeringen har gjort, ger mer pengar och kommuner och landsting
              drar in.
            </seg>
            <seg n="6db1397a">
              Nu får kommuner och landsting mer pengar enligt vårpropositionen,
              tvärtemot vad Gunilla Carlsson sade tidigare. Det handlar om sammanlagt
              17 miljarder. Förhoppningen är ändå att det ska komma just dessa
              saker till del. Det tror jag nog kommer att lösas.
            </seg>
            <seg n="31347c6e">
              Men vi har, som sagt, tagit upp frågan. Vi tycker också att den
              här portföljmodellen absolut kan ligga till grund för en fortsatt
              dialog och diskussion.
            </seg>
            <seg n="e586cf5b">
              När det gäller åldersgränsen är det väl ganska naturligt att
              vi hänför till Kulturutredningen eftersom man också där pekar
              på en ökad dialog och diskussion om detta. Regelverket som det
              ser ut i dag ligger fast, men vi återkommer med förslag om hur
              amatörkulturen ska stödjas. Om det då är just åldersgränsen som
              är det viktigaste att ändra eller om det är andra saker som är
              viktiga får vi återkomma till.
            </seg>
          </u>
          <note type="speaker" n="0394454d">
            Anf. 98 SIV HOLMA (v) replik:
          </note>
          <u who="siv_holma_8514dc" xml:id="i-b56543958e714281-2" n="cd8a4867" next="i-9afb84182c73c30c-2">
            <seg n="fdc76208">
              Fru talman! När det gäller amatörkulturen är bristen på pengar
              och regler om åldersintegrerade bidrag en del i det hela. Samtidigt
              handlar det också om, som jag sade i mitt anförande, att man samordnar
              det nationella ansvaret. Det är ett sätt att höja statusen och
              att synliggöra amatörkulturverksamheten som en viktig del i kulturpolitiken.
            </seg>
            <seg n="253ed117">
              När det gäller att man i vårbudgeten föreslår mer resurser till
              kommuner och landsting kan vi konstatera att differensen i fråga
              om dessa pengar fortfarande är tydlig. Jag har sett uppgifter
              om att pengarna innebär att 10 000 anställda måste sägas upp inom
              kommunsektorn. Man behöver alltså inte vara Einstein för att förstå
              vad det kommer att innebära för folkbildningen.
            </seg>
            <seg n="174e978a">
              Jag tycker att det har varit väldigt tydligt när man har lyssnat
              på finansministern att han vill värna välfärdens kärna. Jag har
              aldrig hört honom tala om att kulturen är en del av välfärdens
              kärna, vilket jag beklagar väldigt mycket.
            </seg>
            <seg n="952892c7">
              Jag tror att det är viktigt att man agerar på ett sådant sätt
              att man för dessa samtal. Om man från regeringen hade fört samtal
              med kommunsektorn skulle man inte ha gett så snålt tilltagna statsbidrag
              som man har gjort, oavsett om de kallas tillfälliga eller om de
              gäller tills vidare. Jag tror att man biter sig själv i svansen.
              Jag tror att det kommer att bli mycket svårt att klara sig när
              denna lågkonjunktur är över och allt detta kommer att vändas till
              något positivt. Risken är då att kulturen kommer att bli den stora
              strykpojken.
            </seg>
          </u>
          <note n="c35804db">
            Anf. 99 ANNE MARIE BRODÉN (m) replik:
          </note>
          <u who="siv_holma_8514dc" xml:id="i-9afb84182c73c30c-2" n="cd8a4867" prev="i-b56543958e714281-2">
            <seg n="09ce9f18">
              Fru talman! Först vill jag tacka för de frågor som ställts. Jag
              tror att det är viktigt att vi alla är medvetna om att vi är inne
              i en oerhört kraftig lågkonjunktur. Det är naturligtvis bekymmersamt
              för kommunerna. Samtidigt var det ju bara häromdagen som fick
              vi klart för oss vad kön till sjukvården kostar. Man kan räkna
              fram att det kostar över 1 miljard när människor får vänta på
              sjukvård. Jag tror att det är likadant på många andra områden.
              Ibland måste man se över sina kostnader.
            </seg>
            <seg n="bd5bc468">
              I mitt län, i landstinget i Halland, hade vi för några veckor
              sedan en debatt där ett socialdemokratiskt landstingsråd sade:
              Absolut ingen skattehöjning och absolut inga nya pengar in i svarta
              hål. Vi måste se över våra egna utgifter och kostnader.
            </seg>
            <seg n="bc5a2096">
              Jag tror att det är ett gemensamt ansvar här. Det handlar alltså
              om att också kommuner och landsting försöker se över vad pengarna
              används till.
            </seg>
            <seg n="bc03270e">
              Jag kommer tillbaka till det som sades om kulturen som strykpojke
              eller ej. Nej, jag tror att det är upp till alla oss som arbetar
              med kulturfrågor att hävda att kulturen är bra för tillväxten
              och för hälsan och att vi har ett gemensamt ansvar när det gäller
              att lyfta fram hur lönsamt det är att satsa på folkhälsan. Där
              har kulturen absolut en roll. Jag ser alltså inte riktigt så mörkt
              på detta som vår ordförande i kulturutskottet här gör. Men självklart
              är det här året bekymmersamt. Just därför får kommuner och landsting
              en förstärkning. Låt oss hoppas att den blir ett bra stöd i det
              fortsatta arbetet!
            </seg>
            <seg n="60ce4a33">
              Fru talman! I mitt anförande ställde jag en fråga till majoriteten.
              Frågan gällde ansvaret för folkbildningen. Jag lyfte också fram
              det beslut som fattades förra mandatperioden när det gäller folkbildningspropositionen
              och förslaget om att starta en dialog. Jag minns inte, men det
              är väl ungefär ett år sedan vi hade en motsvarande debatt. Då
              ställde jag samma fråga till majoriteten, alltså om ministern
              hade tagit något initiativ. Jag fick till svar att han inte hade
              gjort det, utan det hänvisades till kommunernas självstyre. Man
              sade att vi inte ska peta i var de ska lägga sina pengar. Det
              menar inte jag att vi ska göra, och det var inte heller andemeningen
              i propositionen. I stället handlade det just om att man ville
              ha en dialog mellan stat, kommun och landsting om ansvaret.
            </seg>
            <seg n="2d8f2461">
              Som jag sade i mitt anförande: Visst, vi har gett mer pengar
              från statligt håll. Men pengar har samtidigt försvunnit från andra
              delar. Kommunerna hör till dem som har minskat sitt anslag med
              40 procent. Det är klart att det då inte blir mer pengar till
              folkbildningen. Vi kan stå här och säga att det är så viktigt
              med folkbildningen och med det nationella målet. Tidigare i dag
              i utskottet hörde vi hur viktigt det är med folkbildning. Beträffande
              de nationella kulturpolitiska målen gäller det inte bara staten
              utan hela vägen. Därför tycker jag att vi här har ett ansvar att
              trycka på; så är det definitivt, särskilt som vi enigt har fattat
              beslut här i riksdagen.
            </seg>
            <seg n="ce27efed">
              Nu har vi en minister som tillhör den borgerliga alliansen. Återigen
              frågar jag er i den borgerliga majoriteten: Vad gör ansvarig minister?
              Det hade varit roligt om han var kvar här. Han var ju med på frågestunden
              men lämnade sedan kammaren. Jag har inte hört honom tala så mycket
              om folkbildning. Anne Marie Brodén får i stället svara på min
              fråga som jag återigen ställer: Vad gör ansvarig minister för
              att få i gång en dialog?
            </seg>
            <seg n="407d2ca6">
              Fru talman! Som jag tidigare nämnt sker här en dialog och förs
              en diskussion. När vi i vår alliansgrupp mött ministern har vi
              lyft fram just bekymret med att det hela fortsätter som det gör.
              Precis som vi sade i förra årets debatt kan vi inte gå in och
              bestämma över hur kommunerna eller regionerna eller, för den delen,
              landstingen ska prioritera när det gäller deras egna pengar.
            </seg>
            <seg n="b5df4483">
              Visst har vi om vi vill folkbildningen väl, vilket vi alla här
              i kammaren vill ett gemensamt ansvar för att betydelsen av folkbildningen
              fortsatt lyfts fram. Jag har varit både kommun- och landstingspolitiker,
              så jag vet att man när man sitter i budgetberedningar alltid måste
              klara av att prioritera. Den kritik som ibland riktas mot politiken
              ganska mycket nu mot oppositionen gäller just att man inte klarar
              att prioritera. Det är väl något som vi inte ska hamna i, utan
              här får man göra sina prioriteringar.
            </seg>
            <seg n="c0fb1766">
              Vad jag i mina inlägg menat är att vi, om vi lyckas få fram att
              folkbildningen och kulturen har en oerhört stor betydelse i samhället,
              kan få loss mer resurser till det förebyggande arbetet. Integrationen
              har det ger man här exempel på betydelse för hur människor mår,
              för hur individen växer och klarar mer själv och så vidare. Därmed
              har man en större chans att få en större del av kakan när det
              gäller den prioritering som görs ute i landet.
            </seg>
            <seg n="bb546bbc">
              Som sagt: Vi har lyft fram frågan med ministern. Jag beklagar
              att ministern inte är kvar här i kammaren, vilket jag hade önskat.
            </seg>
            <seg n="ba750fc6">
              Fru talman! Det är väl bara att hoppas på att ni fortsätter att
              trycka på här. Det är helt uppenbart det ser man i Folkbildningsrådets
              rapporter att det verkligen behövs.
            </seg>
            <seg n="e72a0615">
              I mitt anförande tog jag också upp det faktum att vi nu befinner
              oss i en lågkonjunktur. En mängd människor går ut i arbetslöshet,
              och många är än så länge varslade men kommer framgent att bli
              av med sitt arbete.
            </seg>
            <seg n="e5baf773">
              Vi i oppositionen har sagt att vi vill satsa på utbildning, på
              kompetensutveckling. Folkhögskolorna, folkbildningen, är, tycker
              jag, en mycket viktig aktör i det arbetet. Under förra krisen,
              under krisåren på 1990-talet, satsade vi på Kunskapslyftet. Kanske
              kunde man också nu satsa på ett kunskapslyft där folkhögskolorna
              skulle kunna vara en viktig aktör.
            </seg>
            <seg n="791206a4">
              Hur ser Anne Marie Brodén på en satsning på ytterligare utbildningsplatser
              och på att folkhögskolorna då skulle kunna vara en viktig aktör?
            </seg>
            <seg n="8c0c120e">
              Som jag tagit upp vill vi ha en utredning som får titta på friluftsorganisationernas
              möjligheter att själva administrera sitt bidrag, precis som Riksidrottsförbundet
              gör. I ditt anförande hänvisade du, Anne Marie Brodén, till en
              pågående utredning. Men när jag läser i betänkandet står det bara
              att man föreslår en utredning om en översyn av ansvarsfördelningen
              av strategier för genomförandet av friluftspolitiken. Kanske kunde
              jag få ett klargörande där och kanske också en synpunkt på hur
              majoriteten ser på möjligheterna att lägga över ansvaret på friluftsorganisationerna
              precis som det i dag är för Riksidrottsförbundet att själva fördela
              bidragen. De har ju en paraplyorganisation i och med Svenskt Friluftsliv.
            </seg>
            <seg n="48f86716">
              Anf. 103 ANNE MARIE BRODÉN (m) replik:
            </seg>
            <seg n="eda07b20">
              Fru talman! Jag börjar med det sistnämnda. Jo, det har lagts
              fram ett förslag om att ta bort Friluftsrådet. Svenskt Friluftsliv
              skulle då, precis som Gunilla Carlsson pekat på, kunna få ansvaret
              att i myndighets ställe fördela bidrag till de olika medlemsorganisationer
              som finns därunder. Vad man tittar vidare på är väl om det är
              möjligt att göra så. I dag finns pengarna egentligen hos oss,
              i budgeten. Men på något sätt är Naturvårdsverket, Friluftsrådet
              och Svenskt Friluftsliv inblandade.
            </seg>
            <seg n="3cfbb7bb">
              Jag har själv väckt en motion om den här frågan. Jag har därför
              tagit reda på lite mer, så jag kan glädja Gunilla med att säga
              att saker är på gång. Vi får se hur det där landar.
            </seg>
            <seg n="6d8b229e">
              När det gäller den andra delen, det vill säga utbildningssatsningar
              och vad som eventuellt kommer till hösten, kan jag säga att det
              i Folkbildningsrådet förs en diskussion om vad man skulle kunna
              bidra med, ställa upp med, just när det gäller folkhögskolorna
              och studieförbunden. Vi får återkomma till den diskussionen och
              se vad den landar i. Man har i alla fall tagit fram ett förslag
              och för en dialog med regeringen om hur det här skulle kunna utvecklas.
            </seg>
            <seg n="cf796984">
              Visst ser också vi möjligheten att folkhögskolorna till exempel
              på olika sätt hjälper till i en situation där många är berörda
              av det som nu händer.
            </seg>
            <seg n="82ebcbc9">
              Tidigare har vi ju också diskuterat om det ska vara en 16-årsgräns
              eller inte beträffande folkhögskolorna. Låt oss återkomma också
              till diskussionen och se vad den landar i.
            </seg>
          </u>
          <note n="aaf8b07c">
            Anf. 100 GUNILLA CARLSSON i Hisings Backa (s) replik:
          </note>
          <note n="0c2513dc">
            Anf. 101 ANNE MARIE BRODÉN (m) replik:
          </note>
          <note n="684fe5c2">
            Anf. 102 GUNILLA CARLSSON i Hisings Backa (s) replik:
          </note>
          <note type="speaker" n="03cefedb">
            Anf. 104 ANDERS ÅKESSON (c):
          </note>
          <u who="anders_akesson_e18d66" xml:id="i-ed09a47763431d62-0" n="b8fa59b5">
            <seg n="c231a698">
              Fru talman! Jag börjar med att yrka bifall till utskottsmajoritetens
              förslag i betänkandet. Väldigt kort tänker jag uppehålla mig vid
              folkbildningen. I betänkandet hanteras frågor om både folkbildning
              och friluftsliv.
            </seg>
            <seg n="846d2876">
              Som de föregående talarna här har lyft fram är folkbildningen
              väldigt viktig. Därför är det bra att alliansregeringen medgav
              en rejäl anslagshöjning som det första den gjorde 2006 i budgetpropositionen
              för 2007.
            </seg>
            <seg n="54b715b5">
              Det som påpekas i motionerna Kr224 och Kr240 är helt riktigt:
              att stat, region och kommuner finansierar folkbildningen.
            </seg>
            <seg n="ce8f5685">
              Det är också rätt, fru talman, som utskottet konstaterar att
              stat, region och kommun självständigt fattar beslut om nivån på
              anslag till folkbildningen. Det är utmärkt att Kulturutredningen,
              som just nu är på remiss och väcker ett väldigt stort engagemang,
              inte minst hos amatörkulturorganisationer och folkbildningsorganisationer,
              tydligt lyfter fram folkbildningen som något mycket viktigt just
              för amatörkulturen och för dess spridning över landet. Symbiosen
              folkbildning och amatörkultur tydliggörs på ett väldigt bra sätt
              i Kulturutredningen.
            </seg>
            <seg n="924a2250">
              Det är en klok slutsats som görs och ett bra förslag till beslut
              som framförs i Kulturutredningen att även folkbildningsorganisationer
              och studieförbund ska ingå i den dialog som eventuellt leder fram
              till en överenskommelse om samarbete av det slag som tidigare
              skett mellan staten, Sveriges Kommuner och Landsting och den ideella
              sektorn vad gäller det sociala området. Ett sådant förfaringssätt
              en dialog och en överenskommelse där även folkbildningsorganisationerna
              finns med skulle ytterligare stärka sambanden mellan folkbildning,
              kommunal och regional sektor och kultur. Jag är övertygad om att
              det ytterligare skulle stärka folkbildningens roll i de kommuner,
              alliansstyrda och socialiststyrda, som till äventyrs övervägt
              att skära ned eller skurit ned anslagen till folkbildningen.
            </seg>
            <seg n="e1c6c7b1">
              Fru talman! Det här är ett långt bättre tillvägagångssätt än
              pekpinnar från riksdagen, pekpinnar som omedelbart skulle uppfattas
              som inskränkningar i det kommunala självstyret, att åstadkomma
              ett ökat regionalt och primärkommunalt engagemang och stöd för
              folkbildningen.
            </seg>
            <seg n="df3038dc">
              Än en gång yrkar jag bifall till utskottsmajoritetens förslag
              till beslut.
            </seg>
          </u>
          <note type="speaker" n="403fc6a9">
            Anf. 105 SOLVEIG HELLQUIST (fp):
          </note>
          <u who="solveig_hellquist_181a78" xml:id="i-34a8f6530d743950-0" n="d94ee774">
            <seg n="1f6dba26">
              Fru talman! Vi är många som har erfarenhet av folkbildning. Men
              använder man ordet folkbildning är min erfarenhet att det finns
              en och annan som inte vet vad ordet står för. Talar man däremot
              om studieförbund och folkhögskolor vet de flesta vad det är fråga
              om.
            </seg>
            <seg n="8a6f7e45">
              Själv kom jag i kontakt med folkbildningen i unga år. Det var
              som studiecirkelledare i nybörjarengelska. Vi hade grupper av
              män och kvinnor med olika bakgrund, och det är med glädje jag
              ser tillbaka på den tiden. Förutom att cirkeln gav möjligheten
              att lära känna nya människor, lära sig nybörjarengelska, få skratt
              och prata om livet i stort var det en extra kurs då alla hade
              med sig egna bakverk. Det här är exempel på vad studiecirklar
              kan ge.
            </seg>
            <seg n="d8484d4a">
              Jag känner flera som har goda erfarenheter av att studera på
              folkhögskola. Just nu finns en man som jag känner på Biskops Arnö
              för att förverkliga sin dröm att bli fotograf. Han hade vernissage
              på Södermalm i slutet av januari, och det var roligt att det kom
              väldigt mycket folk.
            </seg>
            <seg n="fee80932">
              Mycket har sagts, och jag kan bara betona att folkbildningen
              har gamla anor. Den spelar och har spelat en betydelsefull roll
              för kunskap och bildning och gör så fortfarande. Siv Holma har
              betonat att den ska vara fri och frivillig, och det vill jag också
              göra. Jag vill själv kunna bestämma innehåll och arbetsformer
              för min undervisning, fritt från centralstyrning och politiska
              pekpinnar. Folkbildningen fyller en funktion med nischer som andra
              utbildningsaktörer inte vare sig kan eller ska fylla. Även studieförbunden
              har en betydelsefull roll.
            </seg>
            <seg n="55a9293b">
              Folkbildningen, folkhögskolorna, studieförbunden är viktiga,
              och därför har regeringen satsat på den här verksamheten och ökat
              bidraget för 2007 med 490 miljoner. Totalt för 2009 handlar det
              om 3,2 miljarder. Jag tycker att regeringen tar den här verksamheten
              på fullt allvar. Dessutom, precis som nämns i motioner, måste
              vi lära mer om EU, EU-valet och ordförandeskapet. Regeringen satsar
              de facto 5 miljoner detta år och 5 miljoner ytterligare två år
              framåt. Det är mycket angeläget. Det är allvarligt, som jag ser
              det, att vi svenskar inte riktigt kommit med på banan när det
              gäller vårt EU-medlemskap.
            </seg>
            <seg n="36651816">
              Nu till friluftslivet: Friluftslivet handlar om hälsa, gemenskap
              och glädje. Friluftsliv är både hälsosamt och lönsamt kultur och
              hälsa, friluftsliv och hälsa. Redan Carl von Linné visste det
              på 1700-talet.
            </seg>
            <seg n="a4b09d31">
              Jag har skrivit under en motion till utskottet om friluftsliv.
              Jag är glad att utskottet har gillat den, i alla fall punkt 5
              i motion Kr281, om det är rätt uppfattat. I vilket fall som helst
              tycker jag och mina kolleger som skrivit under den att friluftsliv
              är en mycket viktig sak och skulle gärna se att man kommer fram
              till att det behövs lite mer resurser för den här delen framdeles.
              Vi får se vad utredningen kommer fram till därvidlag. Jag för
              min del tycker, och jag tror flera andra, att vi ska lyfta fram
              den här frågan.
            </seg>
            <seg n="389027c0">
              Med det yrkar jag bifall till förslaget i betänkandet.
            </seg>
          </u>
          <note type="speaker" n="680c0c43">
            Anf. 106 LARS-AXEL NORDELL (kd):
          </note>
          <u who="lars-axel_nordell_bbd229" xml:id="i-340ce9af4618aade-0" n="b871d613" next="i-5f20392e569fe17d-0">
            <seg n="4fb97c45">
              Fru talman! Alltsedan den legendariske nykterhetskämpen och riksdagsmannen
              Oscar Olsson, även kallad Oscar med skägget, genomförde den första
              studiecirkeln år 1902 har folkbildningen varit ett viktigt redskap
              för svensk folkrörelse och för demokratiutvecklingen i vårt land.
            </seg>
            <seg n="d28548fd">
              Folkbildningen syftar till att på ett demokratiskt och jämlikt
              sätt få medborgarna att ta till sig ny kunskap och nya värderingar.
              Folkbildningens unika roll ligger framför allt i dess pedagogik,
              dess demokratiska roll och dess kunskapssyn. Folkbildningen ska
              i grunden vara fri från statlig styrning och frivillig för deltagarna.
            </seg>
            <seg n="f8272568">
              Vad skiljer då folkbildningen från utbildningen? Ett sätt att
              definiera folkbildningens särart är att säga: Utbildning ger färdighet,
              medan folkbildning ger värdighet.
            </seg>
            <seg n="82da7a52">
              Folkbildningen är en viktig pedagogisk resurs som ska utgå från
              deltagarnas egna kunskaper och erfarenheter. Det är bara studieförbund
              som kan vara anordnare av statsbidragsberättigad folkbildningsverksamhet.
              Detta görs ofta tillsammans med olika organisationer, och det
              kan vara en fördel.
            </seg>
            <seg n="a726efbb">
              Samtidigt som folkbildningen är fri och frivillig har staten
              angett fyra syften och sju verksamhetsområden som motiv för den
              statsbidragsberättigade folkbildningsverksamheten.
            </seg>
            <seg n="7bf0bfba">
              Fru talman! Som framgår av kulturutskottets betänkande ska statens
              stöd syfta till att stödja verksamhet som bidrar till att stärka
              och utveckla demokratin. Staten förväntar sig att folkbildningen
              ska bidra till att göra det möjligt för människor att påverka
              sin livssituation och skapa engagemang att delta i samhällsutvecklingen.
              Folkbildningen förväntas också bidra till att utjämna utbildningsklyftor
              och höja bildnings- och utbildningsnivån i samhället. Det fjärde
              syftet är att bidra till att bredda intresset för och öka delaktigheten
              i kulturlivet.
            </seg>
            <seg n="9dc2632f">
              Självfallet vill jag som kristdemokrat slå vakt om det kommunala
              självstyret. Men det håller inte att bortse från att kulturpolitiken
              och folkbildningen är viktiga pusselbitar i det kommunala och
              regionala utvecklingsansvaret och dess utvecklingsstrategi. Det
              kommer också till uttryck i den portföljmodell som förespråkas
              i den nyligen presenterade Kulturutredningen.
            </seg>
            <seg n="1033fe20">
              Jag kan känna sympati för det som Socialdemokraterna för fram
              i sin reservation om hur vissa kommuner lever upp till det delade
              ekonomiska ansvaret för folkbildningen. Det är oroande när kommuner
              inte anser sig ha råd att prioritera folkbildningen. Det finns
              också exempel på kommuner som visserligen anslår pengar men som
              avskaffat långsiktiga, förutsägbara bidragssystem för folkbildningen
              för att i stället stödja kortsiktiga enskilda insatser som studieförbunden
              gör och som ibland inte ens behöver handla om folkbildning. Det
              är oroande.
            </seg>
            <seg n="f65eae86">
              Många kommuner efterfrågar också insatser från studieförbundens
              sida för verksamheter riktade mot barn och ungdomar. Men faktum
              är att grunden för folkbildningen är studiecirkeln som vänder
              sig till vuxna som i grupper om max tolv personer träffas minst
              tre gånger med sammanlagt nio studietimmar eller maximalt 40 veckor
              under ett år. Där har vi studiecirkeln.
            </seg>
            <seg n="e08dd814">
              I en reservation från Vänsterpartiet efterfrågas anpassningar
              av bidragsreglerna för att åstadkomma en större åldersintegrering.
              Det var just på grund av detta behov som studieformen annan folkbildningsverksamhet
              infördes. Den är ett viktigt komplement till studiecirkeln. Annan
              folkbildning genomförs med friare och flexiblare former än i studiecirkeln,
              som det står i betänkandet. Och utifrån den enkla tumregeln korta,
              långa, unga och många kan valet av denna verksamhetsform motiveras.
              Studiegrupper kan antingen mötas vid ett enskilt tillfälle eller
              så kan verksamheten pågå i 40 veckor. Deltagarna kan vara under
              13 år, och antalet personer i gruppen ska vara mer än tolv. Denna
              flexibilitet är helt okej i just annan folkbildning, och jag tycker
              att det fångar in det behov som efterfrågas.
            </seg>
            <seg n="e4830d3c">
              Fru talman! Mot bakgrund av det som redovisas i betänkandet anser
              jag att de olika motionärernas krav blivit tillgodosedda. Därmed
              yrkar jag avslag på de reservationer som föreligger, samtidigt
              som jag yrkar bifall till förslaget i kulturutskottets betänkande.
            </seg>
          </u>
          <note n="d239e40d">
            Anf. 107 GÖRAN PERSSON i Simrishamn (s):
          </note>
          <u who="lars-axel_nordell_bbd229" xml:id="i-5f20392e569fe17d-0" n="b871d613" prev="i-340ce9af4618aade-0">
            <seg n="5f50644e">
              Fru talman! Sverige är bäst i klassen när det gäller det livslånga
              lärandet i Europa. Enligt Europeiska kommissionens senaste avstämning
              ligger Sverige bäst till, på så vis att 35 procent av alla svenskar
              mellan 25 och 64 år deltar i någon form av utbildning och bildningsverksamhet.
              Och vi ligger i framkant tack vare folkbildningen. Mätningen visar
              att Sverige har en unik position när det gäller det livslånga
              lärandet. Rapporten visar också att sambandet mellan utbildning
              och demokrati är något som är folkbildningens grund.
            </seg>
            <seg n="c577cf4e">
              Sverige är i topp efter många år av satsningar på just folkbildning.
              Detta förpliktar. Därför tycker jag, med medhåll från både Svenska
              folkbildningsförbundet och Folkbildningsrådet, att detta borde
              tas upp under ett svenskt EU-ordförandeskap. Sverige satsar många
              tiotals miljoner på detta EU-ordförandeskap. För jobbens skull
              borde även folkbildningen få vara med. Exempelvis skulle kompetenslyft
              eller kunskapslyft ute i Europa kunna vara jobben till gagn. Bättre
              utbildning möjliggör nya jobb. Och, som sagt, detta har inte bara
              drivits av oss här i kammaren utan även av Folkbildningsförbundet.
            </seg>
            <seg n="e4022446">
              Fru talman! Jag vill också säga några ord om folkhögskolornas
              rådande konjunkturläge. Vi ser att sökandet till skolorna är markant
              högre än förra året. Det innebär att konkurrensen om platserna
              ökar. De som inte får plats är många gånger sökande med utländsk
              bakgrund och kvinnor i synnerhet. En önskan vore att ett nytt
              kunskapslyft, som också har nämnts här tidigare, skulle kunna
              komma till stånd och ge utbildning och i förlängningen jobb. Folkhögskolorna
              har alltid spelat en viktig roll vad gäller integrationen.
            </seg>
            <seg n="8aa31662">
              Det livslånga lärandet är ett signum för Sverige och utbildningssystemet,
              och detta får det inte ges avkall på. Vi ska fortsätta vår tradition
              och även framdeles ge det en framskjutande roll.
            </seg>
            <seg n="19d15d38">
              Återupptagna förhandlingar
            </seg>
          </u>
          <note n="4a3b4ae3">
            Till sist, fru talman, vill jag yrka bifall till reservation
            7.
          </note>
          <note n="b1e99e73">
            Överläggningen var härmed avslutad.
          </note>
          <note n="cc77ec08">
            Ajournering
          </note>
          <note n="ee3dc80b">
            Kammaren beslutade kl. 15.56 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note n="3b5c3667">
            Förhandlingarna återupptogs kl. 16.00.
          </note>
          <note n="34ab8d5c">
            10 § Beslut om ärende som slutdebatterats den 15 april
          </note>
          <note n="c7fb5085">
            Punkt 2
          </note>
          <note n="2a62d7fd">
            Punkt 4
          </note>
          <note n="96523cc9">
            Övriga punkter
          </note>
          <note n="d42242e4">
            11 § Beslut om ärenden som slutdebatterats vid dagens sammanträde
          </note>
          <note n="27bc0f16">
            Punkt 1
          </note>
          <note n="02d56627">
            Punkt 12
          </note>
          <note n="eb7c4ee7">
            Punkt 25
          </note>
          <note n="96523cc9">
            Övriga punkter
          </note>
          <note n="27bc0f16">
            Punkt 1
          </note>
          <note n="c7fb5085">
            Punkt 2
          </note>
          <note n="f493fde8">
            Punkt 3
          </note>
          <note n="b8f717ea">
            Punkt 10
          </note>
          <note n="96523cc9">
            Övriga punkter
          </note>
          <note n="82006784">
            12 § Riksbankens förvaltning 2008
          </note>
          <note n="5d400c46">
            Föredrogs
          </note>
          <note type="speaker" n="d7c9eefd">
            Anf. 108 MAX ANDERSSON (mp):
          </note>
          <u who="max_andersson_531f93" xml:id="i-bfbc52436e3c50d8-2" n="238e2b68">
            <seg n="6514e892">
              Herr talman! Mitt inlägg handlar om EMU. För snart sex år sedan
              röstade en stor majoritet av svenska folket i en folkomröstning
              nej till att Sverige skulle gå med i EMU. Det är något som vi
              i Miljöpartiet är glada över.
            </seg>
            <seg n="915db351">
              Det finns andra länder inom EU som också har varit kloka nog
              att hålla sig utanför EMU. Danmark och Storbritannien har grundlagsfästa
              undantag i EU:s fördrag som gör att de garanterat har rätt att
              slippa gå med i EMU. Det är bra för dem.
            </seg>
            <seg n="0f269b79">
              Från Miljöpartiets sida vill vi att Sverige ska få samma grundlagsfästa
              rätt att hålla sig utanför EMU.
            </seg>
            <seg n="5abc4df2">
              Utskottets majoritet har argumenterat för att det är onödigt.
              Miljöpartiet anser att det vore bra om man kunde få ett grundmurat
              undantag från EMU. Vi märker att det finns en del debattörer som
              är EMU-positiva och argumenterar för att Sverige inte har någon
              rätt att hålla sig utanför det europeiska monetära katastrofprojektet.
              De säger att vi är skyldiga.
            </seg>
            <seg n="e3be49e8">
              Det är inte riktigt så. Man kan diskutera en del och gräva ned
              sig i detaljer om huruvida det förhåller sig på det viset. EU-kommissionen
              har i alla fall deklarerat att man inte har för avsikt att tvinga
              in Sverige i EMU. Det är bra. Men det skulle rensa luften om vi
              kunde få ett grundmurat undantag. Det är det som Miljöpartiet
              har motionerat om att vi vill ha.
            </seg>
            <seg n="b5a77263">
              Det skulle vara bättre inför nästa folkomröstning om EMU om det
              blir en sådan om vi kunde få svart på vitt på att Sverige har
              rätt att hålla sig utanför, något som vi från Miljöpartiet hävdar
              är en synnerligen god idé. Det har flaggats från en del håll att
              man vill väcka EMU-debatten igen.
            </seg>
          </u>
          <note n="80d1afce">
            Herr talman! Jag yrkar bifall till Miljöpartiets reservation.
          </note>
          <note type="speaker" n="6f0d959c">
            Anf. 109 SONIA KARLSSON (s):
          </note>
          <u who="sonia_karlsson_80d40a" xml:id="i-ec950c87f3f3a929-0" n="7e8ea745">
            <seg n="c355ac9d">
              Herr talman! Riksbankens räkenskaper för 2008 påverkades kraftigt
              av den pågående finanskrisen. Omslutningen av Riksbankens balansräkning
              mer än tredubblades under 2008 till följd av Riksbankens åtgärder
              för att dämpa och motverka finanskrisens effekter, från omslutningen
              2007 på 212 miljarder kronor till drygt 700 miljarder kronor 2008.
            </seg>
            <seg n="9b865f5d">
              Samtidigt har Riksbankens vinst nästan tredubblats jämfört med
              nivån 2007. Riksbankens verksamhet gav under 2008 en vinst före
              bokslutsdispositioner på nästan 11,2 miljarder kronor. Det är
              en ökning med hela 7,1 miljarder kronor jämfört med 2007. Vinstuppgången
              beror bland annat på stigande ränteintäkter på obligationer i
              valutareserven samt extra ränteintäkter till följd av den kraftigt
              ökade utlåningen till svenska banker i spåret av finanskrisen.
            </seg>
            <seg n="60583958">
              En genomgång av olika centralbankers åtgärder som Riksbanken
              redovisade i sin penningpolitiska rapport i februari i år visar
              dessutom att Riksbankens balansräkning under hösten 2008 växte
              snabbare än balansräkningarna för till exempel Europeiska centralbanken
              ECB Bank of England och Förenta staternas centralbank Federal
              Reserve.
            </seg>
            <seg n="e59fab76">
              I samband med utskottets betänkande senare i vår om utvärderingen
              av Riksbankens penningpolitik under de gångna tre åren kommer
              utskottet närmare att granska och beskriva Riksbankens åtgärder
              under den finansiella krisen.
            </seg>
            <seg n="3b036852">
              Värdet på utelöpande sedlar och mynt i samhället sjönk under
              2008 med drygt 2 miljarder kronor. Enligt Riksbanken innebär minskningen
              ett trendbrott eftersom värdet på utelöpande sedlar och mynt stadigt
              ökat de senaste åren. Minskningen kan enligt Riksbanken bero på
              att kontantflödena i samhället blivit mer effektiva samt att allmänhetens
              användning av betalkort ökat.
            </seg>
            <seg n="8bc52c08">
              Det är möjligt att vi nu ser ett trendbrott, möjligen kan också
              finanskrisen och lågkonjunkturen ha spelat in, men detta får kommande
              utvärderingar visa.
            </seg>
            <seg n="3b44c7ac">
              Utskottet välkomnar att Riksbanken i årsredovisningen för 2008
              redovisar uppgifterna över det så kallade seignoraget, det vill
              säga Riksbankens avkastning på den utelöpande sedel- och myntstocken.
            </seg>
            <seg n="26f73422">
              Seignoraget är grundfundamentet i Riksbankens ekonomi, och för
              2008 beräknas seignoraget till nästan 5 miljarder kronor, en ökning
              jämfört med 2007 då det beräknades till 4,4 miljarder kronor.
            </seg>
            <seg n="828b79c1">
              Riksbankens avkastning på tillgångar under 2008 har varit större
              än 2007, vilket bland annat kan förklaras av den stora extra utlåningen
              till bankerna.
            </seg>
            <seg n="adacb66c">
              Utskottet anser att det är viktigt att seignoraget redovisas
              offentligt för att allmänheten ska få en allsidig bild av Riksbankens
              verksamhet och resultat, och utskottet utgår nu ifrån att Riksbanken
              hädanefter löpande redovisar seignoraget i kommande årsredovisningar.
            </seg>
            <seg n="f5b77fc2">
              Finansutskottet har i sin granskande roll stor nytta av diskussionerna
              med riksbanksfullmäktige bland annat om fullmäktiges arbete med
              att utveckla kontrollfunktionen.
            </seg>
            <seg n="c62841b4">
              Det är ett enigt utskott som föreslår att riksbanksfullmäktige
              och direktionen beviljas ansvarsfrihet för sin verksamhet och
              sin förvaltning under 2008, att balans- och resultaträkning fastställs
              och att riksdagen godkänner fullmäktiges förslag till disposition
              av Riksbankens vinst 2008. Förslaget innebär att Riksbanken levererar
              in 5,9 miljarder kronor till statsbudgeten.
            </seg>
          </u>
          <note n="eb0a0bc8">
            Med detta, herr talman, yrkar jag bifall till finansutskottets
            förslag.
          </note>
          <note type="speaker" n="5fe6e3c5">
            Anf. 110 LARS ELINDERSON (m):
          </note>
          <u who="lars_elinderson_65ad1d" xml:id="i-b68ea396c56c2f4c-0" n="94db25f3" next="i-b10919c33aabab16-0"/>
          <note n="4a724f20">
            Herr talman! Jag vill, liksom föregående talare, yrka bifall
            till finansutskottets betänkande nr 23 och avslag på den reservation
            som har lämnats i betänkandet.
          </note>
          <u who="lars_elinderson_65ad1d" xml:id="i-b10919c33aabab16-0" n="94db25f3" prev="i-b68ea396c56c2f4c-0">
            <seg n="f81394f0">
              Sonia Karlsson har på ett bra och tydligt sätt sammanfattat innehållet
              i betänkandet, så jag ska dra ned något på min inledning.
            </seg>
            <seg n="08936a10">
              Riksbankens verksamhet har under 2008 i hög grad påverkats av
              finanskrisen och de åtgärder som har vidtagits för att upprätthålla
              stabiliteten i vårt kredit- och betalningssystem. Omslutningen
              av bankens balansräkning har mer än tredubblats under året.
            </seg>
            <seg n="2ecb94e2">
              Jag vill också tillägga att finansutskottet under varje mandatperiod
              gör en mer genomgående och genomgripande utvärdering av Riksbankens
              penningpolitik och senare under våren kommer att återkomma med
              en sådan utvärdering för åren 20062008. I den utvärderingen kommer
              den pågående finanskrisen och Riksbankens åtgärder för att bevara
              den finansiella stabiliteten att behandlas mer utförligt.
            </seg>
            <seg n="30aef006">
              Utskottet har inte funnit något i sin granskning som kräver någon
              åtgärd eller något särskilt uttalande från riksdagens sida och
              tillstyrker därför i likhet med Riksrevisionen att riksbanksfullmäktige
              och Riksbankens direktion beviljas ansvarsfrihet för sin verksamhet
              och sin förvaltning av Riksbanken under 2008. I likhet med Riksrevisionen
              tillstyrker även utskottet att Riksbankens resultat- och balansräkning
              i årsredovisningen för 2008 fastställs.
            </seg>
            <seg n="61f00319">
              Avslutningsvis, herr talman, skulle jag vilja säga några ord
              med anledning av reservationen. Jag har all respekt för att Vänsterpartiet
              och Miljöpartiet står fast vid sin uppfattning om det gemensamma
              valutasamarbetet och Sveriges förhållande till euron. Jag skulle
              ändå vilja rekommendera en viss försiktighet i slutsatserna om
              huruvida vi har gynnats eller missgynnats av att stå utanför den
              inre kärnan i det monetära samarbetet.
            </seg>
            <seg n="4e4d79c4">
              Max Andersson gjorde sig skyldig till ett faktafel i sin inledning.
              Han hävdade att Sverige står utanför EMU. Det är inte sant. Sverige
              har valt att ännu inte besluta att ta det tredje steget in i valutasamarbetet
              och införa den gemensamma valutan euro.
            </seg>
            <seg n="221af29d">
              Det är redan i dag uppenbart att betydelsen av samarbetet inom
              euroområdet spelat en stor roll i arbetet med att möta den finansiella
              krisen, inte bara i Europa utan i världen i dess helhet och att
              detta också har varit viktigt för oss, trots att vi har valt att
              inte ansluta oss till den gemensamma valutan än. Man kan föreställa
              sig hur utvecklingen hade varit i ett Europa med ytterligare 16
              valutor av vilka i varje fall tolv skulle upplevas som skvalpvalutor
              på den finansiella stormens hav.
            </seg>
            <seg n="aeaa0eb1">
              Alla medlemsländer, även de som har undantag från det tredje
              steget i samarbetet och även de som självmant har valt att stå
              utanför eller att ännu inte genomföra det tredje steget, har gynnats
              och haft glädje av det breddade och fördjupade samarbetet inom
              det finansiella och monetära område som EMU-samarbetet innebär.
            </seg>
            <seg n="d120b6eb">
              Samarbete på det här området är en förutsättning för att vi ska
              kunna undvika kriser av den typ som vi drabbats av under senare
              år liksom för att möta motsvarande finansiella problem som uppstår
              på andra håll i världen.
            </seg>
            <seg n="55621176">
              Nu inleder vi samarbetet för att skapa en stabilare finansiell
              infrastruktur i Europa och i världen. Då kommer det att krävas
              nya regelverk, gränsövergripande tillsyn och kontroll och en fungerande
              beslutsordning, nationellt och internationellt. EMU-samarbetet
              är den naturliga arenan för ett sådant samarbete i Europa på samma
              sätt som Internationella valutafonden förmodligen kommer att få
              en viktigare roll på den globala nivån.
            </seg>
            <seg n="a116696a">
              Som jag ser det är det dags att börja diskutera Sveriges ställning
              i det här sammanhanget igen. Personligen är jag övertygad om att
              den dagen snart kommer då en majoritet av svenska folket inser
              att det är tryggare att också vi ingår fullt ut i EMU-samarbetet
              och också ansluter oss till den gemensamma valutan.
            </seg>
          </u>
          <note n="461c0aaa">
            Utskottet tillstyrker att riksbanksfullmäktige och direktionen
            beviljas ansvarsfrihet för sin verksamhet och sin förvaltning
            under 2008 och föreslår att riksdagen fastställer Riksbankens
            resultat- och balansräkning samt godkänner förslaget till disposition
            av bankens vinst.
          </note>
          <note n="1a02ca5f">
            Betänkandet behandlar samtidigt tre motioner från den allmänna
            motionstiden, två motioner om Sveriges förhållande till euron
            och en motion om att införa en svensk tjugokrona. Utskottet föreslår
            att alla tre motionerna avslås.
          </note>
          <note type="speaker" n="f5187644">
            Anf. 111 MAX ANDERSSON (mp) replik:
          </note>
          <u who="max_andersson_531f93" xml:id="i-bfbc52436e3c50d8-3" n="238e2b68">
            <seg n="05adcb84">
              Herr talman! Jag tror att jag tappade räkningen på hur många
              gånger Lars Elinderson använde ordet samarbete i sitt inlägg,
              men det var väldigt många. Man skulle nästan kunna tro att EMU
              inte hette EMU, Ekonomiska monetära unionen, utan att det var
              någon form av samarbete och inte en union.
            </seg>
            <seg n="be6dd49e">
              Det är en union. Det handlar inte om att man samarbetar mellan
              olika centralbanker och valutor. Det handlar för de länder som
              går med i EMU:s tredje steg om att deras valutapolitik och deras
              penningpolitik upphör att existera som egen politik. Det är inte
              fråga om samarbete, Lars Elinderson.
            </seg>
            <seg n="eda3ab40">
              Jag tror också att det är väldigt oklokt för länder att vara
              med, framför allt nu, när krisen är här. Den svenska exportindustrin
              har haft väldigt stora fördelar av att vår valuta har kunnat anpassa
              sig nu i krisläget och kunnat sjunka. Det har gjort att vi har
              kunnat få bättre förutsättningar för våra svenska exportföretag
              att klara sig i det här mycket allvarliga krisläget.
            </seg>
            <seg n="753b2743">
              Då går Moderaterna och säger: Ja, vi borde egentligen ha varit
              med!
            </seg>
            <seg n="25ee0f4a">
              Jag tror att om Volvo klarar sig har det lite att göra med att
              varje Volvobil som säljs nu till USA ger ungefär 15 000 kronor
              mer än vad den hade gjort om vi hade varit medlemmar i EMU, enligt
              beräkningar som Leif Pagrotsky har genomfört.
            </seg>
            <seg n="6156091f">
              Varför vill Moderaterna i sin blinda EU-entusiasm inte se att
              en valuta för hela EU är ett problem? Det är inte en lösning.
            </seg>
          </u>
          <note type="speaker" n="2e925761">
            Anf. 112 LARS ELINDERSON (m) replik:
          </note>
          <u who="lars_elinderson_65ad1d" xml:id="i-e12ccf777bf89172-0" n="94db25f3">
            <seg n="e9366f3e">
              Herr talman! EMU-samarbetet är i grunden ett samarbete. EMU-samarbetet
              bygger på ett samarbete mellan den europeiska centralbanken och
              de nationella centralbanker som fortfarande finns. Man har en
              gemensam valuta, men man har inte en gemensam upplåning eller
              finansiering av den egna, nationella budgeten.
            </seg>
            <seg n="013d02f9">
              EMU-samarbetet bygger på ett samarbete mellan den inre kärnan
              inom det så kallade euroområdet och dem som ännu inte anslutit
              sig, men också ett samarbete mellan de nationella centralbankerna
              och den europeiska centralbanken.
            </seg>
            <seg n="cf7c1373">
              Självklart innebär det problem och svårigheter att samordna en
              gemensam penningpolitik i ett stort valutaområde. I en situation
              då vi har lugn och ro på de internationella finansiella valutamarknaderna
              är det en fördel jag håller med om det att stå utanför. Men i
              den situation som vi upplevde under förra året och under 2007
              och kommer att uppleva även i framtiden kommer vi flerfalt att
              få betala kostnaden för att stå utanför.
            </seg>
            <seg n="f8614c59">
              Jag vill ställa en fråga till Max. Hur tror Max att de 16 nationella
              valutorna hade klarat av den här finansiella turbulensen, och
              hur hade man kunnat samordna en politik för att möta den finansiella
              krisen i Europa, om inte de övriga hade varit så kloka att de
              hade enats om att gå samman i ett gemensamt valutaområde? Hur
              hade de små valutorna sett ut? Jo, de hade drabbats på precis
              samma sätt som vi gör.
            </seg>
            <seg n="ca4558f9">
              När vi var ensidigt beroende av export, på 50- och 60-talen,
              kunde vi spela på valutakursförändringar och gynnas av detta.
              Men när till exempel en Volvobil har ett importinnehåll på över
              60 procent gynnas vi inte längre av att sälja bilar utomlands.
              40 procent av vinsten får vi; resten får vi betala i form av dyrare
              kostnader för att importera delar till produktionen.
            </seg>
          </u>
          <note type="speaker" n="4d7a149f">
            Anf. 113 MAX ANDERSSON (mp) replik:
          </note>
          <u who="max_andersson_531f93" xml:id="i-bfbc52436e3c50d8-4" n="238e2b68">
            <seg n="c97cbb74">
              Herr talman! På frågan hur jag tror att Europas länder hade klarat
              sig om de inte hade varit med i EMU tror jag att svaret är ganska
              enkelt. De hade klarat sig bättre. Det är väldigt enkelt.
            </seg>
            <seg n="53f4072c">
              Det faktum att vi importerar mycket av det som vi sedan exporterar
              i bearbetat skick innebär att vinsten som man gör av att vi har
              en fallande kronkurs nu i krisen blir mindre än vad den annars
              skulle ha blivit.
            </seg>
            <seg n="03566eae">
              Jag kan ju använda ett auktoritetsargument, även om det är lite
              billigt med sådana. Men om du inte litar på mig kan du väl lyssna
              på vad din egen moderata finansminister har sagt. Anders Borg
              har ändå gått ut och sagt att tack vare att vi inte är medlemmar
              i EMU just nu klarar vi krisen bättre. Om Lars Elinderson inte
              litar på honom i den frågan vet jag inte vad jag ska använda för
              argument.
            </seg>
            <seg n="47ea2712">
              Jag har ytterligare en fråga: Ser Lars Elinderson inte problemet
              med att länder inte kan anpassa sin penningpolitik utifrån sin
              konjunktur? Även SNS har sett problemet med att vissa länder haft
              helt fel penningpolitik på grund av att de varit med i EMU:s tredje
              steg. Irland är ett av de länder som drabbats hårdast eftersom
              deras ränta varit för låg. Också Spanien har drabbats. SNS har
              dessutom sagt att fastighetsbubblan i Storbritannien hade varit
              värre om de hade varit med i EMU:s tredje steg.
            </seg>
            <seg n="64d7427c">
              Upplever inte Lars Elinderson det som ett problem att man inte
              kan anpassa politiken efter förhållandena i landet?
            </seg>
          </u>
          <note type="speaker" n="0bcc111f">
            Anf. 114 LARS ELINDERSON (m) replik:
          </note>
          <u who="lars_elinderson_65ad1d" xml:id="i-b68ea396c56c2f4c-1" n="94db25f3" next="i-b10919c33aabab16-1">
            <seg n="cb474a0c">
              Herr talman! Jag tycker att Max Andersson vid något tillfälle
              ska ta ett samtal med finansministern om dessa frågor. Jag tror
              att Max Andersson får hitta på något annat argument än att hänvisa
              till finansministern, för jag vet vilken uppfattning finansministern
              har i de här frågorna. Att det just nu inte är lämpligt eller
              ens möjligt att aktualisera frågan om att ansluta den svenska
              kronan till euron är en sak. I en finanskris gör man inte så.
              Dessutom finns det andra problem att lösa just nu. Jag tror dock
              att jag ligger närmare finansministern i uppfattning när det gäller
              frågan om den framtida anslutningen till euron.
            </seg>
            <seg n="06e8d0a3">
              Samtidigt vill jag säga att jag blir minst sagt förvånad över
              påståendet att de små europeiska valutorna skulle ha klarat den
              finansiella krisen bättre. Jag har aldrig hört några påståenden
              i den riktningen vad gäller hanteringen av den finansiella krisen.
              Alla som sysslar med detta är helt på det klara med att det hade
              varit svårt för Europa att klara ett samordnande krispaket för
              att möta den finansiella krisen om man inte hade haft den inre
              kärnan av samarbete inom euroområdet.
            </seg>
            <seg n="5f4c5e85">
              Jag är övertygad om att även vi som stått utanför har gynnats
              av det. På sikt kan vi naturligtvis fundera över om vi kan stå
              utanför och gynnas av det samarbete som vi själva inte vill bidra
              till. Det är en djupt ideologisk fråga. Den grundläggande principen
              är att om vi ska dra nytta av samarbetet inom euroområdet så ska
              vi också bidra till samarbetet. Det är min grundläggande syn i
              den frågan.
            </seg>
            <seg n="a00f12fd">
              Sedan kan jag hålla med om att det alltid finns problem med en
              sammanhållen penningpolitik. Vi har sådana problem nationellt
              i de små länderna också. De stora ekonomierna i Europa, som Tyskland
              och Frankrike, hade samma problem redan tidigare, men det kan
              man hantera med andra åtgärder.
            </seg>
          </u>
          <note n="85825b8d">
            Anf. 115 GUNNAR ANDRÉN (fp):
          </note>
          <u who="lars_elinderson_65ad1d" xml:id="i-b10919c33aabab16-1" n="94db25f3" prev="i-b68ea396c56c2f4c-1">
            <seg n="3a1ef397">
              Herr talman! Efter de tidigare talarna från Socialdemokraterna
              och Moderaterna finns det föga att tillägga när det gäller själva
              huvudfrågan, Riksbankens förvaltning 2008. Jag är glad att kunna
              tillstyrka den.
            </seg>
            <seg n="751b9e17">
              Jag vill bara lägga till en enda sak utöver det som Socialdemokraterna
              framförde, nämligen att Riksbankens kapital ökat icke obetydligt
              under förra året vilket är en styrka för Riksbanken. Det är nu
              uppe i 70 miljarder kronor, alltså en betydande summa.
            </seg>
            <seg n="44afef77">
              Herr talman! Det som i första hand föranledde mig att gå upp
              i talarstolen gäller motionerna. I den första motionen, som vi
              inte behandlat här, föreslås att det ska införas en tjugokrona.
              Då vill jag erinra om att dåvarande Helsingforss Spårvägar en
              gång framförde argumentet att man borde införa ett femtonöresmynt.
              Jag tror att det var klokt att inte införa det den gången, trots
              att det hade passat dem väldigt bra just då. Det är ett mått på
              att man kanske ska vara försiktig med att införa nya myntvalörer.
            </seg>
            <seg n="c28febec">
              Det andra jag vill ta upp är Max Anderssons inlägg. Den som har
              gjort en resa har ofta något att berätta, heter det. Man kan också
              översätta det till tyska. Jag har gjort tre resor den senaste
              tiden. En gick till Danmark, en till HaparandaTorneå, och en till
              Irland. Det jag lade märke till i Danmark, som formellt inte har
              euro men i praktiken är anslutet till den, var att det blivit
              dyrt i Danmark. De följer eurokursen. Min och andra svenskars
              lön mätt i euro har minskat. Det har blivit väldigt dyrt.
            </seg>
            <seg n="9b2168bb">
              Sedan kom jag till Haparanda och noterade att det vid Ikeavaruhuset
              en sen söndagseftermiddag var en ström av bilar. Nästan alla var
              finskregistrerade. Man kan fråga sig vad det beror på. Det beror
              på att man i Finland upplever att Ikea i svenska priser har en
              ständig realisation på sina varor med 2025 procent. Vår köpkraft
              har alltså minskat även på det området.
            </seg>
            <seg n="ed7a8653">
              Eftersom Max Andersson nämnde Irland måste jag säga att det finns
              andra orsaker där. Som svensk upplevde jag att det hade blivit
              ganska dyrt på Irland; jag var där för bara tio dagar sedan och
              undersökte olika saker.
            </seg>
            <seg n="b9dc2bc8">
              Jag tror, herr talman, att valutaspekulanternas vänförening,
              som har en god vän i Max Andersson, bör slå vakt om sina vänner.
              Svenska folket, som är i en situation där allas våra löner mätta
              i euro under det senaste året urholkats med 2025 procent, kan
              hålla sig för skratt. Om vi ständigt och jämt ska hålla på att
              gynna valutaspekulanterna i Europa går jag hellre med och skapar
              arbetslöshet i den sektorn än i alla andra sektorer som nu plågas
              av att den svenska kronan har blivit så svag.
            </seg>
          </u>
          <note type="speaker" n="7c93a111">
            Anf. 116 MAX ANDERSSON (mp) replik:
          </note>
          <u who="max_andersson_531f93" xml:id="i-34f1a20ee8fee8fb-0" n="238e2b68" next="i-dbd318ed3fdb4d95-0">
            <seg n="00dd278e">
              Herr talman! Det var roligt att bli anklagad för att vara medlem
              i valutaspekulanternas vänförening med tanke på att jag har motionerat
              om införande av Tobinskatt. Jag brukar rösta för det vid de tillfällen
              då den debatteras i kammaren. Jag måste säga att det är första
              gången jag har blivit anklagad för att vara vän av valutaspekulation,
              framför allt från ett parti som jag har för mig är motståndare
              till just Tobinskatt. Det må dock vara som det är med det.
            </seg>
            <seg n="4f72916e">
              Den som har gjort en resa har ofta något att berätta, sade Gunnar
              Andrén. Det hade varit bra om Gunnar Andrén även hade dragit några
              slutsatser av de resor han gjort. På grund av att vår valuta fallit
              mer i förhållande till euron har det blivit bättre för vår exportindustri.
              Det har även blivit bättre för vår turistindustri. Det kommer
              folk från andra länder och handlar i Sverige, vilket minskar arbetslösheten.
              I alla fall i exempelvis Haparanda tror jag att det ger någon
              liten effekt som måste ses som positiv. Det är också en slutsats
              man kan dra.
            </seg>
            <seg n="403fb92a">
              Den kris som vi nu är drabbade av är allvarlig, och den måste
              betalas på något sätt. Fördelen med att ha en egen valuta är att
              vi också kan ha en egen penningpolitik och stimulera ekonomin.
              Fördelen med att ha en egen valuta är att den kan falla för att
              kompensera för dollarfallet, vilket gör att vår exportindustri
              får bättre möjligheter att överleva. Att det sedan innebär att
              Gunnar Andrén får en något dyrare semester är någonting som vi
              helt enkelt får leva med.
            </seg>
          </u>
          <note n="980ba7d9">
            Anf. 117 GUNNAR ANDRÉN (fp) replik:
          </note>
          <u who="max_andersson_531f93" xml:id="i-dbd318ed3fdb4d95-0" n="238e2b68" prev="i-34f1a20ee8fee8fb-0">
            <seg n="8ad8487b">
              Herr talman! Som alla hörde gjorde sig Max Andersson ytterligare
              en gång till stor vän av de stora valutaspekulationernas ekonomi.
              Han tycker att det är bra att svenska folket har blivit fattigare.
              I och för sig är det väl riktigt att några industrier har dragit
              nytta av det stora kronfallet. Det gäller hela skogsindustrin
              just nu, eftersom de i huvudsak har priserna i den valutan. Det
              döljer den kris som råder. Volvo och Saab, som har stor import
              i andra valutor, är inte lika glada kan jag tala om för Max Andersson.
            </seg>
            <seg n="ced93db8">
              Framför allt är det på det sättet att svenska folket, som jag
              värnar om mer än Max Andersson gör, totalt sett på lönesidan har
              förlorat köpkraft gentemot stora delar av Europa. Det tycker jag
              är det verkligt allvarliga. Om Max Andersson nu är en så stor
              vän av valutaspekulationen må det vara honom fritt. Men jag tycker
              att vi ska bygga vårt välstånd på något annat än att den svenska
              valutan blir svagare och svagare.
            </seg>
          </u>
          <note type="speaker" n="ad0dc8f0">
            Anf. 118 MAX ANDERSSON (mp) replik:
          </note>
          <u who="max_andersson_531f93" xml:id="i-34f1a20ee8fee8fb-1" n="238e2b68" next="i-dbd318ed3fdb4d95-1">
            <seg n="05106b37">
              Herr talman! Jag tror att Gunnar Andrén blandar ihop valutaspekulation
              med flytande växelkurs. Jag önskar att han tar och reder ut begreppen
              lite mer för sig själv, för det är två helt olika saker.
            </seg>
            <seg n="6435711e">
              Sammanfattningsvis kan jag väl bara säga att det är viktigt att
              vår exportindustri klarar sig, att vår industriproduktion klarar
              sig, att vår träindustri klarar sig, att krisen blir lindrigare
              tack vare att bördorna delas. Att ha en övervärderad valuta i
              det här ytterst allvarliga läget skulle skada den svenska ekonomin.
              Det förvånar mig att Folkpartiet inte inser detta.
            </seg>
          </u>
          <note n="9757f8c8">
            Anf. 119 GUNNAR ANDRÉN (fp) replik:
          </note>
          <u who="max_andersson_531f93" xml:id="i-dbd318ed3fdb4d95-1" n="238e2b68" prev="i-34f1a20ee8fee8fb-1">
            <seg n="48b02c2c">
              Herr talman! Jag har inte kunnat undvika att notera det förhållande
              att medan Max Anderssons parti har varit starka EU-motståndare
              under en följd av år har man i denna fråga bytt åsikt, även om
              jag vet att Max Andersson inte har gjort det. Det välkomnar jag;
              det är en bra åsiktsförändring som ni har gjort.
            </seg>
            <seg n="300184ff">
              Sedan ska vi reda ut detta med valutakurser och växlingsförhållanden.
              Jag vet inte om Max Andersson har varit utanför denna byggnad
              under de senaste två tre åren. Men om han har varit det har han
              lagt märke till att det finns ett företag som heter Forex och
              som lever på valutaväxling; det har visserligen blivit bank nu
              också. Detta företag frodas kolossalt. Jag ska inte ställa någon
              fråga till Max Andersson, för han har ingen replikrätt, men jag
              kan tala om för Max Andersson att detta företag bygger och lever
              endast på en enda sak, nämligen att vi ska ha olika valutor. Jag
              tror för min del att svenska folket har fått betala väldigt mycket
              till ägarna av Forex, som har blivit rika på detta. Är det några
              som jag inte önskar så otroligt stor välgång när det gäller företagande
              är det växlingsbutiker. Något lägre sysselsättning i den formen
              av butiker och affärsverksamhet skulle jag välkomna. Däremot tycker
              jag att det skulle vara bra om vi hade högre sysselsättning inom
              basindustrin.
            </seg>
          </u>
          <note n="b1e99e73">
            Överläggningen var härmed avslutad.
          </note>
          <note n="7de485c6">
            13 § Utvidgning av uppdrag för Sveriges Bostadsfinansieringsaktiebolag,
            SBAB (publ)
          </note>
          <note n="5d400c46">
            Föredrogs
          </note>
          <note type="speaker" n="fe911b2c">
            Anf. 120 CHRISTINA ZEDELL (s):
          </note>
          <u who="christina_zedell_f04363" xml:id="i-b547d1500fa8c57b-0" n="42b6fc05">
            <seg n="c43b3b66">
              Herr talman! Till att börja med vill jag yrka bifall till reservationerna
              1 och 3.
            </seg>
            <seg n="ca211065">
              Herr talman! Vi är många som i den här talarstolen har ifrågasatt
              den borgerliga regeringens och riksdagsmajoritetens iver att sälja
              ut medborgarnas gemensamma tillgångar. Jag hoppas att svenska
              folket mer och mer börjar förstå att politik handlar om olika
              ideologier som styr partiernas beslut.
            </seg>
            <seg n="b9a0b63b">
              Vi har i dag en borgerlighet som på olika sätt försöker dölja
              det faktum att man vill ha en helt annan samhällsordning, där
              marknaden styr och de folkvalda ska ha så lite som möjligt att
              säga till om. Vi ska inte längre vara medborgare med rättigheter
              och skyldigheter utan kunder i ett marknadsanpassat samhälle.
            </seg>
            <seg n="64fa11c7">
              Detta är inget nytt för högerregeringar. Skillnaden i dag är
              att man i fråga efter fråga försöker dölja denna agenda. Via beslut
              i kammaren undergrävs det svenska samhället, som byggts upp under
              många år och vars grundstenar är jämlikhet, trygghet och solidaritet.
            </seg>
            <seg n="e4ca39fe">
              Herr talman! Vi socialdemokrater ställer oss bakom det ärende
              som vi behandlar i dag och som handlar om en utvidgning av SBAB:s
              uppdrag. Däremot avvisar vi syftet som borgerligheten lyfter fram.
              Syftet är enligt deras beskrivning att förbättra företagets lönsamhet
              och därmed dess värde vid en framtida försäljning. Här är ännu
              ett exempel på den borgerliga regeringens ideologiskt betingade
              utförsäljning av statliga företag.
            </seg>
            <seg n="100ec95f">
              Vi socialdemokrater anser däremot att bolag med statligt ägande
              kan vara ett verktyg för att pressa priserna i Sverige och på
              så sätt underlätta för många skuldtyngda familjer.
            </seg>
            <seg n="f7f74c4e">
              Enligt riksdagens utredningstjänsts beräkningar har SBAB:s agerande
              bidragit till att en familj med ett 2-miljonerkronorslån på sin
              bostadsrätt sparat omkring 14 000 kronor årligen genom ökad konkurrens
              och sänkta räntemarginaler. SBAB har med andra ord varit mycket
              framgångsrikt i att pressa lånekostnader. En utförsäljning av
              det statliga bolåneföretaget kan komma att få stora konsekvenser,
              då prispressen på boräntorna som SBAB tvingat fram riskerar att
              upphöra i och med att företaget säljs ut.
            </seg>
            <seg n="a1f39298">
              Redan det faktum att SBAB satts upp på utförsäljningslistan har
              försvagat bolåneinstitutets möjligheter att fungera som en effektiv
              konkurrent till de stora marknadsdominerade bankerna. Låt SBAB
              fortsätta att vara en pigg uppstickare som pressar kostnaden för
              konsumenternas bolån och bidrar till att förbättra villkoren för
              småspararna genom konkurrenskraftiga erbjudanden inom sparandet!
            </seg>
            <seg n="282ca004">
              Det vore mer rakryggat av regeringen och riksdagsmajoriteten
              att redovisa sina egentliga avsikter med den här försäljningen
              och andra försäljningar av statliga företag. Berätta för svenska
              folket att företag som vi gemensamt äger ska säljas ut och lämnas
              ut till marknadens aktörer, oavsett om ett statligt ägande är
              till nytta för medborgarna! Utförsäljningarna görs av ideologiska
              skäl utan hänsyn till vilka konsekvenser de får för oss samhällsmedborgare.
            </seg>
            <seg n="edd0587a">
              Herr talman! En annan utförsäljning som är på tur gäller ett
              av Sveriges viktigaste företag, Nordea. Här vill regeringen sälja
              vårt gemensamma aktieinnehav. Nordea är den ledande finanskoncernen
              i Norden och Östersjöregionen. Nordea har utvecklats mycket starkt
              genom flera samgåenden mellan nordiska banker. Staten har under
              den här tiden varit en aktiv och ansvarstagande ägare. Nordea
              har också stor betydelse för Helsingforss attraktionskraft som
              finanscenter i norra Europa.
            </seg>
            <seg n="99a288e2">
              Både Nordea och SBAB är goda exempel på hur ansvarstagande och
              långsiktigt ägande kan bidra till att skapa mycket större värden,
              såväl ekonomiska som samhälleliga, än utförsäljningens engångsintäkter.
            </seg>
            <seg n="72e644e0">
              Den dramatiska omvälvning som nu pågår på den globala marknaden
              för banker, försäkringsbolag och pensionsfonder är något som inte
              har upplevts på flera generationer. Vi har runt om i vår omvärld
              i flera fall sett att staten har visat sig vara den enda tänkbara
              ägaren som har tillräcklig kraft att ta ansvar för viktiga banker
              och försäkringsbolag, också i länder med traditionellt stark tilltro
              till den fria marknadens förmåga att klara alla problem utan statlig
              inblandning.
            </seg>
            <seg n="882d29d4">
              Nordea är Nordens största bank och en av de lönsammaste och stabilaste.
              Staten som delägare ger den stabilitet som andra avundas i dagens
              orostider. Finanskrisen öppnar möjligheter för välskötta banker
              att förvärva delar av banker som har gått omkull eller råkat ut
              för förtroendekriser.
            </seg>
            <seg n="b2b6b7ba">
              Det är inte bara en möjlighet för banker som har starka och seriösa
              långsiktiga ägare som till exempel staten att öka vinsten utan
              är även en skyldighet för dessa banker att ta ansvar och medverka
              till en snabb rekonstruktion av en gemensam finanssektor i akut
              kris.
            </seg>
            <seg n="92c4ee20">
              Nordea skulle kunna vara den kraften. Men eftersom regeringen
              nu planerar att sälja banken inom kort är den begränsad i sina
              möjligheter att ta ansvar och aktivt delta i den dramatiska omvälvning
              som nu pågår.
            </seg>
            <seg n="7e42adeb">
              Herr talman! Det är helt obegripligt att regeringen fortsätter
              sina ideologiskt betingade utförsäljningar när en hel omvärld
              efterlyser seriösa, ansvarstagande och långsiktiga ägare.
            </seg>
            <seg n="2a66d272">
              Regeringen bör verka för att Nordea och SBAB ges möjligheter
              att aktivt delta i omstruktureringen av bankmarknaden.
            </seg>
          </u>
          <note type="speaker" n="3ab81ea0">
            Anf. 121 LARS ELINDERSON (m):
          </note>
          <u who="lars_elinderson_65ad1d" xml:id="i-b68ea396c56c2f4c-2" n="94db25f3" next="i-b10919c33aabab16-2">
            <seg n="3fd83d05">
              Herr talman! Jag tänkte inte bemöta Christinas förstamajtal.
              Jag förstår att det ideologiska och mycket känsloladdade tal hon
              höll i den här mycket konkreta frågan var en förpostfäktning inför
              vad som händer om drygt en vecka.
            </seg>
            <seg n="cc5c2843">
              Jag ska nöja mig med att yrka bifall till utskottets förslag
              i finansutskottets betänkande och avslag på reservationen. Jag
              ska ändå föra ett litet resonemang om motiven både till den frågeställning
              som Christina tog upp och till att regeringen nu föreslår att
              man ska vidga SBAB:s verksamhetsuppdrag.
            </seg>
            <seg n="3b39bf80">
              SBAB:s uppdrag är att verka på fullt konkurrensutsatta marknader.
              Statens kontroll av SBAB ska ske på samma villkor och på samma
              sätt som för andra aktörer på marknaden. Framför allt ska staten
              inte ge ekonomiska eller andra villkor för den statligt ägda banken
              som medverkar till en osund konkurrens på marknaden.
            </seg>
            <seg n="a2fb4a65">
              Huvudsyftet av den förändring av SBAB:s uppdrag som regeringen
              föreslår och som utskottet nu yrkar bifall till är att anpassa
              bolagets verksamhet till hur den marknad ser ut där bolaget verkar.
              SBAB:s konkurrenter är framför allt företag som har en allmän
              oktroj, det vill säga en rätt att bedriva en bredare bankverksamhet.
              Den begränsning som SBAB:s tidigare verksamhet har haft har inneburit
              svårigheter ur konkurrenssynpunkt både för SBAB och för konkurrenterna.
            </seg>
            <seg n="951e2f1f">
              Frågan om ägandet är en helt annan sak. Ett av regeringens motiv
              till förändringen av SBAB:s uppdrag, utöver att förändra och förbättra
              konkurrensen på marknaden, är att göra SBAB mer attraktivt vid
              en framtida försäljning. För Socialdemokraterna är det statliga
              ägandet ett värde i sig. Vi delar inte den uppfattningen.
            </seg>
            <seg n="ea1de02b">
              Staten har en övergripande uppgift att garantera att konkurrensen
              inom den finansiella sektorn fungerar tillfredsställande genom
              lagar och regelverk som gäller för samtliga aktörer på marknaden
              och genom tillsyn som sker inom sektorn oavsett ägare.
            </seg>
            <seg n="02ba3bff">
              Utskottet vidhåller sin uppfattning att statens aktieinnehav
              i Nordea och SBAB på sikt bör säljas ut. Påståendet i motionen
              och här från talarstolen att det ska ske inom kort bygger nog
              på en medveten missuppfattning av hur läget ser ut på den finansiella
              sektorn.
            </seg>
            <seg n="58ca3d9e">
              Att sälja ut ett bolag på marknaden i dag vilket det än är skulle
              nog inte ligga i linje med skattebetalarnas och statens önskemål.
              Utskottet delar därför regeringens bedömning att en försäljning
              ska ske först då affärsmässiga grunder motiverar detta.
            </seg>
            <seg n="306d9f6c">
              Jag kan hålla med om att SBAB har varit en press på övriga konkurrenter.
              Men det finns två sidor av det hela. Har pressen inneburit att
              personer som normalt inte har ekonomiska förutsättningar att köpa
              fastigheter fått möjlighet att göra detta kan det innebära en
              ökad risk för finansiell instabilitet.
            </seg>
            <seg n="7811e8c6">
              Vi har sett i andra länder att lockpriser och fördelaktiga villkor
              i form av amorteringsbefrielse och annat kan leda till problem
              som vi sedan får hantera i andra sammanhang.
            </seg>
          </u>
          <note n="2e7bcbdb">
            Herr talman! Avslutningsvis yrkar jag bifall till utskottets
            förslag i betänkandet.
          </note>
          <note n="b1e99e73">
            Överläggningen var härmed avslutad.
          </note>
          <note n="bbd98365">
            14 § Bordläggning och beslut om förlängd motionstid
          </note>
          <note n="506c779f">
            Anmäldes och bordlades
          </note>
          <note n="810c35a4">
            Kammaren biföll talmannens förslag att motionstiden för prop.
            2008/09:100 2009 års ekonomiska vårproposition , som i dag hänvisats
            till utskott, skulle förlängas till måndagen den 4 maj .
          </note>
          <note n="9fa70616">
            15 § Anmälan om interpellationer
          </note>
          <note n="cf00e25e">
            Anmäldes att följande interpellationer framställts
          </note>
          <note n="907b8a52">
            den 16 april
          </note>
          <note n="7ee18571">
            Bodil Ceballos
          </note>
          <note n="7ee18571">
            Bodil Ceballos
          </note>
          <note n="5935be64">
            Interpellationerna redovisas i bilaga som fogats till riksdagens
            snabbprotokoll tisdagen den 21 april.
          </note>
          <note n="7fcc3ff0">
            16 § Anmälan om frågor för skriftliga svar
          </note>
          <note n="602ae68b">
            Anmäldes att följande frågor för skriftliga svar framställts
          </note>
          <note n="afda6433">
            den 15 april
          </note>
          <note n="aa5df9f8">
            Lennart Sacrédeus
          </note>
          <note n="ddf24d8c">
            Billy Gustafsson
          </note>
          <note n="a7c548e3">
            Lars-Arne Staxäng
          </note>
          <note n="907b8a52">
            den 16 april
          </note>
          <note n="7b842607">
            Jan-Olof Larsson
          </note>
          <note n="5c580ccc">
            Krister Örnfjäder
          </note>
          <note n="07ecc784">
            Tina Ehn
          </note>
          <u who="lars_elinderson_65ad1d" xml:id="i-b10919c33aabab16-2" n="94db25f3" prev="i-b68ea396c56c2f4c-2">
            <seg n="9e14c094">
              Esabelle Dingizian
            </seg>
          </u>
          <note n="095cc59b">
            Rosita Runegrund
          </note>
          <note n="25fddbf7">
            Inger Davidson
          </note>
          <note n="3375f670">
            Annelie Enochson
          </note>
          <note n="f5f47b48">
            Frågorna redovisas i bilaga som fogats till riksdagens snabbprotokoll
            tisdagen den 21 april.
          </note>
          <note n="16a2b60b">
            17 § Anmälan om skriftliga svar på frågor
          </note>
          <note n="9c79ee35">
            Anmäldes att skriftliga svar på följande frågor inkommit
          </note>
          <note n="907b8a52">
            den 16 april
          </note>
          <note n="b6d3597b">
            Patrik Forslund
          </note>
          <note n="fe6970c4">
            Helena Leander
          </note>
          <note n="f29270d2">
            Sven Bergström
          </note>
          <note n="13fdcca1">
            Ameer Sachet
          </note>
          <note n="5c31bb57">
            Svaren redovisas i bilaga som fogats till riksdagens snabbprotokoll
            tisdagen den 21 april.
          </note>
          <note n="4d0feb94">
            18 § Kammaren åtskildes kl. 16.55.
          </note>
          <note n="02061387">
            Förhandlingarna leddes
          </note>
          <note n="933509e4">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
