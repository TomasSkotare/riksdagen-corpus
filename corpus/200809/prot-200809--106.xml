<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--106</head>
          <docDate when="2008-04-24">2008-04-24</docDate>
        </div>
      </front>
      <body>
        <div>
          <note n="10d1d1a1">
            ﻿
          </note>
          <note n="9e25c3d3">
            Riksdagens protokoll
          </note>
          <note n="9c1ff2b9">
            2008/09:106
          </note>
          <note type="date" n="25f64825">
            Fredagen den 24 april
          </note>
          <note n="f17fca3f">
            Kl. 09:00 - 11:31
          </note>
          <note n="ee7c7d14">
            1 § Anmälan om fördröjda svar på interpellationer
          </note>
          <note n="0e920fd2">
            Till riksdagen hade inkommit följande skrivelser:
          </note>
          <note n="50d5398b">
            Interpellation 2008/09:446
          </note>
          <note n="20c23015">
            Interpellation 2008/09:446 Beskrivning av den ekonomiska politiken
          </note>
          <note n="c21424f7">
            Interpellationen kommer att besvaras måndagen den 1 juni 2009.
          </note>
          <note n="d41558b6">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="426f1a66">
            Rikard Jermsten
          </note>
          <note n="52d0d718">
            Interpellation 2008/09:453
          </note>
          <note n="b7454f01">
            Interpellation 2008/09:453 Helsingforssskattens effekter på bostadsmarknaden
          </note>
          <note n="003a8f31">
            Interpellationen kommer att besvaras fredagen den 8 maj 2009.
          </note>
          <note n="d41558b6">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note n="426f1a66">
            Rikard Jermsten
          </note>
          <note n="36e09c73">
            2 § Svar på interpellation 2008/09:451 om kommunerna, infrastrukturen
            och välfärden
          </note>
          <note type="speaker" n="8e061aa1">
            Anf. 1 Statsrådet MATS ODELL (kd):
          </note>
          <u who="mats_odell_b796ef" xml:id="i-d51a5d9255708dfb-0" n="89ce7243">
            <seg n="56e1837f">
              Herr talman! Monica Green har frågat mig om de förutsättningar
              och fakta på vilka jag baserat mitt ställningstagande om att kommunerna
              inte behöver extra pengar 2009 och 2010 har förändrats samt vilka
              initiativ jag avser att ta för att kommunerna ska kunna klara
              både lokal välfärd och satsningar på infrastruktur.
            </seg>
            <seg n="d9159cab">
              Beträffande frågan om kommunerna behöver extra pengar 2009 och
              2010 har jag tidigare vid flera tillfällen framfört att denna
              fråga kommer att behandlas i den ekonomiska vårpropositionen och
              att jag därför inte har kunnat föregripa detta. Regeringen har
              nu lämnat 2009 års ekonomiska vårproposition till riksdagen. Samtidigt
              har regeringen även lämnat förslag till tilläggsbudget för 2009.
              Som framgår av dessa båda propositioner föreslår regeringen ett
              särskilt tillskott till kommuner och landsting om 7 miljarder
              kronor för 2010. Dessa medel kommer att betalas ut redan i december
              2009 eftersom det är i år staten har utrymme att göra detta. Medlen
              är dock avsedda att användas till kommunal verksamhet under 2010.
              För 2011 och 2012 aviserar regeringen att nivån på anslaget för
              kommunalekonomisk utjämning höjs med 5 miljarder kronor vardera
              året jämfört med budgetpropositionen för 2009.
            </seg>
            <seg n="28c8b951">
              Jag är medveten om att det finns de som skulle vilja se större
              bidragshöjningar. Men vi måste samtidigt ta hänsyn till att statens
              finanser försämras mycket kraftigt. De statliga finanserna är
              betydligt mer konjunkturkänsliga än de kommunala finanserna. Underskottet
              i statens finansiella sparande beräknas för 2009 till 90 miljarder
              kronor och för 2010 till 100 miljarder kronor. Regeringen har
              ändå kunnat prioritera de kommunala verksamheterna. Därigenom
              kan de negativa effekterna av krisen för de kommunala verksamheterna
              mildras. Vi måste dock komma ihåg att vi befinner oss i en exceptionell
              situation när bruttonationalprodukten beräknas minska med 4 procent
              i år. Alla påverkas av detta, såväl staten och den kommunala sektorn
              som hushåll och inte minst företag.
            </seg>
            <seg n="bc6b4d05">
              Beträffande frågan om kommunernas och landstingens möjligheter
              att medfinansiera statliga infrastrukturinvesteringar är detta
              ett frivilligt åtagande för dessa. Det är således något som kommuner
              och landsting själva måste ta ställning till.
            </seg>
          </u>
          <note type="speaker" n="4a27e81d">
            Anf. 2 MONICA GREEN (s):
          </note>
          <u who="monica_green_0b84cd" xml:id="i-5110b217bd39c9ce-0" n="c3bd1b24" next="i-acd6a13f8dac03a7-0">
            <seg n="c2f86264">
              Herr talman! Tack för svaret!
            </seg>
            <seg n="f8ea81c3">
              Nu har jag interpellerat Mats Odell om kommunernas ekonomi vid
              ett flertal tillfällen. I somras när vi hade debatten om kommunernas
              ekonomi hade Mats Odell inte en aning om att kommunernas ekonomi
              skulle försämras. Nej, det finns inte i våra prognoser, sade Mats
              Odell då. Jag beskrev läget för kommunerna och att fler och fler
              kommuner talade om hur deras ekonomi skulle komma att se ut de
              närmaste åren. Men det hade Mats Odell inte en aning om.
            </seg>
            <seg n="0578656b">
              Han är inte ensam om de här skygglapparna. Lika illa är det med
              Anders Borg. Han stod för ett år sedan i denna talarstol och sade
              att regeringen inte hade en aning om att det skulle bli bankkris.
            </seg>
            <seg n="3bd3543a">
              Sådana skygglappar har den borgerliga regeringen. Man vet inte
              hur det ser ut ute i kommunerna eller hur det ser ut med den kommande
              lågkonjunkturen. Man lägger upp en politik för att det alltid
              ska vara högkonjunktur. Man har tagit åt sig äran för de jobb
              som strömmade till under högkonjunkturen och trodde att det hade
              att göra med att man gjorde arbetare fattigare när de blev arbetslösa.
              Det fanns ingen som helst koppling till det. Många bedömare sade
              att det var möjligt att det kunde ge ett och annat jobb på lång
              sikt, men det hade ingenting att göra med den högkonjunktur som
              vi var inne i då.
            </seg>
            <seg n="4ed88a0c">
              Nu står regeringen fullkomligt handfallen inför den lågkonjunktur
              vi befinner oss i och påstår att det är någon annans fel. Ni säger:
              Eftersom det är den internationella lågkonjunkturens fel kan vi
              ingenting göra.
            </seg>
            <seg n="45aa9d76">
              Men det är ju inte den internationella lågkonjunkturen som har
              valt att sänka skatterna i stället för att satsa på jobben. Att
              sänka skatterna med 80 miljarder och stå handfallen när lågkonjunkturen
              kommer är det den borgerliga regeringen som har gjort.
            </seg>
            <seg n="99103035">
              Nu fortsätter man att sänka skatterna, men på lånade pengar.
              Nu ska det sänkas skatter med 15 miljarder, och man lånar till
              det. Det är tydligen viktigare än att satsa på kommunerna. För
              varje prognos som vi får nu får kommunerna sämre ekonomi.
            </seg>
            <seg n="0b7fb370">
              Ni har sabbat a-kassan. Det är inte den internationella lågkonjunkturen
              som har gjort det. Det är ni själva som har sabbat a-kassan. Därför
              får människor nu sämre ekonomi och tvingas söka försörjningsstöd
              och socialbidrag i kommunerna.
            </seg>
            <seg n="2f317ac1">
              Förutom att kommunerna får mindre skatteintäkter får de ökade
              kostnader för socialbidrag. Den lilla höjning som regeringen kommer
              med i vårens budgetproposition täcker möjligtvis dessa ökade kostnader,
              men den täcker definitivt inte de ökade kostnaderna för sänkta
              skatteintäkter. Och den täcker definitivt inte kostnaderna för
              att man nu också ska finansiera infrastrukturen.
            </seg>
            <seg n="240fd8b4">
              Nu säger Mats Odell: Ja, men det är väl frivilligt de behöver
              inte satsa på infrastrukturen om de inte vill. Men hur blir det
              då? Är det de rika kommunerna, de som har något kvar nu, som kan
              satsa på infrastrukturen? Är det de som ska gå före i kön?
            </seg>
            <seg n="447370d6">
              Är det inte en statlig angelägenhet att se till att vi har en
              bra infrastruktur i hela landet, kanske även där kommunerna har
              en svår ekonomisk situation? Att vältra över kostnader på kommunerna
              som man har gjort med ökade socialbidrag, vilket blir följden
              av den sänkta a-kassan, men också att vältra över kostnader på
              infrastrukturen är väl inte att ta ansvar?
            </seg>
            <seg n="91afae43">
              Mats Odell påstår att han tar ansvar för Sveriges ekonomi. Jag
              menar att han kör Sveriges ekonomi rakt i botten. Han vill inte
              investera i vare sig utbildning, kommuner eller infrastruktur,
              utan han påstår hela tiden att kommunerna får bestämma det de
              får väl bestämma själva om de vill ha någon infrastruktur eller
              inte. Det är någon annans fel alltihop, och man tar handen från
              det ansvar som regeringen har.
            </seg>
          </u>
          <note n="bc5fe52a">
            Anf. 3 GUNNAR ANDRÉN (fp):
          </note>
          <u who="monica_green_0b84cd" xml:id="i-acd6a13f8dac03a7-0" n="c3bd1b24" prev="i-5110b217bd39c9ce-0">
            <seg n="51f8422b">
              Herr talman! Det är alltid trevligt att Monica Green ställer
              interpellationer, för det ger många möjligheter att debattera
              den ekonomiska politiken.
            </seg>
            <seg n="0204e450">
              Hur står det till i vårt land? Det finns många svar på den frågan.
              Men dessvärre, herr talman, tycker jag trots att talmannen tillhör
              det partiet att det är väldigt besvärande att vi har en opposition
              som är så dålig.
            </seg>
            <seg n="828bba6d">
              Varje regering behöver en stark opposition. Den opposition som
              vi nu har haft har under mycket lång tid haft två svar på varje
              fråga, inklusive den som Monica Green ställer, nämligen: för sent
              och för lite.
            </seg>
            <seg n="762b7f8b">
              Den här regeringen kanske inte har den på varje punkt optimala
              politiken det kan inte ens jag säga till Mats Odell. En diskussion
              om till exempel avvägningen mellan vilka generella stimulansåtgärder
              och vilka riktade åtgärder man vidtar skulle ha varit en intressant
              diskussion.
            </seg>
            <seg n="97346c51">
              Socialdemokraterna har ju valt en annan linje, nämligen att säga
              att allt är fel och att man skulle ha gjort saker tidigare och
              att man skulle ha gjort mer. Carl B Hamilton har vid något tillfälle
              räknat upp 27 olika förslag som Socialdemokraterna har alla utgiftsökningar.
            </seg>
            <seg n="a0d0e0de">
              Då kommer jag till frågan hur det är ställt i kommunerna. Ingenting
              är så viktigt för de kommunala verksamheterna och välfärden och
              det är den vi vill värna som att värna de viktiga skattebaserna.
              Vi måste värna dem. Jag var häromdagen på Irland och såg hur det
              gick när man misskötte skattebaserna. Då drog man in hälften av
              barnbidragen ena året och resten året därpå. Då höjde man kostnaderna
              för hela Irlands befolkning, som är fyra miljoner ungefär, med
              ungefär 10 000 kronor i indragna bidrag och höjda skatter. Men
              vi i Sverige har ordning på våra finanser. Socialdemokraterna
              vill föröda dem genom för tidiga och för många åtgärder.
            </seg>
            <seg n="bab8fab9">
              Vi kommer under 2009 och 2010 att kunna stimulera med ungefär
              6 500 kronor per invånare. Det är den stora skillnaden.
            </seg>
            <seg n="eccfebd6">
              Vill man göra det som Monica Green vill, nämligen att värna välfärden
              i kommunerna, måste man ha ordning i statsfinanserna. Annars blir
              det ett moras, som det vi hade 19911994. Jag kan gå med på att
              det var ett moras då. Då blev Socialdemokraterna tvungna att skära
              ned på massor med bidrag, se till att det inte blev så många lärare
              och så vidare. Det var en konsekvens av att man tidigare hade
              en kasinoekonomi. Jag säger inte att den var helt och hållet skapad
              av er, för det fanns många andra orsaker också, men den socialdemokratiska
              regeringen avgick 1990 på sin egen kasinoekonomi. Man hade inte
              längre grepp över den.
            </seg>
            <seg n="11a16b7e">
              Därför menar jag att vi måste se till att värna skattebaserna.
              Annars kommer vi att råka ut för att vi inte kommer att ha tillräckligt
              många lärare och inte tillräckligt mycket mat i skolan, det blir
              åtgärder på barnbidragen och mycket annat. Därför är det allra
              viktigaste i landet just nu att vi får en opposition som diskuterar
              andra saker än om det har varit för lite och för sent. I stället
              ska man diskutera vad vi ska göra för att värna skattebaserna.
              Vad ska vi göra för att rädda sysselsättningen i Skövde?
            </seg>
            <seg n="f500a978">
              Jag har slutligen en fråga till Monica Green apropå att ni vill
              höja skatterna igen. Hur många fler Volvobilar skulle det säljas
              i detta land om vi höjde skatterna med 80 miljarder kronor?
            </seg>
          </u>
          <note type="speaker" n="cc5f9c96">
            Anf. 4 Statsrådet MATS ODELL (kd):
          </note>
          <u who="mats_odell_b796ef" xml:id="i-d51a5d9255708dfb-1" n="89ce7243">
            <seg n="397bfa67">
              Herr talman! Jag är imponerad över att Monica Green har en så
              stor kristallkula och kan skåda in i framtiden på ett mycket bättre
              sätt än Konjunkturinstitutet, Statistiska centralbyrån och Finansdepartementets
              analysavdelning.
            </seg>
            <seg n="4c6d3e1b">
              En sak håller jag helt med Gunnar Andrén om: Om regeringen skulle
              ta till sig och genomföra alla de utgiftshöjningar som Monica
              Green och Lars Ohly tillsammans presenterar skulle det se riktigt
              mörkt ut för det här landet. Vi är inne i en kris där vi måste
              ta ansvar för våra gemensamma resurser och se till att de räcker
              genom hela krisen.
            </seg>
            <seg n="40e856bb">
              Man gör olika bedömningar. I går kom Sveriges Kommuner och Landsting
              med en skatteintäktsprognos som faktiskt var mer optimistisk än
              den regeringen gör i vårpropositionen. Det är inte lätt att veta
              exakt var detta kommer att landa, men vi är mitt uppe i den värsta
              kris som världsekonomin har sett sedan 1930-talet, och vi måste
              vara aktsamma om våra gemensamma resurser och ta ansvar för dem.
            </seg>
            <seg n="35fe8d49">
              Ja, det finns en stor risk för personalminskningar. I Monica
              Greens interpellation refereras till SKL:s undersökning, som bedömer
              att 15 200 medarbetare kommer att behöva sluta de närmaste två
              åren. Jag är inte säker på att ens den siffran håller. Jag tror
              att krisen är så djup och så stor att den kommer att drabba staten,
              kommuner och framför allt enskilda medborgare och företag. Vi
              måste ta ansvar tillsammans.
            </seg>
            <seg n="f857e573">
              Låt oss ändå komma ihåg att sedan denna undersökning gjordes
              har regeringen skjutit till 7 000 miljoner kronor 7 miljarder
              kronor i statsbidrag för nästa år, som betalas ut redan i år.
              Om vi antar att en kommunanställd kostar 500 000 kronor per år
              innebär detta 14 000 arbetstillfällen av de 15 200 som man räknar
              med skulle gå förlorade genom krisen i kommuner och landsting.
            </seg>
            <seg n="02d0dd23">
              Även om 15 000 anställda i kommunsektorn är många på arbetsmarknaden
              utgör de drygt 1 procent av arbetsstyrkan i den kommunala välfärden
              på ca 1,1 miljon. Jag vet att man börjar med tim- och visstidsanställda
              och att det nu handlar om tillsvidareanställda. Men trots detta
              är kommunsektorn en sektor som drabbas indirekt av finanskrisen,
              medan delar av de privata företagen, i Monica Greens hembygder,
              här i Helsingforss län och överallt, drabbas direkt genom stora
              fall i försäljningsvolymer.
            </seg>
            <seg n="2c2cc50c">
              Jag reser runt i landet och träffar företagare, banker och representanter
              för kommuner, landsting och regioner för att se hur detta fungerar.
              Det är en mycket allvarlig situation. Det gäller att vi håller
              i våra gemensamma resurser så att de räcker under hela krisen.
              Jag är inte säker på att Monica Greens recept klarar det provet.
            </seg>
          </u>
          <note type="speaker" n="aef2ec4d">
            Anf. 5 MONICA GREEN (s):
          </note>
          <u who="monica_green_0b84cd" xml:id="i-5110b217bd39c9ce-1" n="c3bd1b24" next="i-acd6a13f8dac03a7-1">
            <seg n="262095eb">
              Herr talman! Vi socialdemokrater sätter jobben först. Vi tycker
              att det allra viktigaste är att satsa på jobben att faktiskt prioritera
              det framför de ofinansierade skattesänkningar som man i regeringen
              nu lånar till. Vi tycker att det är viktigare med jobben än med
              att de som redan har det gott ställt får det ännu bättre och att
              klyftorna ökar.
            </seg>
            <seg n="c2e3853b">
              Vi tar ansvar för Sveriges ekonomi. Många bedömare har till och
              med sagt att Socialdemokraterna både har tagit Sverige ur krisen
              från den borgerliga regeringens tid och också sett till så att
              det numera är stabilt och ordning och reda i statens finanser.
              Vi lämnade över en mycket god ekonomi till den borgerliga regeringen
              när vi förlorade valet för tre år sedan. Det var ordning och reda,
              och det var en fantastiskt stark budget som den borgerliga regeringen
              omedelbart slarvade bort. Man sade: Nu ska vi göra de arbetslösa
              fattiga, för då blir det ännu fler jobb!
            </seg>
            <seg n="f2a1fd6b">
              Så slarvade man bort alla pengar, och nu säger man att man inget
              kan göra. Nu tvår man sina händer och säger att det är någon annans
              fel. Det är ju den borgerliga regeringen som har sett till att
              krisen blir djupare i Sverige än på andra håll. I Sverige blir
              den djupare, för konsumtionen minskar mer här än i andra länder.
              Det ser vi siffror på. Det är inte bara exportindustrin som det
              går rakt nedåt för just nu utan även den inhemska konsumtionen,
              för ni har infört trygghetschocken.
            </seg>
            <seg n="73d5b238">
              Människor är nu så oroliga för att förlora sitt arbete och då
              få leva på kanske 60 procent av sin lön. Man vågar inte använda
              sina pengar. Man håller hårt i dem. Det gäller även dem som har
              ett jobb i dag. Eftersom ni har infört trygghetschocken fördjupas
              krisen mer i Sverige än på andra håll i världen. Det är inte att
              ta ansvar för Sveriges ekonomi.
            </seg>
            <seg n="e4d66296">
              Anders Borg ger Göran Persson beröm för att han har ordning och
              reda i ekonomin och menar att Socialdemokraterna var de som såg
              till att vi numera har en bra budgetordning i Sverige. Det är
              bra att vi är överens om det. Men vi har inte släppt det synsättet.
              Vi finansierar allt som vi lägger fram i våra budgetförslag. Vi
              tänker inte försätta Sverige i den svåra situation vi har varit
              i tidigare. Det finns inte på vår agenda.
            </seg>
            <seg n="8b065858">
              Vi vill mildra krisen. Vi menar att det är viktigare med att
              sätta människor i arbete och sätter jobben först. Därför tycker
              vi att kommunerna faktiskt behöver höjda anslag. Därför tycker
              vi heller inte att man ska låta kommunerna dra in på äldrevård,
              förskola och skolpersonal för att använda pengarna till infrastruktur.
              Visserligen säger Mats Odell att det är frivilligt om man gör
              det, men de kommuner som inte gör det kommer ju att hamna sist
              i kön.
            </seg>
            <seg n="3b6e6fbd">
              Mats Odell har själv sagt att det behövs friska pengar i den
              här infrastrukturen. Man vill att kommunerna ska använda sina
              pengar från äldreomsorgen, från förskolan, från barnen och från
              skolmaten till vägarna och till infrastrukturen. Det är den politik
              som ni nu tvingar kommunerna till.
            </seg>
            <seg n="637c7a62">
              Ni har övervältrat kostnaderna från staten till kommunerna för
              att ni har sabbat a-kassan och för att ni har infört trygghetschocken.
              Det är inte att ta ansvar för Sveriges ekonomi. Det är vi som
              gör det.
            </seg>
          </u>
          <note n="4eb01162">
            Anf. 6 GUNNAR ANDRÉN (fp):
          </note>
          <u who="monica_green_0b84cd" xml:id="i-acd6a13f8dac03a7-1" n="c3bd1b24" prev="i-5110b217bd39c9ce-1">
            <seg n="9c4a9398">
              Herr talman! I en sådan här debatt där det finns så många uppslagsändar
              och man endast har två minuter på sig vill jag börja med att konstatera
              att min talartid snart är ute.
            </seg>
            <seg n="3f830c4e">
              Låt mig göra ett tillrättaläggande, eftersom alla som sitter
              här kanske inte riktigt var med på detta, vem som gjorde den nya
              budgetordningen det handlar mer om fakta. Det var alla partierna.
              Det var en liten utredning som leddes av dåvarande gruppledaren
              i Folkpartiet, Lars Leijonborg, på den tidigare regeringens ordning.
              Det är en marginell anteckning, men detta bör vara korrekt.
            </seg>
            <seg n="02678d81">
              Nu säger Monica Green att konsumtionen faller mer i Sverige än
              i andra länder. Det är möjligt att det är riktigt. Men är det
              då klokt att vilja höja skatterna med 80 miljarder? Det är ju
              det som ni vill.
            </seg>
            <seg n="be7aab98">
              Man måste ändå försöka hålla två tankar i huvudet samtidigt.
              Man kan inte säga både att man tycker att konsumtionen är för
              liten och att man tycker att skatterna är för låga.
            </seg>
            <seg n="420bbdc7">
              Det hänger bara inte ihop. Ni vill höja skatterna med 80 miljarder
              och samtidigt öka konsumtionen i det här landet, stimulera den.
              Det går inte ihop.
            </seg>
            <seg n="d98d521f">
              Monica Green undvek nogsamt att svara på den mycket enkla fråga
              som jag ställde, nämligen: Hur många fler Volvobilar säljs det
              i Sverige och det är viktigt att man säljer Volvobilar i Sverige
              om vi höjer skatterna för vanligt folk med 80 miljarder kronor?
            </seg>
            <seg n="3c9ad13a">
              Det är en mycket enkel fråga. Jag tycker att Monica Green ska
              försöka anstränga sig för att svara på den, för det handlar om
              vilken inställning oppositionen har till den ekonomiska politiken
              och hur vi värnar skattebasen.
            </seg>
            <seg n="6fa9d4af">
              Ni sätter jobben först. Men vad tror ni vi gör? Det är klart
              att vi också sätter jobben först, men vi gör på ett helt annat
              sätt. Vi gör inte kommunerna till det särintresse som de inte
              är, som ni gör dem till, som man bara ska ge pengar till. Vi måste
              ha detta finansierat. Annars blir det ingen välfärd i det här
              landet. Annars kommer vi inte att ha tillräckligt med lärare.
              Annars kommer vi inte att ha tillräckligt med skolmat.
            </seg>
          </u>
          <note type="speaker" n="a9ad7cec">
            Anf. 7 Statsrådet MATS ODELL (kd):
          </note>
          <u who="mats_odell_b796ef" xml:id="i-d51a5d9255708dfb-2" n="89ce7243">
            <seg n="409961b9">
              Herr talman! Det är en riktigt spännande nationalekonomisk debatt
              här som faktiskt rör vid väldigt centrala fakta, hur vi får konsumtionen
              att öka, vad som skapar förtroende hos människor.
            </seg>
            <seg n="6e06761a">
              Monica Green oroar sig för välfärden och vill att staten ska
              skjuta till mer pengar till kommunsektorn. Jag är också orolig.
              Men till skillnad från Monica Green och Lars Ohly måste vi summera
              alla nya utgifter som vi föreslår och som vi beslutar om. Oppositionen
              tycks föreslå nya utgifter nästan varje dag.
            </seg>
            <seg n="de6f4158">
              Ordning och reda, säger Monica Green. Ja, och frågan är: Hur
              har Mona Sahlin och Lars Ohly förvaltat arvet efter Göran Persson?
            </seg>
            <seg n="fa7c18cd">
              Lars Ohly vill höja statens utgifter med över 200 miljarder.
              Han vill höja skatterna med över 100 miljarder. Resten ska han
              låna. Hur mycket ska Monica Green låna för att få ihop sitt budgetalternativ?
            </seg>
            <seg n="06cdab2e">
              När det gäller frågan om infrastruktur är det klart att jag kan
              förstå den här oron. I de här tiderna är det klart att de omedelbara
              behoven i verksamheten vägs mot framtida satsningar i infrastruktur
              som långsiktigt kan vara positiva.
            </seg>
            <seg n="490a73bd">
              Det är inte så att alliansen har dragit ned de statliga satsningarna
              på infrastruktur. Snarare har de ökat. Och tillsammans med den
              medfinansiering som kommuner och landsting hittills har velat
              göra har vi fått till stånd en mängd nya projekt som tidigare
              inte har kunnat genomföras.
            </seg>
            <seg n="dfc83c0a">
              Och att prioriteringsordningen inte ska ändras beroende på kommunernas
              medfinansiering är ju beskrivet, tycker jag, på ett bra sätt i
              infrastrukturpropositionen, som riksdagen har beslutat om.
            </seg>
            <seg n="13453d1b">
              Herr talman! Sedan säger Monica Green att krisen är djupare i
              Sverige än i andra länder. Ja, det stämmer. I Sverige, i Tyskland,
              i Finland och i Japan är krisen djupare än i många andra länder.
            </seg>
            <seg n="aa90e9ff">
              Det beror på att våra länder producerar sådant som man skjuter
              upp att investera i under en sådan megakris som världen nu är
              inne i.
            </seg>
            <seg n="1078d3e9">
              I Sverige förädlar vi skog, malm, stål. Det handlar om verkstadsmaskiner,
              Sandviks skärande stål till industrin. Det är sådant som skjuts
              upp.
            </seg>
            <seg n="2b8fe89c">
              Samma industristruktur har vi i Tyskland och i Finland och i
              Japan, för att nämna några länder.
            </seg>
            <seg n="53a2b7bf">
              Man hade trott att den här krisen i första hand skulle drabba
              länder som har haft väldigt stora spekulativa banksektorer. Så
              har det inte riktigt blivit, utan det handlar om de länder som
              har en näringsstruktur som är sammansatt på det sätt som vår svenska.
              Det gör att vi måste vara ännu mer försiktiga och se till att
              våra gemensamma resurser räcker.
            </seg>
            <seg n="8e7d9ee2">
              Statens skatteprognoser för inkomster dyker oerhört snabbt. Det
              är enorma minskningar av skatteintäkterna mellan varje prognos
              som görs. Tidigare har vi ju haft väldigt stora skatteinkomster
              från reavinstskatt när folk har sålt bostäder och värdepapper
              och gjort transaktioner på de finansiella marknaderna. Detta byts
              nu i sin motsats genom förlustavdrag.
            </seg>
            <seg n="9d6e5870">
              Det här är någonting som gör att statens finanser måste värnas.
              Monica Green och Lars Ohly är inga riktigt idealiska representanter
              för en sådan ansvarsfull politik, om man tittar på de förslag
              som ni har lagt fram så här långt. Det vore en katastrof för det
              här landet om den politiken blev verklighet.
            </seg>
          </u>
          <note type="speaker" n="6930acac">
            Anf. 8 MONICA GREEN (s):
          </note>
          <u who="monica_green_0b84cd" xml:id="i-9b59bb74cce1b755-0" n="c3bd1b24">
            <seg n="8930421a">
              Herr talman! Det är ju katastrof nu. Det är katastrof nu när
              vi ser att arbetslösheten ska öka till 12 procent. Är inte det
              katastrof?
            </seg>
            <seg n="d57ceba4">
              Det är ett läge med en jobbkris som ni har förvärrat med den
              trygghetschock som ni har försatt människorna i. Det är den krisen
              ni har skapat.
            </seg>
            <seg n="07cbe84d">
              Ni kan inte skylla på någon internationell lågkonjunktur. Vi
              vet att det är internationell lågkonjunktur, men ni har förvärrat
              den, för ni har infört trygghetschocken.
            </seg>
            <seg n="d59eae61">
              Vi summerar naturligtvis alla intäkter och utgifter, och vi lägger
              fram en balanserad budget. Vi kommer inte att föreslå skattehöjningar
              med 80 miljarder, Andrén. Andrén vet mycket väl att vi inte kan
              låta människor åka upp och ned i skattesatser.
            </seg>
            <seg n="ed7911a3">
              Vi tänker förhålla oss till den verklighet som är just nu. Men
              vi menar att det var oansvarigt att sänka skatterna med 80 miljarder
              och att fortsätta med det i år och att i år låna till skattesänkningarna
              i stället för att sätta jobben först.
            </seg>
            <seg n="f0b1e4eb">
              Nu säger Mats Odell att han är förvånad över att skatteintäkterna
              har minskat. Men det är ju han själv som har sänkt skatterna.
              Han säger: Ja, men nu går det så dåligt för staten, för skatteintäkterna
              minskar. Hur kan han stå här och säga det?
            </seg>
            <seg n="f07a187b">
              Det är ju regeringen som har sänkt skatterna med 80 miljarder
              och som tänker fortsätta med det. Hur kan det komma som en överraskning?
              Var inte Mats Odell med på det regeringsmöte när man bestämde
              sig för att öka klasskillnaderna, för att se till att de som är
              arbetslösa får det sämre och för att sänka skatterna för dem som
              har det bäst ställt? Var inte Mats Odell med då? Hur kan det annars
              komma som en överraskning att skatteintäkterna minskar?
            </seg>
            <seg n="3f0f4db9">
              Jag menar att vi tar ansvar för Sveriges ekonomi om vi sätter
              jobben först. Vi har under hela hösten lagt fram en mängd förslag.
              Det handlar om ROT-avdrag och satsningar på gröna jobb, som ska
              ge fler jobb, inte färre.
            </seg>
          </u>
          <note type="speaker" n="cbc9689d">
            Anf. 9 Statsrådet MATS ODELL (kd):
          </note>
          <u who="mats_odell_b796ef" xml:id="i-91a87c079d291c0a-0" n="89ce7243" next="i-2d7e6bbbcdcf7b38-0">
            <seg n="cffc711a">
              Herr talman! Jag är ledsen om Monica Green missuppfattade det
              jag sade med att jag var överraskad.
            </seg>
            <seg n="3e001427">
              Vi har inte föreslagit några nya skattesänkningar. Men vi är
              glada åt att Socialdemokraterna har ändrat sin politik och successivt
              ställer upp på de inkomstskattesänkningar som vi har gjort för
              låg- och medelinkomsttagare, som ni har varit emot.
            </seg>
            <seg n="24555468">
              Det enda som ni inte har ställt upp på är sista steget i jobbskatteavdraget.
              Annars har ni ställt upp, motvilligt, med ett års fördröjning,
              på de åtgärder som vi har genomfört. Det tycker jag är bra.
            </seg>
            <seg n="45ed2407">
              Men, Monica Green, det behövs ändå lite sans och balans i detta.
              Det finns inget annat land inom Europeiska unionen eller inom
              hela OECD-området som satsar så mycket på finanspolitisk stimulans
              av ekonomin i denna lågkonjunktur som Sverige gör.
            </seg>
            <seg n="5fe62e8a">
              16 procent av bruttonationalprodukten är en ökad insats under
              denna kris.
            </seg>
            <seg n="09e934e3">
              Det finns inget annat land. Det ligger långt över EU-genomsnittet
              och långt över OECD-genomsnittet. Det är en mycket stor satsning
              som görs, och det är framför allt de så kallade automatiska stabilisatorerna
              som fungerar.
            </seg>
            <seg n="e2f61294">
              Det är en ansvarsfull politik som vi har fört. Det som ni föreslår
              är däremot inte ansvarsfullt. Mitt i en finanskris, där bristen
              på kapital till företag som nu går på knä är ett av de största
              problemen, ska ni införa en straffskatt på kapital i Sverige.
            </seg>
            <seg n="b35ab7a7">
              Förmögenhetsskatten har enligt Skatteverket drivit mellan 400
              och 500 miljarder av svenska medborgares pengar ut ur landet,
              men de är nu på väg tillbaka.
            </seg>
            <seg n="01bec771">
              Det ska ni återinföra. Tala om döbelnsmedicin för svensk ekonomi
              och för jobben!
            </seg>
          </u>
          <note n="4e63f2e0">
            Överläggningen var härmed avslutad.
          </note>
          <note n="5cdd8ec0">
            3 § Anmälan om inkommen faktapromemoria om förslag från Europeiska
            kommissionen
          </note>
          <note n="f9be4f84">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="mats_odell_b796ef" xml:id="i-2d7e6bbbcdcf7b38-0" n="89ce7243" prev="i-91a87c079d291c0a-0">
            <seg n="4a3a716d">
              KOM(2009)128
            </seg>
            <seg n="993357c5">
              Återupptagna förhandlingar
            </seg>
            <seg n="4e9d5c42">
              Esabelle Dingizian
            </seg>
          </u>
          <note n="e0f5b0d6">
            4 § Hänvisning av ärende till utskott
          </note>
          <note n="d94aa4b0">
            Föredrogs och hänvisades
          </note>
          <note n="6576c18d">
            Ajournering
          </note>
          <note n="7f01bfda">
            Kammaren beslutade kl. 9.30 på förslag av förste vice talmannen
            att ajournera förhandlingarna till kl. 11.30, då det för dagens
            bordläggning aviserade ärendet väntades föreligga.
          </note>
          <note n="e8f0668c">
            Förhandlingarna återupptogs kl. 11.30.
          </note>
          <note n="54b81158">
            5 § Bordläggning
          </note>
          <note n="536f32e8">
            Anmäldes och bordlades
          </note>
          <note n="aa94c5d4">
            6 § Anmälan om interpellationer
          </note>
          <note n="e15babdf">
            Anmäldes att följande interpellationer framställts
          </note>
          <note n="24c540d6">
            den 23 april
          </note>
          <note n="5c1ceb32">
            Monica Green
          </note>
          <note n="5c1ceb32">
            Monica Green
          </note>
          <note n="654a39c7">
            den 24 april
          </note>
          <note n="beb9c793">
            Alice Åström
          </note>
          <note n="4a76aea1">
            Bosse Ringholm
          </note>
          <note n="607835e2">
            Interpellationerna redovisas i bilaga som fogats till riksdagens
            snabbprotokoll tisdagen den 28 april.
          </note>
          <note n="e7c5bc4b">
            7 § Anmälan om frågor för skriftliga svar
          </note>
          <note n="ca7d37da">
            Anmäldes att följande frågor för skriftliga svar framställts
          </note>
          <note n="654a39c7">
            den 24 april
          </note>
          <note n="9124d322">
            Stefan Tornberg
          </note>
          <note n="6dc240e2">
            Peter Pedersen
          </note>
          <note n="e31db675">
            Kalle Larsson
          </note>
          <note n="36427f4d">
            Frågorna redovisas i bilaga som fogats till riksdagens snabbprotokoll
            tisdagen den 28 april.
          </note>
          <note n="aec8d25a">
            8 § Anmälan om skriftligt svar på fråga
          </note>
          <note n="44ddc6ec">
            Anmäldes att skriftligt svar på följande fråga inkommit
          </note>
          <note n="654a39c7">
            den 24 april
          </note>
          <note n="df87b0e1">
            Tommy Ternemar
          </note>
          <note n="fdab2b02">
            Svaret redovisas i bilaga som fogats till riksdagens snabbprotokoll
            tisdagen den 28 april.
          </note>
          <note n="b3cd635c">
            9 § Kammaren åtskildes kl. 11.31.
          </note>
          <note n="a030f655">
            Förhandlingarna leddes
          </note>
          <note n="9da76afc">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
