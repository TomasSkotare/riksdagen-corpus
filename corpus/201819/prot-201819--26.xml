<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2018</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2018</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201819--26</head>
          <docDate when="2018">2018</docDate>
        </div>
      </front>
      <body>
        <div>
          <note n="8e5fd02f">
            § 1 Anmälan om granskningsrapport
          </note>
          <note n="506efe1d">
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till finansutskottet
            :
          </note>
          <note n="d30f76d4">
            RiR 2018:31 Bädda för bättre tillsyn – statens vägledning av
            kommunal tillsyn
          </note>
          <note n="9f73835d">
            § 2 Ärenden för hänvisning till utskott
          </note>
          <note n="2f90c7fc">
            Följande dokument hänvisades till utskott:
          </note>
          <note n="9c88aac0">
            Skrivelse
          </note>
          <note n="670c61bb">
            2018/19:21 till utbildningsutskottet
          </note>
          <note n="3c75c706">
            Motioner
          </note>
          <note n="96eb04f2">
            2018/19:2999 till försvarsutskottet
          </note>
          <note n="d4906b96">
            2018/19:2998 till arbetsmarknadsutskottet
          </note>
          <note n="7419bc11">
            § 3 Ärende för bordläggning
          </note>
          <note n="df6aa1e2">
            Följande dokument anmäldes och bordlades:
          </note>
          <note n="f075def9">
            Trafikutskottets utlåtande
          </note>
          <note n="f763a86e">
            2018/19:TU3 Kommissionens EU-strategi för automatiserad och uppkopplad
            rörlighet
          </note>
          <note n="593c5ecd">
            § 4 Ny lag om tobak och liknande produkter
          </note>
          <note n="efba1d0d">
            Socialutskottets betänkande 2018/19:SoU3
          </note>
          <note n="5709ef39">
            Ny lag om tobak och liknande produkter (prop. 2017/18:156 )
          </note>
          <note n="6a46a302">
            föredrogs.
          </note>
          <note n="8c0ce2b7">
            Kammaren biföll utskottets förslag att ärendet fick avgöras trots
            att det varit tillgängligt kortare tid än två vardagar före den
            dag då det skulle behandlas.
          </note>
          <note type="speaker" n="0a2bf568">
            Anf. 1 LENA EMILSSON (S):
          </note>
          <u who="lena_emilsson_9c6083" xml:id="i-d8ad052166d2a80b-0" n="b57625a8">
            <seg n="2a1072b7">
              Fru talman! I dag ska vi debattera betänkandet Ny lag om tobak
              och liknande produkter . Jag vill inleda med att yrka bifall den
              gemensamma reservationen från Socialdemokraterna, Vänsterpartiet
              och Miljöpartiet. Propositionen är ett steg framåt för folkhälsan.
              Den innehåller ett antal förslag som ska minska bruket av tobak,
              minska hälsoklyftor i samhället och motverka illegal handel.
            </seg>
            <seg n="ca6e0de2">
              Vi vet vilka omfattande skador tobaksanvändning och tobaksrökning
              orsakar med ett stort lidande för enskilda individer och en stor
              kostnad för samhället. Trots att kunskapen om tobakens skadeverkningar
              är utbredd använder 19 procent av Sveriges befolkning tobak varje
              dag. Snusande har passerat rökning, och dagligen snusar 11 procent
              av befolkningen medan 9 procent röker.
            </seg>
            <seg n="4e6e4e55">
              Ungefär vart sjunde dödsfall i Sverige orsakas av tobak. Ca 3
              500 dödsfall i hjärt-kärlsjukdomar beräknas årligen bero på rökning.
              Samtidigt beräknas varje år även ca 2 300 människor avlida på
              grund av KOL, kroniskt obstruktiv lungsjukdom, och ungefär 3 200
              personer av lungcancer. Uppgifterna kommer från Hjärt-Lungfondens
              faktablad om tobak.
            </seg>
            <seg n="3944d360">
              Enskilda individer betalar ett högt pris genom lidande i form
              av dålig hälsa och kortare livslängd. Tobaksbruk är en av de viktigaste
              orsakerna till ojämlik hälsa. Sjukvården har stora utmaningar
              redan i dag, och kostna ­ derna enbart för rökningens skadeverkningar
              beräknas uppgå till 31,5 mil ­ jarder kronor.
            </seg>
            <seg n="8ec1c493">
              Tobaksfakta skriver att även de som inte själva röker drabbas
              genom passiv rökning. De får i sig nikotin och de ca 7 000 kemiska
              ämnen som rökarnas cigaretter innehåller. Ett femtiotal av dem
              är cancerframkallande eller misstänks framkalla cancer. Ett par
              av ämnena är totalförbjudna i svenska arbetsmiljöer av Arbetarskyddsstyrelsen.
              Men det gäller inte om de produceras av rökare. Det anges vidare
              att passiv rökning är orsaken till mellan 20 och 30 procent av
              all barnastma.
            </seg>
            <seg n="b5386b21">
              Mot bakgrund av tobakens skadlighet är denna proposition ur ett
              folkhälsoperspektiv mycket viktig. Ska vi klara framtidens sjukvård
              måste vi satsa mer på förebyggande insatser.
            </seg>
            <seg n="2c43e2aa">
              En viktig del i propositionen är förslaget att rökförbud utvidgas
              till att omfatta uteserveringar, entréer till lokaler och andra
              utrymmen som allmänheten har tillträde till liksom hållplatser
              i kollektivtrafik, idrottsplatser och allmänna lekplatser. Detta
              gäller även elektroniska cigaretter. I grund och botten handlar
              det om att rökfrihet ska vara det normala. Till sommaren kommer
              många människor att kunna glädja sig över att sitta ute i solskenet
              på en uteplats utan att besväras av rök.
            </seg>
            <seg n="39c7c951">
              Fru talman! En annan del i propositionen handlar om förslag om
              tillståndsplikt för handel med tobak och om regler för spårbarhet
              och säkerhetsmärkning av tobak, vilket är ett led i bekämpning
              av illegal tillverkning, hantering och smuggling av tobaksvaror.
            </seg>
            <seg n="9c811c14">
              I propositionen föreslås även striktare regler för marknadsföring
              på internet. Ungdomar är en viktig målgrupp. Att skydda barn och
              unga är oerhört viktigt inför framtiden. Enligt Tobaksfakta börjar
              ungefär 16 000 barn med tobak före 18 års ålder. Studier visar
              ett tydligt samband mellan exponering för tobaksreklam och tobakskonsumtion
              hos barn. De som ser mest reklam använder mest tobak.
            </seg>
            <seg n="458f21b3">
              Tillgänglighetsbegränsande åtgärder har därför stor betydelse
              för att förhindra att unga börjar använda tobak. Begränsning av
              marknadsföring är en viktig del, att ta bort självbetjäning av
              tobaksvaror en annan liksom förslaget att snusdosor måste innehålla
              minst 20 portioner per förpackning. Det är bra, för små billiga
              förpackningar kan vara mer lockande för ungdomar.
            </seg>
            <seg n="20556e11">
              Det är beklagligt att de borgerliga partierna inte har varit
              beredda att stödja propositionen fullt ut och bifalla de förslag
              till skärpning av lagen när det gäller marknadsföring av tobaksvaror
              och ett införande av ett förbud mot självbetjäning och rökning
              på uteplatser.
            </seg>
            <seg n="a4784769">
              Vår utgångspunkt är att ingen människa ska bli nikotinberoende
              av någon tobaksprodukt.
            </seg>
            <seg n="915087cf">
              (Applåder)
            </seg>
          </u>
          <note type="speaker" n="00420e3c">
            Anf. 2 JOHAN HULTBERG (M):
          </note>
          <u who="johan_hultberg_b29ae2" xml:id="i-a5008c5af70aedc2-0" n="faad0e90">
            <seg n="5b6a94ff">
              Fru talman! Tobaksrökning är en av de absolut främsta förebyggbara
              riskfaktorerna för sjukdom och för tidig död. Rökning ökar risken
              för en lång rad sjukdomar såsom hjärt- kärlsjukdom, diabetes samt
              inte minst KOL och lungcancer. Dessa och andra negativa hälsoeffekter
              av tobaksrökning är välbelagda och leder i Sverige till över 10
              000 dödsfall och att omkring 100 000 svenskar varje år insjuknar
              i rökrelaterad sjukdom. Det finns således ett mycket starkt vetenskapligt
              stöd för att det är folkhälsopolitiskt motiverat att vidta ytterligare
              åtgärder för att minska rökningen.
            </seg>
            <seg n="b375f549">
              Fru talman! Vi moderater vill ta ytterligare steg för att minska
              rökningen och de tobaksrelaterade skadorna. Därför ser vi det
              som angeläget att utveckla den svenska tobakspolitiken. Politiken
              och lagstiftningen, menar vi, bör utgå ifrån forskning och vetenskap.
              Den ska syfta till skademinimering, och åtgärder i form av till
              exempel olika typer av förbud eller andra insatser för att minska
              tobaksbruket och dess skadeverkningar måste vara proportionerliga.
              S- och MP-regeringens proposition brister dess ­ värre, fru talman,
              på alla dessa punkter.
            </seg>
            <seg n="9ef9b4ca">
              I propositionen Ny lag om tobak och lik n ande produkter finns
              det mot bakgrund av vad jag inledningsvis sagt både förslag och
              resonemang som vi moderater välkomnar och förslag och resonemang
              som vi avvisar. Förslag vi välkomnar är till exempel att göra
              lekplatser, idrottsplatser och hållplatser inom kollektivtrafiken
              rökfria. Det är viktigt att skapa fler rökfria miljöer, särskilt
              för barn och unga.
            </seg>
            <seg n="13ca9367">
              Vi säger dock nej till att ta bort det undantag i den nuvarande
              lagstiftningen om rökförbud på krogen som innebär att rökning
              är tillåten på uteserveringar. Vi säger också nej till att rökförbudet
              även ska utökas till att omfatta andra produkter än röktobak.
              Detta är åtgärder som vi menar inte är proportionerliga och inte
              har tillräcklig vetenskaplig grund. För oss moderater är det viktigt
              att värna äganderätten och näringsfriheten. Ett rökförbud på uteserveringar
              inskränker dessa grundläggande rättigheter utan att ge några stora
              hälsovinster. Därför reserverar vi oss mot dessa förslag.
            </seg>
            <seg n="e561274e">
              Fru talman! Åter till det som är bra i propositionen! Det är
              bra att det nu införs tillståndskrav för att få sälja tobaksprodukter.
              Vi vill se förstärkt kontroll och tillsyn för att säkerställa
              att bara seriösa aktörer släpps in på marknaden och att handeln
              följer lagen, särskilt vad beträffar att man inte säljer tobak
              till minderåriga. Ett tillståndskrav efterfrågade Moderaterna
              och övriga allianspartier i ett tillkännagivande till regeringen
              redan 2014, och vi välkomnar naturligtvis att även de rödgröna
              partierna nu står bakom detta.
            </seg>
            <seg n="bbc59c20">
              Det är naturligtvis också bra att vi nu fullt ut implementerar
              tobaksdirektivets krav om spårning och märkning. Bra regler och
              system för spårning och märkning är viktiga verktyg för att minska
              den illegala handeln med tobaksvaror. Att bekämpa den illegala
              handeln är viktigt först och främst av folkhälsoskäl men även
              för att bekämpa den organiserade brottsligheten och dess inkomstkällor.
              Med minskad illegal handel ökar också skatteintäkterna, vilket
              är välkommet och välbehövligt.
            </seg>
            <seg n="94e7dad1">
              Fru talman! Propositionen innehåller dock alltså även en lång
              rad förslag som vi moderater säger nej till. Några har jag redan
              nämnt. Från Moderaternas sida vänder vi oss emot att regeringen
              i propositionen inte tydligt beaktar produkters olika hälsoeffekter.
              Vidare tycker vi att det är allvarligt att det övergripande målet
              om att minska tobaksbruket överlag uppenbarligen har överordnats
              målet om att minska de tobaksrelaterade skadorna. Att rädda liv
              och att minska de tobaksrelaterade skadorna är Moderaternas huvudsakliga
              fokus.
            </seg>
            <seg n="f5b16367">
              Av detta följer att vi prioriterar insatser för att minska rökningen
              och att vi värnar det svenska snuset. Snus är förvisso ingen hälsoprodukt
              men framstår likväl som en viktig förklaring till varför Sverige
              har väsentligt färre rökare än EU-snittet. Sverige har EU:s lägsta
              tobaksrelaterade dödlighet. I 24 av övriga 27 medlemsstater är
              den tobaksrelaterade dödligheten mer än dubbelt så hög som i Sverige.
              En förklaring till varför Sverige relativt sett har så få rökare
              och så låg tobaksrelaterad dödlighet är snuset. Många snusar i
              stället för att röka.
            </seg>
            <seg n="c5d67000">
              Givet att snuset tycks ha en viktig roll för att minska rökningen
              och de tobaksrelaterade skadorna är det fel att i politiken likställa
              snus med röktobak och att på olika sätt detaljreglera snuset.
              Att röka är livsfarligt, vilket motiverar en strikt och stram
              lagstiftning, men att snusa är knappast det. Våra svenska erfarenheter
              är ju tvärtom att snuset faktiskt har räddat liv och minskat de
              tobaksrelaterade skadorna. Det är anmärkningsvärt att S, MP och
              V tycks blunda för detta.
            </seg>
            <seg n="ea75224f">
              Som tur är, fru talman, har dock snusförnuftet segrat i utskottet.
              Utskottet avstyrker regeringens förslag om att förbjuda självbetjäning.
              Det ska även i fortsättningen vara möjligt för snusare n att själv
              plocka och välja sin dosa med snus. Att vi har lyckats stoppa
              detta förslag innebär också att många handlare, särskilt med små
              butiker på landsbygden, slipper höga kostnader för att bygga om
              sina butiker. Utskottet säger också nej till att helt förbjuda
              marknadsföring inne på försäljningsställen. Det ska fort farande
              vara möjligt, menar vi, att i en butik till exempel marknadsföra
              en ny sorts snus.
            </seg>
            <seg n="b26ad66b">
              När det gäller näthandeln vill de rödgröna gå ännu mycket längre
              och förbjuda handlarna att visa bilder på sina produkter. Man
              försöker slå undan benen för näthandeln genom att i lagstiftning
              diskriminera den. Propositionen innebär nämligen att fysiska butiker
              till skillnad från nätbutiker ska få exponera sina produkter.
            </seg>
            <seg n="bc923e72">
              En nätbutik kan dock ansöka om ett så kallat utgivningsbevis,
              vilket ger en hemsida skydd enligt yttrandefrihetsgrundlagen.
              Men detta är ett omständligt och osäkert sätt att få tillstånd
              att göra något så elementärt som att visa upp bilder på de olika
              snussorter som man har till försäljning. Därför kräver en utskottsmajoritet,
              utifrån den gemensamma motionen från Moderaterna och Centern,
              att regeringen redan i vår ska återkomma med ett lagförslag om
              hur nätbutikerna kan ges möjlighet att visa bilder på sina produkter
              utan att behöva krångla med utgivningsbevis.
            </seg>
            <seg n="7dfb1e8c">
              Fru talman! Ska tobakspolitiken vara trovärdig måste den bygga
              på fakta, och åtgärderna måste vara rimliga. Detta är vad Moderaterna
              står för. Vi säger ja till effektiva åtgärder för att minska rökningen,
              men vi säger nej till klåfingriga regler och förbud rörande snuset.
              Därför vill jag avslutningsvis, fru talman, yrka bifall till reservation
              nr 14, som handlar om att inte reglera antalet prillor i en snusdosa.
            </seg>
            <seg n="915087cf">
              (Applåder)
            </seg>
          </u>
          <note type="speaker" n="23cfa334">
            Anf. 3 LENA EMILSSON (S) replik:
          </note>
          <u who="lena_emilsson_9c6083" xml:id="i-d8ad052166d2a80b-1" n="b57625a8">
            <seg n="bf925d06">
              Fru talman! Johan Hultberg från Moderaterna talar om hur farlig
              tobaksrökningen är och hur det är vetenskapligt belagt. Trots
              det har Moderaterna valt att säga nej till förslaget om rökförbud
              på uteserveringar. Ungefär 91 procent av svenskarna röker inte
              över huvud taget. Trots alla rapporter om hur farlig för hälsan
              passiv rökning är, vilket också är vetenskapligt belagt, röstar
              ni nej. Ni säger nej, trots att även barn och ungdomar finns på
              uteserveringar. Ni säger nej på folkhälsans bekostnad och på barnens
              och ungdomarnas bekostnad. Varför?
            </seg>
          </u>
          <note type="speaker" n="22298316">
            Anf. 4 JOHAN HULTBERG (M) replik:
          </note>
          <u who="johan_hultberg_b29ae2" xml:id="i-a5008c5af70aedc2-1" n="faad0e90">
            <seg n="dcf44301">
              Fru talman! Det gäller att föra en politik som bygger på vetenskap
              när det gäller problemformuleringar. Att rökning är ett stort
              problem är vi överens om. Där är det vetenskapliga underlaget
              helt enormt. Det finns inget som helst tvivel om att rökning är
              ett enormt folkhälsoproblem.
            </seg>
            <seg n="cd7a6157">
              Nästa steg är att lägga fram förslag på åtgärder som har stöd
              i vetenskapen för att de är effektiva och proportionerliga. Det
              har inte det förslag som ledamoten Emilsson hänvisar till, menar
              jag och Moderaterna.
            </seg>
            <seg n="fcda12cd">
              Som i all politik står olika intressen och olika principer mot
              varandra. Det är viktigt att minska risken att utsättas för passiv
              rökning. Men det är också viktigt att respektera den privata äganderätten.
              Jag som konsument har ett fritt val att gå till en uteservering
              där rökning är tillåten eller inte. Däremot tycker jag att det
              är rimligt att vi skyddar våra barn från att utsättas för passiv
              rökning på en lekplats.
            </seg>
            <seg n="b008e12c">
              Politiken måste sätta gränser för hur långt in i det privata
              näringslivet och hur långt in i det privata livet den ska gå.
              Därför säger Moderaterna halt när det kommer till att ta bort
              det undantag som uteserveringar har. Detta undantag är inte ett
              stort folkhälsoproblem. Det finns inte starkt stöd i utredningar
              eller annat för att ta bort det. Den här regeringen drivs i tobakspolitiken
              av en moralism som tyvärr inte är särskilt effektiv. Man kan vara
              motståndare till tobak, men jag tycker att förslagen ska baseras
              på gedigna underlag, vilka i det här fallet saknas.
            </seg>
            <seg n="75b56f44">
              Jag skulle vilja fråga ledamoten Emilsson vad som är det viktigaste
              för Socialdemokraterna. Är det att minska det totala bruket av
              snus eller är det att minska skadorna?
            </seg>
          </u>
          <note type="speaker" n="136de5cc">
            Anf. 5 LENA EMILSSON (S) replik:
          </note>
          <u who="lena_emilsson_9c6083" xml:id="i-d8ad052166d2a80b-2" n="b57625a8">
            <seg n="c944287c">
              Fru talman! Jag tycker att det mest liknar dåliga undanflykter
              från Moderaternas Johan Hultberg. Ni säger att vi inte beaktar
              hälsoeffekterna. Trots det vidgår Johan Hultberg själv att det
              finns vetenskapligt stöd för inte bara rökningens utan också tobakens
              skadlighet.
            </seg>
            <seg n="7f2b914f">
              Det mest effektiva ur preventivt syfte är att inte använda tobak
              över huvud taget. Ni säger nej till förslaget om att skärpa reglerna
              om marknadsföring. Trots alla rapporter om skadeverkningar blundar
              ni för det. Vad våra ungdomar behöver är en helt tobaksfri miljö.
              Ni i Moderaterna månar mer om tobaksindustrin än om barns och
              ungdomars hälsa. Varför det?
            </seg>
          </u>
          <note type="speaker" n="84c7f2f6">
            Anf. 6 JOHAN HULTBERG (M) replik:
          </note>
          <u who="johan_hultberg_b29ae2" xml:id="i-a5008c5af70aedc2-2" n="faad0e90">
            <seg n="48cd98f9">
              Fru talman! Visst är det härligt med de spontana inläggen i debatten!
              Det var inte direkt ett svar på min fråga. Emilsson är fast vid
              sina talepunkter på förhand som inte svarar mot vad jag sa i mitt
              inlägg. Jag ställde en konkret fråga till ledamoten Emilsson om
              Socialdemokraterna tycker att det är viktigast att minska det
              totala bruket av tobak eller att minska skadorna. Jag fick inget
              svar på den frågan.
            </seg>
            <seg n="4d75e264">
              Jag antar att det beror på att man blundar för det faktum att
              det är mindre farligt med snus än vad det är med röktobak. Om
              vi ska bedriva en seriös politik måste vi i lagstiftningen och
              i politiken göra skillnad på de olika tobaksprodukternas farlighet.
              Det gör inte Socialdemokraterna och regeringen. Det är ett allvarligt
              misstag enligt min och Moderaternas uppfattning.
            </seg>
            <seg n="f614e725">
              Vad jag sa är att vi är helt överens om att rökning och tobak
              är hälsovådligt, och rökning är det extremt mycket. Men vi är
              inte överens om att det ger fritt fram för vilka former av åtgärder
              som helst. Det måste finnas en balans mellan vilka folkhälsopolitiska
              vinster man kan göra och vilken inskränkning man gör i det här
              fallet i den fria företagsamheten.
            </seg>
            <seg n="2cbab25a">
              Jag som konsument har återigen ett fritt val att välja om jag
              går till en uteservering där det tillåts rökning eller inte. Jag
              gillar inte rökning. Jag tycker inte om rökning. Därför väljer
              jag gärna en uteservering som inte tillåter rökning. En annan
              kollega eller vän kanske har en annan premiss. Det är bra att
              man kan få välja.
            </seg>
            <seg n="3d9090c2">
              Jag som individ och ledamoten Emilsson som individ har också
              ett personligt ansvar som vi inte kan ducka för. Vi måste hålla
              en rågång mellan hur långt den politiska makten ska gå när det
              gäller att reglera det fria företagandet och våra privatliv. Vi
              tycker att den gränsen överskrids med att ta bort undantaget för
              rökning på uteserveringar.
            </seg>
            <seg n="915087cf">
              (Applåder)
            </seg>
          </u>
          <note type="speaker" n="d181a815">
            Anf. 7 CHRISTINA ÖSTBERG (SD):
          </note>
          <u who="christina_ostberg_25840e" xml:id="i-0809da057b7ab8c7-0" n="708ac25d" next="i-ba24a38eb4caf5a1-0"/>
          <note n="384b9e23">
            Fru talman! I dag ska vi debattera den omdiskuterade och efter
            långdraget arbete framtagna propositionen Ny lag om tobak och
            liknande produkter .
          </note>
          <u who="christina_ostberg_25840e" xml:id="i-ba24a38eb4caf5a1-0" n="708ac25d" prev="i-0809da057b7ab8c7-0">
            <seg n="3fe46d76">
              Vi ställer oss i stora drag bakom regeringens förslag då vi anser
              att propositionen i grunden är bra och viktig då den eftersträvar
              ett rökfritt samhälle. Folkhälsan är något vi satsar på, och vi
              anser att det finns många bra förslag i propositionen.
            </seg>
            <seg n="81b06f0e">
              I Sverige ska ingen ofrivilligt behöva utsättas för passiv rökning,
              och speciellt inte barn. De kan sällan själva välja vilken miljö
              de ska vistas i. Barn är extra känsliga för tobaksrök då det bland
              annat kan förvärra barns astma och orsaka allergi.
            </seg>
            <seg n="20ed72cd">
              Många studier visar att passiv rökning medför i stort sett samma
              hälso ­ risker som aktiv rökning. Hos astmatiker, allergiker och
              överkänsliga är det många gånger förknippat med akuta besvär.
              Principiellt är vi emot en alltför stor detaljstyrning, men vi
              har förståelse för att något måste göras.
            </seg>
            <seg n="c18fbc52">
              Vi instämmer med några av remissinstansernas kritik kring hur
              vissa förslag praktiskt ska kunna genomföras. Ett rökförbud på
              allmän plats måste uppfylla vissa krav på precision för att eventuella
              oklarheter inte ska uppstå.
            </seg>
            <seg n="9b60c17a">
              I restauranger är det med nuvarande regelverk möjligt att avsätta
              särskilda delar av serveringsmiljön för rökning. Det finns särskilda
              krav på utformning och ventilation för rökrum i restauranglokaler,
              och regeringen har inte för avsikt att ändra nuvarande regelverk.
            </seg>
            <seg n="92e94e09">
              Vi anser dock att det också bör vara möjligt att tillåta rökning
              på särskilda delar av uteserveringen om det avsätts en anvisad
              plats som uppfyller samma krav på utformning och ventilation som
              nuvarande regelverk för inomhusmiljön. Dessa avskilda platser
              får endast utgöra en mindre del av uteserveringen, och avsikten
              är att de endast ska användas för rökning.
            </seg>
            <seg n="12977ac6">
              För oss är det viktigt att serveringspersonal inte utsätts för
              passiv rökning. Vi kan även se att liknande rökrum kan placeras
              ut på till exempel tågperronger, entréer med mera eller där behov
              finns. Med vårt förslag tar vi hänsyn till icke-rökare, serveringspersonal
              och rökare.
            </seg>
            <seg n="4ee72774">
              Fru talman! Snus är en tobaksprodukt som konsekvent visat sig
              mindre skadlig för hälsan än cigaretter. Både skandinaviska och
              amerikanska undersökningar visar att många rökare använder rökfri
              tobak som en metod för att sluta röka.
            </seg>
            <seg n="053cda56">
              Erfarenheterna från Sverige visar att förekomsten av snus bidrar
              till att färre människor börjar röka men även till att många slutar
              röka och börjar snusa i stället. Bäst är såklart att helt avstå
              från tobak.
            </seg>
            <seg n="a3495643">
              Svenska män har en låg nivå av tobaksrelaterade sjukdomar trots
              att totalkonsumtionen av tobak är jämförbar med den i andra länder.
              Rökfri tobak utgör ett alternativ till cigaretter och andra rökprodukter,
              och framför allt finns inte problemet med passiv rökning.
            </seg>
            <seg n="6a2bea8c">
              Målet borde vara att i första hand minska tobaksbrukets negativa
              kon ­ sekvenser. Därför anser vi att man ska ta större hänsyn
              till snuset, att reger ­ ingens förslag därför inte ska omfatta
              snus och att nuvarande regler för snus bibehålls.
            </seg>
            <seg n="cf1b0376">
              Vi vill även utreda ett eventuellt undantag för elektroniska
              cigaretter och påfyllningsbehållare. Dessa produkters farlighet
              gällande liv och hälsa står inte alls i proportion till tobaksrökningens
              skadeverkningar.
            </seg>
            <seg n="984af148">
              Vi delar utredningens syn att Folkhälsomyndigheten ska föra ett
              natio ­ nellt register för tillsyn, uppföljning och utvärdering
              av lagens tillämpning. Det skulle vara ett stort steg framåt vad
              gäller effektivisering av tillsynen.
            </seg>
            <seg n="9e5f96d2">
              Fru talman! Vi ställer oss bakom alla våra reservationer, men
              för tids vinn ande yrkar jag bifall endast till reservationerna
              1 och 9.
            </seg>
          </u>
          <note type="speaker" n="1e2a7456">
            Anf. 8 SOFIA NILSSON (C):
          </note>
          <u who="sofia_nilsson_91d20e" xml:id="i-2447aef659ca63e9-0" n="ea860947" next="i-0eee0ea5e6488cfb-0">
            <seg n="27f46a48">
              Fru talman! Rökning av tobak är ett av de största hoten mot människors
              liv och hälsa i Sverige liksom i hela världen. Därför har Världshälsoorganisationen,
              WHO, antagit en konvention där medlemsstaterna förbinder sig att
              arbeta för att få bort rökningen.
            </seg>
            <seg n="ed05039f">
              Även om rökningen har minskat i Sverige under de senaste årtiondena
              röker fortfarande ungefär var fjärde gymnasieelev och drygt var
              tionde person dagligen, detta trots de kända riskerna för ökad
              sjuklighet och dödlighet. Det är också välkänt att de flesta som
              börjar röka gör det i tonåren.
            </seg>
            <seg n="83d6e17c">
              De fyra stora rökrelaterade folksjukdomarna lungcancer, KOL,
              stroke och hjärtinfarkt stod för omkring 8 000 rökorsakade dödsfall
              per år. Utöver det dog omkring 4 000 rökare i ett fyrtiotal andra
              sjukdomar kopplat till just rökning.
            </seg>
            <seg n="23d859fe">
              Fler sjukdomar har också visat sig ha samband med rökningen.
              Av dem som vårdats på sjukhus har nära 100 000 personer blivit
              sjuka på grund av rökning. Av dessa insjuknade omkring 38 000
              i de fyra stora rökrelaterade folksjukdomarna varav omkring 20
              000 i KOL. Ungefär lika många har också vårdats för lunginflammation
              orsakad av rökning.
            </seg>
            <seg n="b04fc804">
              Tobaksrök kan vara hälsofarlig både ute i fria luften och inomhus.
              Allt beror på koncentrationen av farliga partiklar och hur lång
              tid man utsätts. Därför har flera av de länder som kommit längst
              med rökfria inomhusloka ­ ler de senaste åren även börjat införa
              rökfritt i vissa utomhusmiljöer.
            </seg>
            <seg n="8b8ffd26">
              USA har några av de tuffaste röklagarna. Där är många utomhusmiljöer
              rökfria. I de flesta delstater är även uteserveringarna rökfria.
              Kanada har portat rökning från busskurer och perronger. Allt detta
              ligger också i linje med det som WHO starkt rekommenderar.
            </seg>
            <seg n="b261a222">
              Skälet är att de vill skydda människor mot de hälsorisker som
              passiv rökning innebär. Jag hör ibland att den passiva rökning
              som ett barn eller en vuxen utsätts för i en busskur eller på
              en perrong inte kan vara hälsofarlig. Det är fel. För ett barn
              med astma eller någon annan kronisk luftvägsinfektion kan det
              innebära akuta andningssvårigheter att utsättas för cigarettrök.
            </seg>
            <seg n="c00899cb">
              Konsekvenserna av rökning är värst för den som själv är rökare,
              men de är även svåra för den som mot sin vilja utsätts för rök.
              Konsekvenserna för Sverige är också stora. Enligt en studie från
              Institutet för Hälso- och Sjukvårdsekonomi kostar rökningen samhället
              över 31 miljarder kronor varje år. Det är mer än kostnaden för
              alla läkare och sjuksköterskor i hela den svenska primärvården
              tillsammans.
            </seg>
            <seg n="381559d2">
              Den sjukdom och det lidande som individen drabbas av är tillsammans
              med den kostnad som belastar skattebetalarna orsaken till att
              Centerpartiet har tagit ställning för att WHO:s tobakskonvention
              ska bli verklighet i Sverige. Det betänkande som riksdagen kommer
              att besluta om i morgon innebär att Sverige tar flera viktiga
              steg framåt.
            </seg>
            <seg n="c0198f82">
              Vi får en tillståndsplikt för dem som ska sälja tobak, vilket
              gör det lättare att ingripa mot dem som olagligt säljer tobak
              till ungdomar. Ett antal offentliga platser, till exempel perronger,
              busskurer, områden framför entréer till offentliga lokaler, lekplatser
              och idrottsplatser blir rökfria. Barnen med astma får rätt att
              stå i busskuren när det regnar, och den som vill röka får använda
              sitt paraply – inte tvärtom, som i dag.
            </seg>
            <seg n="68d02c7d">
              Fru talman! Centerpartiet har tre reservationer i betänkandet.
              Det skar ­ paste verktyget, lagstiftning, behöver inte alltid
              användas för att nå ett mål. Vi tycker exempelvis inte att lag
              ska behöva användas för att uteserveringar ska bli rökfria. Allt
              fler restaurangägare väljer i dag att ha rökfria uteserveringar
              eftersom det ofta är vad gästerna efterfrågar. Denna utveckling
              behöver uppmuntras, men man behöver inte stifta lag om den.
            </seg>
            <seg n="ec415fcc">
              Vi tycker inte att det finns vetenskapligt stöd för att utvidga
              rökförbudet till att gälla även örtprodukter för rökning och e-cigaretter.
            </seg>
            <seg n="eb991835">
              Vi tycker inte heller att staten ska bestämma hur stora snusförpackningarna
              ska vara. Snus kan inte vad gäller farlighet jämställas med rökning
              av tobak, och detta bör framgå av tobakslagen.
            </seg>
          </u>
          <note n="3aa71ec0">
            Jag yrkar därför bifall till utskottets förslag i betänkandet
            frånsett under punkt 7, där jag yrkar bifall till Centerpartiets
            reservation.
          </note>
          <u who="sofia_nilsson_91d20e" xml:id="i-0eee0ea5e6488cfb-0" n="ea860947" prev="i-2447aef659ca63e9-0">
            <seg n="915087cf">
              (Applåder)
            </seg>
          </u>
          <note type="speaker" n="8802bdb2">
            Anf. 9 KARIN RÅGSJÖ (V):
          </note>
          <u who="karin_ragsjo_596437" xml:id="i-f2ea3a9ccd3e37cf-0" n="f68fcd43">
            <seg n="2db68f30">
              Fru talman! Jag vill ge en eloge till Gabriel Wikström, den förre
              ministern, som drog i gång arbetet med hela tobakspropositionen,
              men också till Annika Strandhäll, som fullföljde arbetet.
            </seg>
            <seg n="0ef4acc4">
              Jag har jobbat med folkhälsofrågor i stort sett i hela mitt liv.
              Det gäller alkoholfrågor, narkotikafrågor och frågor om sex och
              samlevnad. Jag har haft en viktig princip i detta arbete: att
              inte öppna dörren för lobbyisterna från vare sig alkoholindustrin
              eller tobaksindustrin.
            </seg>
            <seg n="e23a28f2">
              Under resan med propositionen har jag blivit flitigt uppvaktad
              av diverse lobbyister från just tobaksområdet, och det har säkert
              ni också blivit. Men jag har valt att i stället lyssna på de läkare
              och forskare som arbetar med frågan. Jag har också valt att lyssna
              på de patienter som drabbas av exempelvis lungcancer.
            </seg>
            <seg n="dfb15356">
              Förra året träffade jag en man som sa: Se till att genomföra
              hela pro ­ positionen! Det var oerhört viktigt för honom och för
              den patientgrupp som han hade bakom sig. Om han tittar och lyssnar
              nu kan jag säga till honom att jag gjorde mitt bästa. Jag företräder
              folkhälsofrågan. Jag före ­ träder inte tobaksindustrin när vi
              talar om tobak under begreppet folk ­ hälsopolitik.
            </seg>
            <seg n="0decc212">
              Varje år dör 7 miljoner människor i världen av tobak. 12 000
              dödsfall per år i Sverige kan kopplas till en för t idig död på
              grund av rökning. I genomsnitt förlorar varje rökare mer än tio
              år av sitt liv. Att minska rökning ­ en är förstås prio ett.
            </seg>
            <seg n="31bec96b">
              Nu får vi rökfria miljöer på uteserveringar. Det var i alla fall
              vad jag trodde, men jag vet inte om Sverigedemokraterna ställer
              sig bakom något annat förslag. Jag ser nu här i kammaren att ni
              inte gjorde det, så det tackar vi för! Det blir alltså förbud
              mot att röka på uteserveringar, fru talman. Det tycker vi är vansinnigt
              bra för all personal som jobbar där och som besväras av röken.
            </seg>
            <seg n="25b1bc98">
              Det blir rökfritt utanför entréer till offentliga lokaler. Det
              blir rökfritt i hela kollektivtrafiken, och det gäller busshållplatser
              och även lekplatser. Det är väldigt bra, speciellt för barn men
              även vuxna som har exempelvis astma. Det kan jag verkligen intyga.
            </seg>
            <seg n="b53f5d25">
              Det finns dock en annan fråga som tickar på. Det gäller synen
              på marknadsföringen av cigaretter och snus, fru talman. För tobaksindustrin
              är barn och ungdomar en viktig målgrupp. Det är dem man ska försöka
              få med på tobakståget. Att begränsa tillgängligheten är en självklarhet
              i det förebyggande arbetet. Det gäller också att begränsa marknadsföringen
              av både cigaretter och annan tobak.
            </seg>
            <seg n="76ac030c">
              Den borgerliga majoriteten har hand i hand med Sverigedemokraterna
              – som så ofta – valt en helt annan väg än den ursprungliga propositionens.
              Utskottets förslag är nu att förbudet mot marknadsföring inte
              skärps. Det handlar då inte bara om snus utan också om cigaretter.
              Förslaget om förbud mot självbetjäning av tobaksvaror avs tyrks
              också.
            </seg>
            <seg n="b3a13b10">
              Utskottet, alltså den borgerliga majoriteten och Sverigedemokraterna,
              föreslår också ett tillkännagivande om bland annat marknadsföring
              av tobaksvaror på internet. Det är ju oerhört viktigt att se till
              att det finns kvar, inte sant? Detta är ett industrivänligt förslag
              från Centerpartiet, Liberalerna, Moderaterna, Kristdemokraterna
              och Sverigedemokraterna som verkligen går marknaden till mötes.
              Men det är inte ett förslag som på lång sikt gynnar folkhälsan.
            </seg>
            <seg n="8631a308">
              Vår utgångspunkt är att ingen människa ska bli nikotinberoende,
              oavsett produkttyp. Den som är beroende av nikotin genom andra
              tobaksprodukter än cigaretter får förstås inte alls samma farliga
              skador som man får av just cigaretter. Men det är ändå ett beroende
              som man fastnar i.
            </seg>
            <seg n="21ab1192">
              Utskottet, det vill säga i det här fallet Centern, Moderaterna,
              Liberalerna, Kristdemokraterna och Sverigedemokraterna, kommer
              att rösta för att även cigaretter fortsätter att marknadsföras
              – för det blev ju liksom så här nu. Det blev inte bara snuset,
              utan det blev också cigaretterna.
            </seg>
            <seg n="0feb582d">
              I stora undersökningar i länder som har gått före oss, som Australien
              och USA, visar det sig att marknadsföring av tobaksprodukter har
              en mycket stor impact på unga och på barn. Slutsatsen blir att
              barn som frekvent ser tobaksvaror i butiker löper betydligt högre
              risk att testa rökning och högre risk att börja röka regelbundet
              än dem som mer sällan utsätts för tobaksskyltning.
            </seg>
            <seg n="7e06d8a3">
              Vi i Vänstern hade gärna gått ett steg till. Vi hade gärna infört
              ett exponeringsförbud för tobaksprodukter. Ett flertal länder
              har redan infört denna typ av regler för exponering. Dit hör våra
              nordiska grannländer Island – som var först på plan med frågan
              – samt Norge och Finland. Dit hör även Kanada, Irland, Storbritannien,
              Frankrike, Kroatien, Nya Zeeland och Australien. Detta är alltså
              inget extremförslag från det parti som ni brukar kalla för just
              extremt.
            </seg>
            <seg n="016b3632">
              Fru talman! Erfarenheter från dessa länder visar att lagarna
              fungerar precis som det var tänkt. Unga röker mindre, och lagen
              underlättar för de personer som försöker sluta med tobak. Detta
              handlar om en dold försäljning av tobaksprodukter. Det innebär
              att man som kund själv får fråga om tobaken finns på plats. Därför
              yrkar jag bifall till reservation 4, fru talman .
            </seg>
            <seg n="40a4d0f7">
              Snusindustrin jublar förstås i dag. Snus har här framställ t
              s nästan som en hälsoprodukt av er. Men snus innehåller 3 000
              olika ämnen som är skadliga för hälsan, och 28 av dem är cancerframkallande.
              Man kan absolut inte jämföra snus med rökning. Det är självklart
              eftersom rökning har en mycket större inverkan på hälsan än vad
              snus har. Men effekterna och hälsoriskerna för snusarna bör jämföras
              med dem som inte alls använder någon form av tobak. Det är det
              rimliga.
            </seg>
            <seg n="873dbf5c">
              Man kan se på frågan från forskningens sida, och vi har kanske
              lyssnat på olika forskare. Forskningen visar att dödlig hjärtinfarkt,
              stroke, mun ­ slemhinneförbränningar, blottade tandhalsar och
              diabetes typ 2 är stora riskfaktor er för dem som använder fem
              doso r per vecka. Det är vad forsk ­ ningen säger.
            </seg>
            <seg n="25161350">
              Det saknas absolut ett vetenskapligt stöd för att rekommendera
              snus som rökavvänjningsmetod. Det finns fyra publicerade vetenskapliga
              studier på området rökavvänjning med snus, och det finns ingenting
              som visar att just snus kan klassificeras som rökavvänjningsmetod.
              Det kan man också se i Socialstyrelsens nationella riktlinjer
              för sjukdomsförebyggande metoder.
            </seg>
            <seg n="38fd5b9a">
              Antingen lyssnar man på forskningen och tror på Socialstyrelsen,
              eller så tänker man: Äh, det är nog Snuskommiss ionen som har
              rätt ändå i slutändan.
            </seg>
            <seg n="74bc9319">
              Barn ska absolut inte utsättas för tobaksindustrins marknadsföring.
              Just därför är det viktigt att även rikta in sig, precis som jag
              har sagt tidigare, mot marknadsföringen av tobaksprodukter.
            </seg>
          </u>
          <note n="fe3b96a2">
            Jag yrkar bifall till reservation 4 och stöder självklart den
            gemensamma reservationen. Jag yrkar avslag på alla andra motioner
            i detta ärende.
          </note>
          <note type="speaker" n="bd93904b">
            Anf. 10 JOHAN HULTBERG (M) replik:
          </note>
          <u who="johan_hultberg_b29ae2" xml:id="i-a5008c5af70aedc2-3" n="faad0e90">
            <seg n="5e72a3dc">
              Fru talman! Tack, Karin Rågsjö, för ditt engagerande inlägg!
              Det är bra att vi är många som har ett brett engagemang i detta,
              men det är också tydligt att vi har olika utgångspunkter för politiken.
              Jag tycker at t det i någon mening också var motsägelsefulla ståndpunkter
              som Karin Rågsjö gav uttryck för här. Å ena sidan sa Karin Rågsjö
              att det absolut är stor skillnad mellan olika tobaksvarors farlighet,
              å andra sidan företräder Karin Rågsjö en politik som klumpar ihop
              all tobak och inte tar hänsy n till att olika produkter har olika
              farlighetsgrad.
            </seg>
            <seg n="39c34674">
              Karin Rågsjö talade också om erfarenheterna från andra länder.
              Vad sägs om att titta på erfarenheterna från vårt eget land? Sverige
              är trots allt det land inom EU som har den absolut lägsta tobaksrelaterade
              dödligheten och som var först med att leva upp till WHO:s mål
              om att andelen rökare ska vara högst 20 procent. Vi har sett en
              väldigt tydlig koppling mellan andelen rökare och andelen snusare.
            </seg>
            <seg n="fc229b3c">
              Vad drar Karin Rågsjö för slutsatser? Blundar hon helt för det
              faktum att vi har betydligt färre rökare i Sverige för att vi
              har betydligt fler snusare?
            </seg>
          </u>
          <note type="speaker" n="41f5c395">
            Anf. 11 KARIN RÅGSJÖ (V) replik:
          </note>
          <u who="karin_ragsjo_596437" xml:id="i-f2ea3a9ccd3e37cf-1" n="f68fcd43">
            <seg n="f4244706">
              Fru talman! Jag tycker att Johan Hultberg är ute och cyklar.
              Sverige har i åratal haft en ganska skarp folkhälsopolitik riktad
              mot just rökning. Sverige är unik t i Europa på det området. Vi
              har varit superduktiga, och det är inte snusets förtjänst, utan
              det är tack vare de lagar vi har och det arbete vi har riktat
              mot exempelvis barn och ungdomar och som vi har varit relativt
              överens om.
            </seg>
            <seg n="0eb60ecc">
              Jag tycker att ni är ute på en ganska farlig resa. Nu vill ni
              göra skillnad på snus och rökning generellt sett. Vi vet att EU
              har en helt annan syn på just snuset och menar att det ska vara
              i paritet med cigaretter . Det är ganska viktigt. Det ni gör nu
              är att ni kan få igång EU. Det här kan sluta med att man tittar
              på det här med Sverige och snuset och konstaterar: Ojoj, nu har
              man gjort någonting här, och det var inte så bra. Vips, så kan
              hela snusindustrin stå och hacka tänder – vad vet jag? Men den
              resan har ni påbörjat och inte vi.
            </seg>
            <seg n="6f6ac9d0">
              Det här är en folkhälsofråga. Vem lyssnar man på då, tycker Johan
              Hultberg? Lyssnar man på de läkare som arbetar med cancersjuka?
              Lyss ­ nar man på patientorganisationer? Eller svarar man när
              Snuskommis ­ sio ­ nen ringer och träffar dem sedan? Vi har lite
              olika hållning när det gäller de här produkterna.
            </seg>
            <seg n="5b0be3b5">
              Johan Hultberg sa tydligt att det var näringslivet man tog hänsyn
              till när det gäller detta. Den hänsynen tar inte jag när det gäller
              folkhälsofrågor. Jag tar rygg på folkhälsan, inte på tobaksindustrin.
            </seg>
          </u>
          <note type="speaker" n="74a1db8a">
            Anf. 12 JOHAN HULTBERG (M) replik:
          </note>
          <u who="johan_hultberg_b29ae2" xml:id="i-a5008c5af70aedc2-4" n="faad0e90">
            <seg n="2d834ccd">
              Fru talman! Jag ska vara brutalt ärlig och säga att jag tycker
              att den här debatten är fördummande. Det är en enorm skillnad
              att prata om snus och att prata om röktobak. Vi måste klara av
              att faktiskt ha en seriös debatt där vi lyssnar på forskningen.
              Forskningen är extremt tydlig med rökningens farlighet både för
              den enskilde och för den som passivt utsätts. Det finns inte motsvarande
              forskningsunderlag när det gäller snusning. Det har inte kunnat
              bevisas att någon har dött av snus. Jag var glasklar i mitt anförande
              om att snus inte är en hälsoprodukt, men det är uppenbart, om
              man tittar på det svenska exemplet, att snuset faktiskt har hjälpt
              många att sluta röka.
            </seg>
            <seg n="6fad8983">
              Vi har de t lägsta antalet tobaksrelaterade skador i Europa.
              Det är inte på grund av att vi ligger radikalt lägre i tobaksbruk
              i Sverige än i övriga länder, utan det beror på att vårt tobaksbruk
              ser annorlunda ut: att fler snusar och färre röker. Man kan naturligtvis
              moralisera över att folk snusar. Jag delar uppfattningen att det
              bästa vore om ingen brukade tobak. Man jag väljer alla dagar i
              veckan att folk lägger en prilla under läppen i stället för att
              tända en cigarett eftersom vi vet att rökningen leder till så
              stora skador. Därför vänder jag mig kraftfullt emot de förslag
              som Vänsterpartiet står bakom och driver när det gäller att detaljreglera
              snuset.
            </seg>
            <seg n="b1b925a2">
              Fru talman! Vi har också väldigt tydliga ideologiska skillnader
              i synen på privatlivet och i synen på det fria företagandet. Karin
              Rågsjö sa här att hon inte tar hänsyn till det privata näringslivet.
              Nej, det förstår jag. Hon är vänsterpartist, och det står i partiprogrammet
              att de ska avskaffa kapitalismen och därmed den liberala demokratin
              , kan man säga. Det förstår jag. Enligt mig och Moderaterna ska
              vi ha verkningsfulla åtgärder för att minska rökandet, men vi
              ska inte detaljreglera snuset, för det har inte stöd i vetenskap,
              Karin Rågsjö.
            </seg>
          </u>
          <note type="speaker" n="925581c6">
            Anf. 13 KARIN RÅGSJÖ (V) replik:
          </note>
          <u who="karin_ragsjo_596437" xml:id="i-f2ea3a9ccd3e37cf-2" n="f68fcd43">
            <seg n="776bd92f">
              Fru talman! Johan Hultberg drar lite olika växlar av det här.
              När det gäller hur vi ligger till med rökning i Sverige har det
              att göra med en lång tradition av idogt folkhälsoarbete. Det vill
              jag påstå. Sverige ligger långt före länder i övriga Europa, inte
              i Norden, men exempelvis i Sydeuropa. Där har folk nu slutat röka.
              De snusar väl inte så jättemycket, vad jag vet.
            </seg>
            <seg n="0f251717">
              Du har tagit dina fakta, Johan Hultberg, från tobaksindustrin
              och Snuskommissionen och allt vad det heter. Jag har tagit mina
              fakta från de läkare, de professorer och de patientgrupper som
              berörs av hela tobaksfrågan.
            </seg>
            <seg n="7482f1dd">
              Fru talman! Johan Hultbergs problem i detta tycker jag är att
              ni nu ser till att marknadsföringen för cigaretter och snus likställs.
              Nu kommer man att köra vidare med det här i stället för att ha
              klara riktlinjer, dra en gräns och förstå att det finns en mycket
              stor risk att barn och unga som blir utsatta för reklam, marknadsföring,
              i den här frågan börjar röka och kanske också snusa. Du kanske
              ser snuset som en hälsoprodukt – det låter nästan så – men det
              bästa är väl att så få som möjligt röker eller snusar.
            </seg>
            <seg n="1d435a97">
              Här har vi olika ingångar, och de är ideologiska. Vi har lyssnat
              på helt olika forskare, tror jag.
            </seg>
          </u>
          <note type="speaker" n="3485dc08">
            Anf. 14 MICHAEL ANEFUR (KD):
          </note>
          <u who="michael_anefur_fd9f6e" xml:id="i-cda86ff351a12106-0" n="446b5224">
            <seg n="2288c43d">
              Fru talman! Låt oss konstatera att tobak är skadlig för hälsan
              i vilken form den än är i, och därför behöver bruket av den regleras
              . Det finns mängder av vetenskapliga belägg om rökningens skaderisker.
              Förutom det rent mänskliga lidandet i form av olika sjukdomar
              leder rökningen också, som har sagts här i kammaren innan, till
              stora samhälleliga kostnader.
            </seg>
            <seg n="6bd72172">
              Självklart ska vi göra stora insatser för att minska rökandet
              och framför allt satsa stort på att det uppväxande släktet aldrig
              ska börja när vi vet hur svårt det är att sluta.
            </seg>
            <seg n="f4475dc3">
              Fru talman! Med detta sagt är det ändå bekymmersamt att det inte
              tas hänsyn i lagstiftningen till att olika tobaksprodukter skiljer
              sig åt i farlighet. Det är exempelvis stor skillnad i risk mellan
              att bruka röktobak eller snus och tuggtobak. Röktobak orsakar
              många människors för tidiga död medan snus och tuggtobak innebär
              betydligt mindre eller åtminstone mindre risker. Detta borde framgå
              tydligt i lagstiftningen, vilket det inte gör i dag.
            </seg>
            <seg n="4d1adf4f">
              Om vi leker med tanken att övriga Europa och EU skulle ha samma
              fördelning mellan rökning och bruk av snus och tuggtobak som Sverige
              har skulle antalet tobaksrelaterade dödsfall vara väsentligt lägre
              än i dag. För folkhälsan skulle ett större bruk av snus och tuggtobak
              i stället för rökning vara ett stort steg framåt.
            </seg>
            <seg n="a7bfd70e">
              Fru talman! Det absolut bästa för folkhälsan är självklart att
              ingen nyttjar tobaksprodukter över huvud taget. Snus och tuggtobak
              är varken nyttigt eller ofarligt, men de har betydligt färre baksidor
              än röktobak. Denna skillnad i farlighet mellan olika tobaksbruk
              borde framgå tydligare i lagstiftningen. Det är ett arbete som
              en kommande regering borde ta sig an.
            </seg>
            <seg n="d41c3197">
              Fru talman! Förslaget om komplettering av tobakslagen har sin
              grund i att EU begär av medlemsländerna att tobaksvaror ska märkas
              och därigenom kunna spåras. Det är jättebra, och det tillgodoses
              på ett utmärkt sätt i det liggande förslaget.
            </seg>
            <seg n="77b98fb4">
              Regeringen har dock valt att göra en mer genomgripande förändring
              av tobakslagen än EU kräver. Man vill förbjuda rökning på allmänna
              platser inklusive uteserveringar. Det är inte svårt att förstå
              hur regeringen har tänkt då rökning, även passiv sådan, är ett
              problem för många.
            </seg>
            <seg n="626b09bc">
              När förbudet att röka inomhus på restauranger genomfördes var
              KD för det. Det var uppenbart att icke-rökare som befann sig på
              restauranger inte kunde undgå att bli passiva rökare. Det var
              självklart inte acceptabelt.
            </seg>
            <seg n="eb78f0ce">
              När det gäller utomhusmiljöer är sakläget ett annat. Risken att
              utsättas för passiv rökning är väsentligt mindre än inomhus. Kristdemokraterna
              anser att det är bättre att utöka möjligheten att använda den
              lokala ordningsstadgan för att göra vissa platser rökfria än att
              använda total lagstiftning. Likaså anser vi att det ska vara den
              lokala restaurangägaren som ska avgöra om hans eller hennes uteservering
              ska vara rökfri eller om delar av den ska vara det.
            </seg>
            <seg n="7ce94b1b">
              Allt som vi, var och en, kan tycka illa om lämpar sig inte för
              att förbjudas via lagstiftning. Det finns en uppenbar risk att
              lagstiftningen inte kommer att kunna upprätthållas och att medborgarnas
              förtroende för lagen då reduceras: Man får inte röka här. Ändå
              röker folk här. Ingenting händer. Alltså blir lagen ineffektiv.
            </seg>
            <seg n="294df6b8">
              Om besluten i stället tas på lokal nivå enligt ordningsstadgan,
              som vi kristdemokrater vill, blir det mycket tydligare och mer
              plats- och situa ­ tionsbundet. Det kan då också få större acceptans
              från befolkningen.
            </seg>
            <seg n="64a6aba4">
              Fru talman! När det gäller röktobak vill vi kristdemokrater att
              det ska finnas ett exponeringsförbud på försäljningsställena.
              Med tanke på exponeringsförbudets bevisade effekt när det gäller
              att minska rökning, inte minst genom att minska lockelsen för
              barn och ungdomar att börja använda cigaretter samt att underlätta
              för de m som försöker sluta röka, anser vi att ett exponeringsförbud
              för cigaretter bör införas. Varje enskild individs fria val att
              fortsätta köpa cigaretter blir enligt vår mening inte inskränkt
              eftersom produkterna även med ett exponeringsförbud kommer att
              finnas tillgängliga för dem som frågar efter dem. Vi vill därför
              att reger ­ ingen så småningom ska verka för ett exponeringsförbud
              för röktobak.
            </seg>
            <seg n="3338729c">
              Fru talman! Regeringens förslag till ny tobakslag innehåller
              ett antal direkt dåliga förslag, vilket en majoritet av socialutskottets
              ledamöter lyckligtvis vill ändra på. Det rör marknadsföring av
              snus och självbetjäning av snus. När det gäller dessa två punkter
              är utskottets majoritetsförslag att regeringens förslag ska strykas
              och att vi behåller nuvarande lagtext.
            </seg>
            <seg n="99751a46">
              Utskottet föreslår dessutom ett tillkännagivande till regeringen
              om att marknadsföring av tobaksvaror på nätet ska likställas med
              marknadsföring av tobaksvaror på andra försäljningsställen.
            </seg>
            <seg n="58765add">
              Fru talman! Vi i Kristdemokraterna står bakom samtliga våra reserva
              ­ tioner, men för tids vinnande yrkar vi bifall till endast reservation
              5, Exponeringsförbud för tobaksvaror.
            </seg>
          </u>
          <note type="speaker" n="ed060063">
            Anf. 15 KARIN RÅGSJÖ (V) replik:
          </note>
          <u who="karin_ragsjo_596437" xml:id="i-f2ea3a9ccd3e37cf-3" n="f68fcd43">
            <seg n="1b3888c3">
              Fru talman! Jag har lite frågor till dig, Michael Anefur, bland
              annat om rökning på uteserveringar. Du säger att ingen blir speciellt
              störd av det och så vidare. Har du pratat med Hotell- och r estaurangfacket
              om vad de tycker om det? Älskar de att man röker? Har du funderat
              på att det på restaurangernas uteserveringar också sitter barnfamiljer?
              Barn kan vara väldigt känsliga för rök.
            </seg>
            <seg n="01230289">
              Fru talman! Jag tycker att Michael Anefur har en lite aningslös
              hållning till just rökning på uteserveringar som jag inte riktigt
              förstår. Det här är nämligen också normerande, fru talman. I andra
              länder har man prövat detta. Michael Anefur kanske ska ta en sväng
              till New York för att se hur det fungerar. Det fungerar alldeles
              utmärkt, vad jag vet. Dessutom tror jag inte att det skulle skapa
              problem för restaurangägarna, just för att det är normerande.
              Alla vet vad som gäller.
            </seg>
            <seg n="19245996">
              Jag vet att det var ett fruktansvärt liv när man skulle förbjuda
              rökning inne på restaurangerna. Det gick alldeles utmärkt.
            </seg>
            <seg n="0ee8503b">
              Är det inte på det sättet att när det gäller folkhälsa ska vi
              försöka se till att det gagnar just folkhälsan och att barn och
              andra som är känsliga för tobaksrök slipper den?
            </seg>
            <seg n="967cc1b7">
              Fru talman! Detta var mina frågor angående uteserveringar.
            </seg>
          </u>
          <note type="speaker" n="cf9a9e13">
            Anf. 16 MICHAEL ANEFUR (KD) replik:
          </note>
          <u who="michael_anefur_fd9f6e" xml:id="i-cda86ff351a12106-1" n="446b5224">
            <seg n="cac466ec">
              Fru talman! Man kan vrida och vända på den här frågan, vilket
              Karin Rågsjö gärna gör. Men jag tror att skiljelinjen mellan Karin
              Rågsjö och mig är att jag litar på att människor kan ta eget ansvar.
              Och jag litar på att marknadskrafter fungerar. När människor vill
              ha rökfria miljöer kommer de att erbjudas det. Men vi ska vara
              försiktiga med att gå hela vägen och ta till det största och kraftigaste
              instrument vi har: att lagstifta.
            </seg>
            <seg n="6d32eb1a">
              Jag utgår från att Vänsterpartiet och Kristdemokraterna var överens
              förra gången, när vi pratade om inomhusmiljön. Då kunde ingen
              komma undan om man ville gå på restaurang. Utomhus är det en helt
              annan sak. Jag söker mig gärna till uteserveringar som är rökfria.
              De blir allt fler. Jag tror också att de allra flesta kommer att
              vara rökfria i framtiden.
            </seg>
            <seg n="642c791b">
              Jag tror dock inte på det centrala bestämmandet om vad varje
              enskild näringsidkare ska göra eller inte eller på att vi fullständigt
              tar bort alternativen så att alla ska förlita sig på att vi i
              riksdagen vet bäst om allt varje gång och hela tiden.
            </seg>
            <seg n="8e3d1a45">
              Det är säkert på det sättet som sägs här, att vissa länder har
              lagstiftning mot rökning på uteserveringar. Det är också många
              som inte har det. Jag tror att vi kan lösa det här utan att gå
              lagstiftningsvägen.
            </seg>
          </u>
          <note type="speaker" n="0d4ab3d2">
            Anf. 17 KARIN RÅGSJÖ (V) replik:
          </note>
          <u who="karin_ragsjo_596437" xml:id="i-f2ea3a9ccd3e37cf-4" n="f68fcd43">
            <seg n="61632181">
              Fru talman! Michael Anefur, det här kan vi träta om länge. Men
              jag tror att en sådan lagstiftning, som vi kan besluta om i morgon,
              skulle ha en väldigt normerande styrka. Där finns det också ett
              stort stöd i forskning, hos läkare och så vidare. Det är nog bra
              att man lyssnar på dem.
            </seg>
            <seg n="1f3e3608">
              Sedan undrar jag, fru talman, en sak. Michael Anefur och andra
              har sett till att reglerna för marknadsföring av cigarette r och
              snus fortsätter att gälla; det är uppenbart. Är inte det ett problem
              när ni nu går emot förslaget om just marknadsföring?
            </seg>
            <seg n="bc500dd3">
              Fru talman! Michael Anefur har också ställt sig bakom att man
              ska titta lite olika på snus och cigaretter. Jag håller med dig
              om att cigaretter är betydligt farligare. Men det finns två frågor
              som EU granskar väldigt noga när det gäller Sverige, och det är
              alkoholen, Systembolaget, och snus och cigaretter. Tror inte KD
              att det skulle bli problem om man släpper igenom det här och om
              EU blev lite piggare och raskare och ville titta på snuset. Plötsligt
              blir snuset ett jätteproblem , som i så fall ni har skapat , och
              snuset försvinner.
            </seg>
            <seg n="e49e5e8e">
              Den här lagstiftningen kan låta som att man får köpa snus av
              skumma typer på Mariatorget. Så är det inte riktigt. Man kan fortfarande
              köpa snus lite varstans. Det här handlar helt enkelt om att sätta
              upp gränser för marknaden. Marknaden är ganska hungrig på att
              kränga sina varor.
            </seg>
          </u>
          <note type="speaker" n="58bf149a">
            Anf. 18 MICHAEL ANEFUR (KD) replik:
          </note>
          <u who="michael_anefur_fd9f6e" xml:id="i-cda86ff351a12106-2" n="446b5224">
            <seg n="6c59376a">
              Fru talman! Vi kan naturligtvis tycka väldigt mycket. Nästan
              allihop kan vara överens om att det allra bästa hade varit om
              ingen hade rökt och ingen hade snusat. Hittills har vi inte hört
              någon som säger att man ska lagstifta och säga att ingen får göra
              någonting. Vi befinner oss i ett annat läge.
            </seg>
            <seg n="8829085c">
              Jag är så fräck att jag säger att EU har fel – jag har inget
              problem med att säga det. Karin Rågsjö lyfter gärna fram EU och
              säger att EU nog kommer att reagera på det här och att vi nu gör
              någonting nytt. Det är faktiskt inte sant. Det är inget nytt över
              huvud taget. Det är exakt samma lagstiftning efter beslutet i
              morgon som det är i dag. Vi hittar inte på någonting nytt. Vi
              låter den gamla marknadsföringen ligga kvar. Därmed är den, såvitt
              jag förstår, så här långt accepterad av EU.
            </seg>
            <seg n="545b1894">
              Det där blir en faj t mot någonting som de facto inte finns i
              verkligheten. Det är lite trist att vi ska ägna tid i kammaren
              åt det.
            </seg>
          </u>
          <note type="speaker" n="5f2ca267">
            Anf. 19 BENGT ELIASSON (L):
          </note>
          <u who="bengt_eliasson_92c658" xml:id="i-ba456ca43f1855f2-0" n="d1a6b67d">
            <seg n="9f38bb8e">
              Fru talman! Inledningsvis vill jag säga att vi från Liberalerna
              naturligtvis står bakom samtliga våra reservationer i det här
              betänkandet, men för tids vinnande yrkar jag bifall enbart til
              l reservation nr 11 under punkt 9.
            </seg>
            <seg n="490c348b">
              Det är många talare under eftermiddagen som har sagt att rökning
              och tobaksbruk är kanske den enskilt största orsaken till sjukdom
              och för tidig död världen över, och det är sant. Så ser det ut.
              I Sverige dör ungefär 12 000 personer varje år av rökning och
              rökrelaterade sjukdomar.
            </seg>
            <seg n="b22622ce">
              Men man måste också förstå att det är nästan ingen människa som
              börjar röka i vuxen ålder. Ska vi jobba förebyggande, se till
              att minska skadeverkningarna och på sikt få bort dem är det viktigt
              att sätta in alla klutar på att förebygga rökning bland unga.
            </seg>
            <seg n="1beae54d">
              Därför ska det vara väldigt höga krav på dem som säljer tobak
              till allt för unga. De ska naturligtvis bli av med sina tillstånd
              och bestraffas för det. Där har vi en stark och bra lagstiftning,
              men vi kanske skulle sätta in bättre klutar på att följa upp lagstiftningen
              och se till att den faktiskt åtföljs. Då kommer man åt en större
              del genom det förebyggande arbetet än vad vi gör i dag.
            </seg>
            <seg n="6ad0b651">
              Det är viktigt att förebygga rökning genom arbete i skolan men
              också inom till exempel mödravård och barnhälsovård – detta för
              att minska rökning och snusande bland föräldrar. Vi vet också
              att skadeverkningarna förs över.
            </seg>
            <seg n="53c030b7">
              Vuxna människor har däremot en frihet att göra, enligt mitt tyckande,
              dåliga livsval. Var och en gör sina egna val utifrån sina egna
              förutsättningar.
            </seg>
            <seg n="174b11e3">
              Fru talman! I alkohollagstiftningen finns det regler som säger
              att man genom lokala föreskrifter har rätt att förbjuda intag
              av alkohol inom geografiska områden i en kommun och på platser
              eller i sammanhang där man finner det lämpligt och där skadeverkningarna
              och olägenheterna är extra stora. Det regelverket vill vi implementera
              även på rökning.
            </seg>
            <seg n="2cdb783a">
              Det är därför, fru talman, som vi är emot ett generellt riksdagsbeslut
              om förbud mot rökning på vissa platser, på uteserveringar, på
              perronger, vid busshållplatser och så vidare. På många av dessa
              platser är det helt rätt att ha ett förbud, självklart. Men vi
              kan inte fatta generella beslut i den här kammaren som gör att
              det ser exakt likadant ut i hela vårt avlånga land. Vårt avlånga
              land är inte likadant. Förutsättningarna på två olika perronger
              är så otroligt stora beroende på var perrongen är belägen och
              på hur frekventerad den är. Det är därför som det lokala måste
              få fatta beslut om möjligheten att förbjuda rökning. Det är grundläggande
              och viktigt, tycker vi liberaler.
            </seg>
            <seg n="2e4b94d2">
              Vi är för rökförbudet inomhus, som det ser ut i dag. Vi är för
              rökförbud som gör att man befriar människor från att utsättas
              för passiv rökning därför att de inte vill eller inte tål att
              bli utsatta. Men att förbjuda rökning generellt utomhus så att
              en storlek ska passa alla – one size fits all – är inte rimligt.
              Det är därför som vi vill ha möjlighet till lokalt rökförbud i
              stället. Det är därför som jag vill yrka bifall till vår reservation
              i ämnet.
            </seg>
            <seg n="d03fef34">
              Sedan kommer jag till frågan om detaljhandel, exponering och
              möjlighet att försälja tobaksprodukter. Här, fru talman, skiljer
              vi också ut oss, och här finns det en skiljelinje. Det är viktigt
              att man som konsument kan bli informerad om var, när och vilken
              typ av varor som man kan köpa. Vi vill helst skilja på röktobak
              och snus. Enligt regeringen är det inte fullt möjligt i det här
              steget, så vi vill naturligtvis se ett fortsatt arbete för detta.
              Men det viktiga är att vi gör det möjligt för vuxna människor
              att göra fria val. Man ska inte inskränka vare sig vår näringsfrihet
              eller konsumentens möjlighet att utnyttja sin rätt att köpa tobaksprodukter.
            </seg>
            <seg n="3091605c">
              Däremot ska det vara ett förebyggande arbete som skyddar samma
              konsumenter mot skadliga verkningar. Därför är vi också för tydliga
              innehållsdeklarationer och tydliga deklarationer om skadeverkningar.
              Detta är hela tiden en balans mellan individens frihet och folkhälsoarbete.
              Jag, liksom föregående talare, tror att det är individen som bäst
              kan bestämma över sin egen hälsa.
            </seg>
            <seg n="915087cf">
              (Applåder)
            </seg>
          </u>
          <note type="speaker" n="ef60a8df">
            Anf. 20 LENA EMILSSON (S) replik:
          </note>
          <u who="lena_emilsson_9c6083" xml:id="i-d8ad052166d2a80b-3" n="b57625a8">
            <seg n="32b4b851">
              Fru talman! I sin reservation skriver Liberalerna: I dag dör
              fler människor i sjukdomar förorsakade av passiv rökning än som
              dör i trafiken. Trots det väljer ni att säga nej till rökning
              på uteserveringar. Hur kan ni välja att säga nej när ni talar
              om hur farlig rökningen är? Vart tog barnens och ungdomarnas rätt
              till en rökfri miljö vägen?
            </seg>
            <seg n="21165a8d">
              Ni skriver också att förbuden måste vägas mot inskränkningar
              i den enskildes liv. Vems liv? Vart tog inskränk ningen vägen
              för de 91 procent som inte är rökare? Vart tog inskränkandet vägen
              för barnen, för ungdomarna, för astmatikerna , som har det väldigt
              svårt där rökning är tillåten? Varför väljer ni att stödja rökningen
              fastän ni själva påtalar hur farlig den är?
            </seg>
          </u>
          <note type="speaker" n="3de12b41">
            Anf. 21 BENGT ELIASSON (L) replik:
          </note>
          <u who="bengt_eliasson_92c658" xml:id="i-ba456ca43f1855f2-1" n="d1a6b67d">
            <seg n="b3d4409e">
              Fru talman! Tack, Lena Emilsson, för frågorna! Om du lyssnade
              på det anförande som jag nyss höll hörde du att jag tryckte på
              de lokala förutsättningarna i nästan varenda mening. Vi är inte
              emot att skydda barn, astmatiker eller andra grupper som nu inte
              kan vistas i alla miljöer. Detta är ju också en del av friheten.
              En individs frihet får aldrig inskränka någon annans frihet. Det
              är då det blir problematiskt.
            </seg>
            <seg n="40c906b5">
              Det är dock inte vi här i riksdagen som generellt kan säga att
              det ska se exakt likadant ut på alla platser och i alla delar
              av landet. De lokala förutsättningarna är extremt olika.
            </seg>
            <seg n="c01c40c5">
              Jag gjorde en jämförelse med alkoholförbuden runt om i kommunerna.
              Det ser väldigt olika ut när det gäller stad, tätort eller kommundel.
              Därför har man lagt gränserna väldigt olika, och nivåerna på besluten
              och förbuden ser väldigt olika ut. Det tycker jag är bra. Jag
              har ingenting emot de förbud som inskränker andra människors frihet
              – de är bra – men de måste vara förankrade lokalt. Det är därför
              vi skriver som vi gör och yrkar bifall till de förslag till beslut
              som vi gör.
            </seg>
          </u>
          <note type="speaker" n="b436e8ad">
            Anf. 22 LENA EMILSSON (S) replik:
          </note>
          <u who="lena_emilsson_9c6083" xml:id="i-d8ad052166d2a80b-4" n="b57625a8">
            <seg n="b0651dd7">
              Fru talman! Bengt Eliasson sa i sitt anförande att nästan ingen
              börjar röka i vuxen ålder. Det måste alltså vara något som får
              barn och unga att börja röka, och det är marknadsföring.
            </seg>
            <seg n="07371f1e">
              Marknadsföringen är den viktigaste delen för producenter att
              kunna få ut sina produkter på marknaden. Därför är det viktigt
              att begränsa marknadsföringen. Den vänder sig nämligen också till
              unga. Varför är ni emot förslaget att begränsa marknadsföringen?
            </seg>
          </u>
          <note type="speaker" n="dcd7820e">
            Anf. 23 BENGT ELIASSON (L) replik:
          </note>
          <u who="bengt_eliasson_92c658" xml:id="i-ba456ca43f1855f2-2" n="d1a6b67d">
            <seg n="28440c46">
              Fru talman! Det handlar om balansgången, Lena Emilsson. Det är
              därför vi är emot den här delen. Anledningen till att många unga
              människor, och tyvärr framför allt unga flickor, börja r röka
              är mycket mer komplicerad än att bara handla om marknadsföring
              och reklam. Det behövs många fler insatser än att bara komma åt
              marknadsföring och reklam.
            </seg>
            <seg n="8b4fb049">
              Självklart ska det inte finnas någon reklam som riktas till barn
              och unga. Det är vi helt överens om. Men vi kan inte heller göra
              helt orimliga inskränkningar för näringslivet så att företag inte
              kan göra reklam för sina produkter.
            </seg>
            <seg n="3d52a28e">
              Vi kan återigen jämföra med förhållandena för alkoholreklam.
              Vidare finns det i vårt land problem med matrelaterade sjukdomar
              då unga människor äter alldeles för lite. Tycker Lena Emilsson
              att det finns för mycket reklam som handlar om att inte äta?
            </seg>
            <seg n="016a194e">
              Man kan inte göra de där snabba , enkla jämförelserna där det
              ena ger det andra. Här handlar det om mycket mer komplicerade
              samband.
            </seg>
            <seg n="6eeeed5b">
              Vi är dock överens om att det är ett stort problem att unga människor
              börjar röka. Vi är även överens om att det ska finnas ordentligt
              med förebyggande insatser och arbete som förhindrar detta så att
              vi på sikt får ned antalet rökrelaterade sjukdomar bland hela
              befolkningen.
            </seg>
          </u>
          <note type="speaker" n="38a7ddc2">
            Anf. 24 ÅSA LINDHAGEN (MP):
          </note>
          <u who="eva_lindh_252ea1" xml:id="i-713c4298208867d2-0" n="c345b347" next="i-bcf050d1135c3cdc-0">
            <seg n="bf79bee2">
              Fru talman! Låt mig gå rakt på sak om vad ärendet handlar om,
              nämligen människors hälsa och ytterst deras liv. Uppskattningsvis
              12 000 människor dör varje år i Sverige på grund av rökning. Tänk
              er alla dessa öden och alla dessa anhöriga som mist någon de älskar!
              Detta ärende handlar inte minst om dem.
            </seg>
            <seg n="cb0320fd">
              Mer än varannan människa som röker dör av sina cigaretter, och
              i genomsnitt förlorar varje rökare mer än tio år av sitt liv.
              Även snus påverkar människors hälsa. Det finns ett samband mellan
              snus och typ 2-diabetes, cancer i bukspottkörteln, matstrupen
              och munhålan och en ökad risk att dö efter hjärtinfarkt eller
              stroke.
            </seg>
            <seg n="e8a624f3">
              Även människor som inte ens använder tobak drabbas. Passiv rökning
              uppskattas orsaka fem till tio fall av lungcancer varje år och
              400 fall av hjärt-kärlsjukdomar.
            </seg>
            <seg n="2effb124">
              Utöver att tobaksindustrins produkter handlar om människors liv
              och hälsa kostar tobaken en massa pengar för samhället. Enbart
              rökningen uppskattas kosta 31,5 miljarder kronor per år för Sveriges
              skattebetalare. Här belastas så klart inte minst sjukvården.
            </seg>
            <seg n="2b953e0d">
              Därför, fru talman, är det ärende vi ska fatta beslut om oerhört
              viktigt, för förslagen handlar om att minska tobaksanvändningen
              i Sverige.
            </seg>
            <seg n="944e4845">
              Jag vill lyfta fram tre viktiga steg framåt som den nya lagen
              om tobak och liknande produkter innebär.
            </seg>
            <seg n="87f5e41e">
              För det första: Vi förbjuder rökning på uteserveringar och flera
              offentliga platser, såsom lekplatser, idrottsplatser, busshållplatser
              och tågperronger. Rökförbud på inomhusserveringar blev en succé.
              Nu är det dags att ta nästa steg.
            </seg>
            <seg n="c5f90762">
              För det andra: Framöver kommer tobak bara att få säljas av den
              som har tillstånd, och tobaksförpackningar ska förses med en unik
              identitetsmärkning och en säkerhetsmärkning. Det är bra för att
              förhindra organiserad brottslighet att tjäna pengar på illegal
              tobak och för att värna hederliga handlare.
            </seg>
            <seg n="71e0c394">
              För det tredje: Snusdosor måste innehålla minst 20 portioner.
              Detta är viktigt eftersom små, billiga förpackningar kan vara
              mer lockande för inte minst ungdomar , som generellt är mer priskänsliga.
              Vi vill ju inte dra in ungdomar i ett nikotinberoende. De allra
              flesta tobaksanvändare börjar använda tobak innan de är 18 år.
              Därför är det oerhört viktigt att skydda barn och unga. Alla barn
              har rätt till en god hälsa, och lyckas vi hålla barn och unga
              ifrån tobak är chansen mycket stor att de inte någonsin blir beroende.
            </seg>
            <seg n="babc5bbd">
              Utöver dessa förslag skulle vi också behöva skärpa lagstiftningen
              om marknadsföring och självbetjäning inne i butikerna. Det kommer
              vi dock inte att göra eftersom de borgerliga partierna och Sverigedemokraterna
              röstar ned dessa skärpningar. Det är oerhört ledsamt. Om vi tar
              bort självbetjäningen och gör det svårare för tobaksbolagen att
              göra reklam för sina farliga produkter minskar tobaksanvändningen.
              Det säger ju egentligen sig självt. Det finns inte ett företag
              i världen som skulle lägga pengar på marknadsföring om den inte
              gav resultat.
            </seg>
            <seg n="d002552b">
              Jag har mycket svårt, fru talman, att förstå varför vi inte ska
              göra det svårare för tobaksbolagen att tjäna pengar på att förstöra
              människors hälsa. Låt mig vara väldigt tydlig! Det här handlar
              om tobaksbolagen, inte individen. Låt vuxna få göra som de vill!
              Det här är ingen lag som handlar om att förbjuda människor att
              röka eller snusa. Det är bara att gå till affären och handla.
              Nej, det här handlar om att försvåra för tobaksindustrin att dra
              in barn och unga i ett beroende.
            </seg>
            <seg n="fd4767c5">
              Varför vill de borgerliga och Sverigedemokraterna rösta ned dessa
              förslag? Jag förstår inte varför, och jag tror att det är fler
              än jag som inte förstår.
            </seg>
            <seg n="431cea3c">
              Fru talman! Det är dock ändå mycket glädjande med de steg framåt
              som vi partier tar i dag , över blockgränsen, för att minska tobaksanvändningen
              och värna människors liv och hälsa. Det är ett oerhört viktigt
              beslut, och det tas inte en dag för tidigt.
            </seg>
          </u>
          <note n="9db582f2">
            Jag yrkar bifall till Socialdemokraternas, Vänsterpartiets och
            Miljöpartiets reservation.
          </note>
          <u who="eva_lindh_252ea1" xml:id="i-bcf050d1135c3cdc-0" n="c345b347" prev="i-713c4298208867d2-0">
            <seg n="915087cf">
              (Applåder)
            </seg>
          </u>
          <note type="speaker" n="fd0da5ef">
            Anf. 25 JOHAN HULTBERG (M) replik:
          </note>
          <u who="johan_hultberg_b29ae2" xml:id="i-a5008c5af70aedc2-5" n="faad0e90">
            <seg n="d8861b27">
              Fru talman! Jag begärde ordet nästan mest för att försöka reda
              ut några missförstånd i debatten. Det framställs nästan som att
              vi släpper marknadsföringen fri. Det lät nästan på det viset när
              man lyssnade till Åsa Lindhagen och tidigare till Karin Rågsjö.
              Men så är det ju inte.
            </seg>
            <seg n="da3e7ce9">
              Vi har en väldigt strikt lagstiftning som förbjuder marknadsföring
              av tobak. Sedan finns det ett litet , begränsat undantag som tillåter
              marknadsföring inne på ett försäljningsställe, förutsatt att marknadsföringen
              inte är uppsökande, att den inte är påträngande och att den inte
              uppmuntrar till bruk av tobak. Det är alltså den lagstiftning
              som Moderaterna och de andra allianspartierna – SD instämmer också
              i det – vill ha kvar.
            </seg>
            <seg n="4b183c5a">
              Vi tror också att det är rimligt att det finns möjlighet att
              marknadsföra de mindre skadliga alternativen till tobaksrökningen,
              som tar omkring 12 000 liv i Sverige. Vi tycker alltså att det
              är bra att den som redan är fast i ett nikotinberoende, som redan
              är fast i ett beroende av cigaretter eller annan röktobak, får
              en möjlighet att gå över till en mindre skadlig produkt.
            </seg>
            <seg n="a7cab043">
              Vi kan naturligtvis drömma om det tobaksfria samhället, men vi
              är ganska långt därifrån. Därför tycker vi att det är fel att
              försvåra för snuset, att detaljreglera snuset och att ge sken
              av att ett rökförbud på uteserveringar skulle göra att unga inte
              börjar snusa eller röka.
            </seg>
            <seg n="a5ba03e8">
              Vi har ett individuellt ansvar. Vi tycker att man måste ta det,
              också som förälder. Jag har ett ansvar om jag sätter mina barn
              på en uteservering där det röks för fulla muggar. Det ansvaret
              tar jag, och jag förväntar mig att fler föräldrar gör det.
            </seg>
            <seg n="0b241a30">
              Jag ställer samma fråga till Åsa Lindhagen som jag har gjort
              till övriga här. Vad är det viktigaste för Miljöpartiet – att
              minska det totala antal som brukar tobak eller att minska de tobaksrelaterade
              skadorna?
            </seg>
          </u>
          <note type="speaker" n="f36caff6">
            Anf. 26 ÅSA LINDHAGEN (MP) replik:
          </note>
          <u who="eva_lindh_252ea1" xml:id="i-84826f84d6354a68-0" n="c345b347">
            <seg n="1969af06">
              Fru talman! Vi ska minska skadorna och dödsfallen, och det gör
              vi genom att minska tobaksanvändningen. Hur har ni tänkt göra
              det? Hur ska vi minska skadorna från tobak på andra sätt än genom
              att minska själva användningen? Det är ju helt centralt för att
              komma framåt i dessa frågor.
            </seg>
            <seg n="fc26ee6c">
              Vi tänker inte sitta och drömma om att minska tobaksanvändningen.
              Vi kommer att jobba systematiskt på olika sätt för att nå dit.
              Det är absolut inte omöjligt. Det finns väldigt stora möjligheter
              att ta steg framåt för att successivt flytta fram positionerna
              och till slut helt slå undan benen för tobaksindustrin och se
              till att vi har ett rökfritt samhälle. Det är väl ändå politikens
              uppgift att ta det ansvaret och göra vad man kan för att komma
              dit?
            </seg>
            <seg n="c51cdd8d">
              Ni pratar mycket om att snus är mindre skadligt. Ja, men vad
              är det för argument? Snus är fortfarande skadligt. Det är väldigt
              tydligt, inte minst från Folkhälsomyndigheten, att vi behöver
              minska snusanvändningen, precis som vi behöver minska användningen
              av cigaretter, som är ännu farligare.
            </seg>
            <seg n="b7e86e04">
              Förslaget om att begränsa marknadsföringen och självbetjäningen
              innebär inget förbud mot att snusa eller röka. Vill du sluta röka
              genom att börja snusa – gör det! Vårt förslag hindrar inte det.
              Jag har, fru talman, svårt att se att den som vill sluta röka
              genom att börja snusa inte skulle göra det bara för att det är
              mindre reklam i butikerna.
            </seg>
            <seg n="32054f77">
              Ni röstar nu ned förslag om skärpt marknadsföring, inte bara
              för snus utan också för cigaretter. Vi går alltså miste om en
              möjlighet, fru talman, att ytterligare minska tobaksanvändningen.
              Jag kan inte förstå varför ni inte vill begränsa reklamen för
              barn och unga. Jag skulle gärna vilja låta den frågan kvarstå,
              för jag uppfattar det som att den ännu inte är besvarad.
            </seg>
          </u>
          <note type="speaker" n="337a7d04">
            Anf. 27 JOHAN HULTBERG (M) replik:
          </note>
          <u who="johan_hultberg_b29ae2" xml:id="i-a5008c5af70aedc2-6" n="faad0e90">
            <seg n="fbe281bc">
              Fru talman! En fråga som fortfarande inte är besvarad är min
              fråga om huruvida Miljöpartiet prioriterar att minska det totala
              brukandet av tobak eller prioriterar att minska de tobaksrelaterade
              skadorna.
            </seg>
            <seg n="4e577ac5">
              Jag tycker att vi måste ha en seriös ingång i detta som handlar
              om att se det faktum att många har blivit hjälpta av snuset när
              de har slutat röka. Det är faktiskt ett väldigt tydligt samband
              i Sverige: Vi har den lägsta tobaksrelaterade dödligheten samtidigt
              som vi har den högsta andelen snusare. I den bästa av världar
              – absolut – skulle ingen vara beroende av nikotin eller någon
              tobaksprodukt, men där är vi inte riktigt.
            </seg>
            <seg n="6cd9f720">
              Socialstyrelsen gjorde en enkätundersökning där det visade sig
              att många faktiskt var hjälpta av snuset. Snus är ingen hälsoprodukt,
              men vi ska ge en ärlig beskrivning av det. Den beskrivning som
              ledamoten Lindhagen gav tycker jag inte var korrekt och riktig.
              Jag tror att mycket av den beskrivningen baseras på de mer allmänna
              forskningsstudier som är gjorda när det gäller rökfri tobak, till
              exempel. Och studien om risk för diabetes bygger på ett bruk som
              är långt över ett normalbrukande. Jag tycker alltså att det är
              viktigt att vi förhåller oss seriöst till fakta och beskriver
              verkligheten så som den är.
            </seg>
            <seg n="b5bd7690">
              Vi moderater vill ha effektiva åtgärder. Därför välkomnar vi
              mycket av det som läggs fram i propositionen. Vi har själva drivit
              på för att det ska vara tillståndskrav. Vi står bakom stora delar
              när det gäller att utvidga rökförbudet. Men vi tycker att gränsen
              för politikens klåfingrighet måste gå någonstans, till exempel
              vid hur många prillor det ska vara i en snusdosa eller i fråga
              om en vuxen människa ska få sätta sig på en uteservering och ta
              en cigarett eller inte.
            </seg>
          </u>
          <note type="speaker" n="5c26c484">
            Anf. 28 ÅSA LINDHAGEN (MP) replik:
          </note>
          <u who="eva_lindh_252ea1" xml:id="i-84826f84d6354a68-1" n="c345b347">
            <seg n="9a5a339d">
              Fru talman! Jag tycker att det är en lite märklig debatt. Jag
              uppfattar att vi är överens om att snuset har skadeverkningar,
              men ibland förefaller det i debatten som att vi inte är överens
              om det. Men låt oss ändå säga att vi är överens om att snus är
              skadligt. Det är mindre skadligt än cigaretter men fortfarande
              skadligt. Ska vi då inte göra allt vi kan från politiken för att
              begränsa både användningen av cigaretter och användningen av snus?
              Jag förstår inte logiken i de resonemang som förs fram från de
              partier som nu vill rösta ned förslaget om den skärpta marknadsföringen
              och som inte vill införa förbud mot självbetjäning när det gäller
              cigaretter och snus, trots att vi vet att det påverkar tobaksanvändningen.
            </seg>
            <seg n="f8dbc219">
              Vad vill vi i Miljöpartiet? Jag tyckte att jag var tydlig, fru
              talman, i mitt svar, men jag ska vara ännu tydligare. Vi vill
              minska skadeverkningarna. Vi vill minska de tobaksrelaterade dödsfallen.
              Hur gör vi det? Jo, vi gör det genom att minska tobaksanvändningen.
            </seg>
            <seg n="3a55761b">
              Fru talman! De politiska beslut vi kan fatta för att på olika
              sätt minska tobaksanvändningen har vi i denna församling, enligt
              min fasta övertygelse, ett ansvar för att fatta.
            </seg>
            <seg n="bf851cd6">
              Vi missar nu en möjlighet att skärpa lagstiftningen i fråga om
              cigaretter. Det finns partier som till och med vill ha exponeringsförbud,
              det vill säga gå ännu längre. Precis som Kristdemokraterna ser
              jag inte det som ett hot mot individens frihet. Detta är inget
              förbud mot att köpa snus eller cigaretter. Det handlar om att
              försvåra för tobaksindustrin att tjäna pengar på människor som
              riskerar sin hälsa. Varför vill Moderaterna inte göra detta?
            </seg>
          </u>
          <note type="speaker" n="38c012af">
            Anf. 29 JOAR FORSSELL (L):
          </note>
          <u who="joar_forssell_e84838" xml:id="i-d175230dfde418b0-0" n="d8702d3d" next="i-a4e1c5f4946c2423-0">
            <seg n="a63916d0">
              Fru talman! Jag önskar ibland att politiker kunde chilla och
              ta en prilla. Nu är det juletider. Det är julbord, och folk käkar
              mat med mättade fetter och sill som är sötad med socker. Därtill
              kanske man tar en nubbe. Och framför Kalle Anka lutar man sig
              tillbaka i soffan och tar en prilla snus och har det ganska bra.
            </seg>
            <seg n="99e55652">
              Livet bjuder på rätt mycket farligheter. Och för att ta sig igenom
              det behöver man ibland få göra saker som också kan vara skadliga.
            </seg>
            <seg n="49f24830">
              Det var någon här som lyfte upp att läkare och forskning säger
              att tobak är livsfarligt. Ja, det är klart att det är så. Där
              finns det över huvud taget inte någon skiljelinje i svensk politik.
              Skiljelinjen går vid frågan om vi ska göra skillnad på olika typer
              av tobak och vid frågan om vi ibland ska låta folk få göra lite
              dåliga val i sina egna liv eller om vi politiker ska gå in och
              bestämma.
            </seg>
            <seg n="e477a5f6">
              Jag tycker att vi ska göra skillnad på olika tobaksprodukter.
              Snus är jättefarligt ibland. Men framför allt i denna debatt kanske
              vi ska betrakta det som en utkörsport från rökning snarare än
              som en inkörsport till ett dåligt beroende.
            </seg>
            <seg n="2551da62">
              Det finns många saker som inte är olagliga men som är olämpliga
              och som man kan göra på alla möjliga typer av allmänna platser.
              Men det betyder inte att varenda sak ska förbjudas. Det måste
              få vara upp till kommunen, om det är platser som kommunen äger
              och hanterar, att bestämma vilka regler som gäller. Och det måste
              få vara upp till företag och enskilda individer att få bestämma
              över sina egna platser. Det är nämligen den som äger, som har
              hand om och som förvaltar en plats som kan avgöra om något som
              är olämpligt bör bli förbjudet.
            </seg>
            <seg n="54dc6878">
              Det var någon som försökte göra det här till en fråga om demokrati
              genom att säga att 90 procent inte vill ha det och att det bara
              är 10 procent som vill bruka eller brukar tobak på det här viset.
              Jag är uppvuxen med astma. Jag tillhör dessa 90 procent och har
              aldrig tagit en cigg. Jag tycker dock inte att demokrati handlar
              om att alltid göra det som majoriteten vill, utan vi ska också
              värna om minoriteten. De 10 procentens rättighet att bestämma
              över sina egna kropp ar och sina egna liv väger tyngre än de 90
              procentens så kallade rätt att få bestämma över andras liv.
            </seg>
            <seg n="7c442370">
              Vill man ta en snus ska man kunna göra det. Vill man sälja snus
              och marknadsföra det i sin egen lilla butik ska man få göra det.
              Vill man ta en cigg på uteserveringen eller sätta sig på en krog
              där det finns cigg ska man få göra det. Herregud, fru talman!
              Kan inte politiker ibland chilla, ta en prilla och låta människor
              få bestämma över sina egna liv!
            </seg>
            <seg n="959a982f">
              Självklart borde restaurangägarna få tillåta e-cigarretter, vattenpipor
              och kanske cigg på sin uteservering. Är man inte nöjd med det
              kan man gå till en annan krog. Det finns en massa krogar där det
              inte är tillåtet, och det utbudet skapas på marknaden. När man
              g år fram med att förbjuda även e ‑ cigg och vattenpipa, då är
              det faktiskt inte längre av folkhälsoskäl. Då är det paternalism
              , och man slår ut hela den del av serveringskulturen som erbjuder
              vattenpipor. Man slår ut näringsidkare och inskränker människors
              rätt att faktiskt få bestämma över sina egna liv.
            </seg>
            <seg n="b086ef18">
              Fru talman! Jag hoppas att riksdagen och församlingen här inne
              kan luta sig tillbaka, chilla, njuta lite av livet och låta andra
              människor få bestämma över sina egna liv.
            </seg>
          </u>
          <note n="475aa736">
            Överläggningen var härmed avslutad.
          </note>
          <note n="c0bc0e9c">
            (Beslut skulle fattas den 12 december.)
          </note>
          <note n="55b66604">
            § 5 Bordläggning och beslut om förlängd motionstid
          </note>
          <note n="df6aa1e2">
            Följande dokument anmäldes och bordlades:
          </note>
          <note n="42afcf5d">
            Propositioner
          </note>
          <note n="eb1d4cb9">
            2018/19:11 Ändring i skatteavtalet mellan Sverige och Ryssland
            och upphävande av förordning
          </note>
          <note n="4e984200">
            2018/19:26 Kompletterande bestämmelser till EU:s geoblockeringsförordning
          </note>
          <note n="9c88aac0">
            Skrivelse
          </note>
          <note n="42cf43f8">
            2018/19:25 Riksrevisionens rapport om skyddet av värdefull skog
          </note>
          <note n="b1453ed9">
            Kammaren biföll talmannens förslag att motionstiden för ovanstående
            propositioner och skrivelse skulle förlängas till och med fre
            dagen den 18 januari 2019 .
          </note>
          <u who="joar_forssell_e84838" xml:id="i-a4e1c5f4946c2423-0" n="d8702d3d" prev="i-d175230dfde418b0-0">
            <seg n="0cc9cbd3">
              EU-dokument
            </seg>
            <seg n="ead1fcbe">
              Anf. 10 JOHAN HULTBERG (M) replik
            </seg>
            <seg n="dad7fbe3">
              Anf. 12 JOHAN HULTBERG (M) replik
            </seg>
            <seg n="c6f40f29">
              Anf. 15 KARIN RÅGSJÖ (V) replik
            </seg>
            <seg n="bb9da2d4">
              Anf. 20 LENA EMILSSON (S) replik
            </seg>
            <seg n="bc6110c1">
              Anf. 25 JOHAN HULTBERG (M) replik
            </seg>
          </u>
          <note n="00e72d48">
            COM(2018) 817 Förslag till Europaparlamentets och rådets förordning
            om ändring av förordningarna (EU) nr 1305/2013 och (EU) nr 1307/2013
            vad gäller vissa regler för direktstöd och stöd för landsbygdsutveckling
            under åren 2019 och 2020
          </note>
          <note n="1833e8b3">
            Finansutskottets betänkanden
          </note>
          <note n="4f5789b7">
            2018/19 :FiU1 Statens budget 2019 Ram beslutet
          </note>
          <note n="65b3e7f6">
            2018/19:FiU11 Höständringsbudget för 2018
          </note>
          <note n="66d8b21c">
            § 6 Kammaren åtskildes kl. 14.32.
          </note>
          <note n="b698d56a">
            Sammanträdet leddes av tredje vice talmannen.
          </note>
          <note n="e0b97988">
            Vid protokollet
          </note>
          <note n="80ce7fb9">
            JOHAN WELANDER
          </note>
          <note n="ecc6c3fd">
            /Olof Pilo
          </note>
          <note n="e2bb3f1c">
            Innehållsförteckning
          </note>
          <note n="8e5fd02f">
            § 1 Anmälan om granskningsrapport
          </note>
          <note n="9f73835d">
            § 2 Ärenden för hänvisning till utskott
          </note>
          <note n="7419bc11">
            § 3 Ärende för bordläggning
          </note>
          <note n="593c5ecd">
            § 4 Ny lag om tobak och liknande produkter
          </note>
          <note n="efba1d0d">
            Socialutskottets betänkande 2018/19:SoU3
          </note>
          <note n="d167dabd">
            Anf. 1 LENA EMILSSON (S)
          </note>
          <note n="c7eace7f">
            Anf. 2 JOHAN HULTBERG (M)
          </note>
          <note n="d15743c6">
            Anf. 3 LENA EMILSSON (S) replik
          </note>
          <note n="79ca9b38">
            Anf. 4 JOHAN HULTBERG (M) replik
          </note>
          <note n="5c566dfc">
            Anf. 5 LENA EMILSSON (S) replik
          </note>
          <note n="b0517572">
            Anf. 6 JOHAN HULTBERG (M) replik
          </note>
          <note n="53cc92ee">
            Anf. 7 CHRISTINA ÖSTBERG (SD)
          </note>
          <note n="fde79fd3">
            Anf. 8 SOFIA NILSSON (C)
          </note>
          <note n="d4662edd">
            Anf. 9 KARIN RÅGSJÖ (V)
          </note>
          <note n="e3b99544">
            Anf. 11 KARIN RÅGSJÖ (V) replik
          </note>
          <note n="44234d2b">
            Anf. 13 KARIN RÅGSJÖ (V) replik
          </note>
          <note n="911e78b6">
            Anf. 14 MICHAEL ANEFUR (KD)
          </note>
          <note n="88a20e98">
            Anf. 16 MICHAEL ANEFUR (KD) replik
          </note>
          <note n="c5c8d2f9">
            Anf. 17 KARIN RÅGSJÖ (V) replik
          </note>
          <note n="10dbd308">
            Anf. 18 MICHAEL ANEFUR (KD) replik
          </note>
          <note n="04f8eca2">
            Anf. 19 BENGT ELIASSON (L)
          </note>
          <note n="2aaaf8ac">
            Anf. 21 BENGT ELIASSON (L) replik
          </note>
          <note n="1880ddc5">
            Anf. 22 LENA EMILSSON (S) replik
          </note>
          <note n="92734ecd">
            Anf. 23 BENGT ELIASSON (L) replik
          </note>
          <note n="e9f30aa3">
            Anf. 24 ÅSA LINDHAGEN (MP)
          </note>
          <note n="dfc2eea3">
            Anf. 26 ÅSA LINDHAGEN (MP) replik
          </note>
          <note n="008974a5">
            Anf. 27 JOHAN HULTBERG (M) replik
          </note>
          <note n="e1b7e709">
            Anf. 28 ÅSA LINDHAGEN (MP) replik
          </note>
          <note n="833f1d07">
            Anf. 29 JOAR FORSSELL (L)
          </note>
          <note n="c0bc0e9c">
            (Beslut skulle fattas den 12 december.)
          </note>
          <note n="55b66604">
            § 5 Bordläggning och beslut om förlängd motionstid
          </note>
          <note n="66d8b21c">
            § 6 Kammaren åtskildes kl. 14.32.
          </note>
          <note n="d87b49bb">
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
