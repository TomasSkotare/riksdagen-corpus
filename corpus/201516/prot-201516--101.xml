<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2015</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2015</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201516--101</head>
          <docDate when="2015">2015</docDate>
        </div>
      </front>
      <body>
        <div>
          <note n="13d73575">
            § 1 Aktuell debatt om internationell skatteflykt och svenska
            bankers agerande
          </note>
          <note type="speaker" n="95ad5a72">
            Anf. 1 DANIEL SESTRAJCIC (V):
          </note>
          <u who="daniel_sestrajcic_0cfb55" xml:id="i-c37aea0dead93cea-0" n="dcf31dd7">
            <seg n="ad839e14">
              Herr talman! Panama Papers är det senaste i raden av avslöjanden
              av hur världens ekonomiska och politiska elit sysselsatt sig med
              skatteflykt och aggressiv skatteplanering och att gömma undan
              tillgångar i skatteparadis. Avslöjandet kan läggas till listan
              med Swissleaks och Luxleaks och kommer inte som någon direkt överraskning
              för många av oss. Däremot är det chockerande i sin omfattning,
              inte minst med tanke på att det är toppen på ett isberg. Det finns
              nämligen många fler som gör det Mossack Fonseca gör, och det finns
              många fler, såväl superrika som storbolag, även i Sverige, som
              mer än gärna, med benägen hjälp av konsulter och rådgivare, använder
              sig av dessa tjänster för att plundra vårt samhälle på resurser.
            </seg>
            <seg n="d9ac4531">
              Inte minst pinsamt för Sverige är att Nordea och nu också SEB
              varit bland de aktivaste bankerna i världen när det har gällt
              att hjälpa kunderna att upprätta brevlådeföretag via Mossack Fonseca
              och att det i går rapporterades att samtliga fyra svenska storbanker
              ingår i den amerikanska finansinspektionens utredning.
            </seg>
            <seg n="8e9c69b1">
              Skattefusk och aggressiv skatteplanering är inte en ny företeelse,
              men det är uppenbart att den har tilltagit i kraft. På global
              nivå rör det sig om minst 1 200 miljarder kronor i förlorade skatteintäkter
              varje år. För svensk del handlar det om över 46 miljarder kronor
              i förlorade skatteintäkter varje år.
            </seg>
            <seg n="f39cc16b">
              Den svenska modellen är satt under press. Den svenska välfärden
              har enormt stora behov. En nyliberal åtstramningspolitik har i
              krisens spår slagit till globalt och slår hårdast mot de allra
              fattigaste länderna. Varenda gömd krona i ett skatteparadis är
              en stöld från vår gemensamma framtid.
            </seg>
            <seg n="95a8bcbc">
              Nu krävs krafttag i arbetet med att stoppa internationell skatteflykt
              och inte minst svenska bankers agerande. Tiden för moraliska fördömanden
              är förbi. Låt oss därför se till att denna debatt innebär att
              vi presenterar förslag som leder till ökad kontroll och skarp
              lagstiftning mot skattefusket och skatteundandragandet.
            </seg>
          </u>
          <note type="speaker" n="73511f55">
            Anf. 2 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-de15edd6eb092b15-0" n="4ba74296">
            <seg n="69f85785">
              Herr talman! Det är ett angeläget ämne som vi debatterar i dag,
              och det är det av flera skäl. För det första handlar det om vår
              gemensamma välfärd. Att välfärden är viktig och kanske till och
              med något som definierar hela vår samhällsmodell är något som
              har brett stöd hos svenska folket. Det synsättet finns inte bara
              i Sverige. Den svenska modellen har ju kommit att bli en förebild
              runt om i världen.
            </seg>
            <seg n="c1e13ed0">
              En helt central aspekt i den svenska modellen för välfärden är
              att den kommer alla till del efter behov och inte efter betalningsförmåga.
              Däremot ska den finansieras av var och en efter förmåga.
            </seg>
            <seg n="0affb13a">
              Den svenska modellen bygger på arbete, eller, för att vara mer
              exakt, på att man betalar skatt på sina inkomster. Välfärden behöver
              finansieras, och här finns inga genvägar. Därför är skatteflykten
              ett direkt hot mot välfärden och mot den svenska modellen.
            </seg>
            <seg n="85c6d7a9">
              För det andra är det dåligt för hela ekonomin. Grunden i marknadsekonomin
              är den fria konkurrensen. Om då några företag inte gör rätt för
              sig förstörs ju marknadskrafterna och därmed marknadsekonomin.
              Då är det inte längre den produkt som är bäst som säljer mest
              eller det företag som har det smartaste produktionssättet som
              går framåt. Då blir det i stället de som har minst skrupler eller
              det slugaste skatteupplägget som tar sig fram i ekonomin. Man
              kan fråga vilket seriöst åkeriföretag, restaurangföretag eller
              byggföretag som helst hur det blir när vissa konkurrenter fus
              kar.
            </seg>
            <seg n="fb78ade8">
              När det inte är den bäste som vinner fungerar inte marknaden
              som den ska, och det skadar tillväxten och jobbtillväxten. Därför
              borde näringslivet självt och dess organisationer stå i främsta
              ledet för att bekämpa inte bara skattefusket utan också aggressiv
              skatteplanering.
            </seg>
            <seg n="43b56eb8">
              Sedan skadar det marknadsekonomin på ett annat sätt. I hela samhället
              lägger vi massor av såväl pengar som arbetstid, kreativitet och
              innova ­ tionskraft inte på att hitta på nya produkter och lösa
              samhällsutmaningar utan på att undvika att betala skatt. Det skapar
              inget mervärde i ekonomin. Det löser inte det vi behöver lösa
              tillsammans. Att ägna sig åt skatteplaner ­ ing och skattefusk
              är pengar i sjön, eller snarare i en kanal.
            </seg>
            <seg n="5dd6e6ea">
              Herr talman! Mot den här bakgrunden har regeringen valt att prioritera
              frågan om skatteflykt och aktiv skatteplanering och skatteundandragande.
              Det handlar både om saker som vi beslutar om själva i Sverige
              och om internationellt samarbete. I går presenterade vi från regeringens
              sida ett tiopunktsprogram.
            </seg>
            <seg n="2264ff77">
              För det första kommer Sverige att arbeta för att fler länder
              ska ansluta sig till globala standarder för informationsutbyte.
              I dag har Sverige infor ­ mationsutbytesavtal med 45 länder. 133
              länder är med i det globala infor ­ mationsutbyte som sker automatiskt.
              Här bör alla världens länder vara med. Sverige kommer att vara
              aktivt i det arbetet.
            </seg>
            <seg n="e405c947">
              För det andra ska vi ha ett automatiskt utbyte av information
              om vilka som är de verkliga ägarna av bolag. Detta är centralt
              för att möta användandet av målvakter och brevlådeföretag.
            </seg>
            <seg n="a2e465e2">
              För det tredje vill regeringen införa en informationsplikt för
              skatterådgivare, så att de måste informera Skatteverket om vilka
              upplägg de säljer till sina kunder. Vi ska ha en utredning för
              att se över möjligheten till detta.
            </seg>
            <seg n="ab9c0761">
              För det fjärde vill vi se en svart lista över länder och territorier
              som inte är samarbetsvilliga. Först ska vi ha en svart lista på
              EU-nivå; sedan ska vi gå vidare på global nivå. Vi kommer aktivt
              att verka för motåtgärder mot dem som finns på den svarta listan.
            </seg>
            <seg n="7cdcc8a3">
              För det femte ska åtgärder mot momsbedrägerier bli mer verkningsfulla.
              Sverige ska ha en översyn av mervärdesskattelagen, och vi ska
              samarbeta inom EU för att begränsa momsfusket.
            </seg>
            <seg n="125635b6">
              För det sjätte ska det bli dyrare att fuska. Vi vill förstärka
              skattetilläggets avskräckande effekt.
            </seg>
            <seg n="11653de9">
              För det sjunde ska resurserna till Skatteverket för att motverka
              skatteflykt förstärkas. Skatteverket ska kunna använda alla de
              nya verktyg man nu fått i sin verktygslåda på ett effektivt sätt.
            </seg>
            <seg n="159508e4">
              För det åttonde: Skattefrågorna bör föras upp på styrelsenivå
              i företagen, på den allra högsta ledningsnivån. Regeringen styr
              inte över detta, men det är en angelägen målsättning att färre
              i ledningarna ska kunna säga att de ingenting visste eller välja
              att titta åt ett annat håll. Regeringen kommer att ge Skatteverket
              uppdrag i denna fråga. Vi kommer också själva att bjuda in näringslivet
              till samtal om detta.
            </seg>
            <seg n="3901d8ce">
              För det nionde ska Sverige ge ökat stöd till kapaciteten för
              skattevårdande myndigheter i utvecklingsländerna. Vi har ett problem
              med skatteflykt och skatteundandragande i Sverige och i västvärlden,
              men problemet är ännu större i utvecklingsländerna. Här behöver
              de få stöd för att bygga upp sina skattemyndigheter.
            </seg>
            <seg n="ec3777f2">
              För det tionde ska vi, sist men inte minst, sopa framför egen
              dörr. Vi ska motverka skattefusk och svartarbete på hemmaplan.
              Personalliggare ska införas i fler branscher. Kassaregister införs
              även för utländska handlare, och en månadsvis redovisningsskyldighet
              på individnivå ska införas. Detta kommer att ge effekt, men vi
              kommer naturligtvis inte att nöja oss med detta.
            </seg>
            <seg n="b3d93215">
              Oavsett om skattesmitande bedrivs på en lokal restaurang eller
              till ­ handa ­ hålls som en tjänst i en bank eller en revisionsbyrå
              kommer det att be ­ kämpas med full kraft. Den svenska modellen
              bygger på att man gör rätt för sig.
            </seg>
            <seg n="956e682b">
              (Applåder)
            </seg>
          </u>
          <note type="speaker" n="a40164ae">
            Anf. 3 ANETTE ÅKESSON (M):
          </note>
          <u who="anette_akesson_d57f30" xml:id="i-4e07235003a3921b-0" n="854a16d6">
            <seg n="0104d31b">
              Herr talman! Alla som bor och bedriver verksamhet i Sverige ska
              också vara beredda att betala skatt här. Det är det självklara
              utgångsläget för Moderaterna och anledningen till att alliansregeringen
              lade mycket tid och energi på att teckna och uppdatera skatteavtal
              och informationsutbytesavtal samt även på det nationella arbetet
              att införa kassaregister vid kontantbetalning, personalliggare
              för vissa branscher samt RUT- och ROT-avdrag.
            </seg>
            <seg n="bc2829b5">
              Alliansen vidtog även åtgärder för att stoppa de hål i skattesystemet
              som skapades av det socialdemokratiska styret före 2006. Ett bra
              exempel på det är de så kallade räntesnurrorna. Alliansens arbete
              ledde till både ett kraftigt ökat nettoinflöde av kapital från
              olika länder och drygt 3 miljarder i skatteintäkter men även till
              att acceptansen för vårt skattesystem har ökat dramatiskt bland
              svenska folket. Det var ett långsiktigt arbete. Det är positivt
              att regeringen åtminstone delvis fortsätter på samma bana. Men
              mer måste göras.
            </seg>
            <seg n="368ed4d7">
              I frågor om skatteflykt och skatteundandragande råder det inte
              någon ideologisk konflikt i Sverige. Vi är blocköverskridande
              överens om att välfärden finansieras offentligt, och därmed behöver
              skattebaserna säkras. Den politiska konflikten ligger på ett annat
              plan. Vi i Alliansen lägger fokus på ordning och reda i ekonomin
              och att varje skattekrona ska göra bästa möjliga nytta. Det är
              en direkt följd av att vi vill hålla nere skatterna för ett konkurrenskraftigare
              Sverige men samtidigt vill att det levereras välfärd av god kvalitet
              till invånarna. De tre vänsterpartierna gör inte samma prioritering.
            </seg>
            <seg n="e8106705">
              Det internationella arbetet mot skatteflykt och skatteundandragande
              tog fart i anslutning till finanskrisen 2008. Framför allt handlar
              det om det så kallade BEPS-projektet men även om ett stort antal
              automatiska infor ­ mationsutbytesavtal.
            </seg>
            <seg n="71c41d60">
              BEPS står för skattebaserodering och vinstförflyttning. Det tillkom
              genom att världens 20 största ekonomier, det vill säga G20-länderna,
              gav OECD i uppdrag att ta fram ett åtgärdspaket med olika handlingsplaner
              för att säkerställa att multinationella företag betalar rätt skatt
              i rätt land. Arbetet har gått väldigt fort och har resulterat
              i åtgärder som minimistandarder respektive rekommendationer.
            </seg>
            <seg n="21dbc2a4">
              Sverige har förtjänstfullt deltagit aktivt i arbetsgrupperna.
              Det har varit viktigt eftersom Sverige är en liten och öppen ekonomi,
              beroende av export. Och vi kan vara helt säkra på att världens
              största ekonomier inte primärt är ute efter att säkerställa att
              vi får in de skatteintäkter som vi i Sverige anser bör tillfalla
              oss.
            </seg>
            <seg n="a5ae6140">
              Till viss del kan man lagstifta nationellt mot skatteflykt. Men
              för bäst effektivitet måste arbetet ske internationellt inom ramen
              för OECD och samordnat inom EU.
            </seg>
            <seg n="b78e9af0">
              Nu står vi inför att EU-kommissionen koordinerar införandet för
              EU-länderna. Det är nu man kan säga att det har dykt upp problem.
              Dessa or ­ sakas delvis av själva bakgrunden: att det är de stora
              ekonomierna som ligger bakom, att det har gått fort och att det
              saknas konsekvensanalyser av vad de olika åtgärderna kommer att
              innebära. Men framför allt handlar det om att BEPS nu verkar hanteras
              som en bas som sedan EU-kommis ­ sionen, men även USA och andra
              länder, bygger vidare på, var och en på sitt sätt, när vi står
              inför införande. Det är olyckligt och borde vara något som Sverige
              ägnar sitt inflytande åt att stoppa.
            </seg>
            <seg n="63da0933">
              I EU:s fall handlar det om att EU-kommissionen hetsar fram förslag
              som går långt utöver det som en större grupp länder redan har
              kommit överens om. Det riskerar att hindra respektive begränsa
              det angelägna in ­ ternationella samarbetet mot skatteflykt och
              skatteundandragande. Dess ­ utom riskerar det att allvarligt försämra
              EU:s konkurrenskraft. Vi har alltså mycket att förlora både i
              egenskap av nationen Sverige och som EU-med ­ lemmen Sverige.
            </seg>
            <seg n="2645b421">
              Beskattningsrätten är en nationell angelägenhet, inte en EU-fråga.
              Vi anser att det även fortsättningsvis ska beslutas om skatter
              i Sverige och har därför tagit initiativ till att förmå regeringen
              att stoppa förslaget från EU-kommissionen. Vi anser att vi bör
              gå i linje med OECD och försöka få EU-länderna att gå i så god
              takt med varandra som möjligt men självklart även med världens
              största ekonomier, som USA och Japan.
            </seg>
            <seg n="ff21b3d1">
              Vad gäller finansministerns presskonferens i går var det inte
              mycket nytt som framkom. Fem av de tio punkterna är det inte Sverige
              som, så att säga, kontrollerar och äger. Punkten om Skatteverkets
              resurser är en ren budgetfråga. Den om ytterligare åtgärder gällande
              personalliggare, kassaregister och månadsuppgifter är gammal skåpmat
              som dessutom till största del drivits även av Alliansen.
            </seg>
            <seg n="7dfb2bb6">
              Punkten som förvånade var den om att utreda skattetillägget.
              Där har vi sedan årsskiftet en helt ny lagstiftning och dessutom
              en lagstiftning som bygger på att läget dessförinnan var ohållbart.
              Sverige ansågs bryta mot Europakonventionen genom att det var
              möjligt att straffas dubbelt för samma brott. Den nya lagen var
              inte självklar. Det kom en hel del kritik, bland annat från åklagarsidan.
              Men situationen var ohållbar, och frågorna hade utretts under
              lång tid. Därför betonades det extra att utvecklingen behöver
              följas noga och att vi behöver vara beredda på att revidera lagstiftningen.
              Det är därför uppseendeväckande och oseriöst att detta utspel
              från regeringen kommer efter bara knappt fyra månader.
            </seg>
          </u>
          <note type="speaker" n="fc5458a4">
            Anf. 4 DAVID LÅNG (SD):
          </note>
          <u who="david_lang_26d4ea" xml:id="i-c6eac7a21f8768e8-0" n="023d7460">
            <seg n="02ffcb67">
              Herr talman! Sverigedemokraterna är ett socialkonservativt parti
              med nationalistisk grundsyn som betraktar värdekonservatism och
              upprätthållandet av en solidarisk välfärdsmodell som de viktigaste
              verktygen i skapandet och upprätthållandet av det goda samhället,
              med en fredlig och demokratisk utveckling, med arbete och välfärd
              för varje svensk.
            </seg>
            <seg n="dc713d94">
              En solidarisk välfärdsmodell förutsätter att alla som kan bidra
              också gör det, bland annat genom att solidariskt betala sin skatt.
              Skattesystemet måste vara utformat så att det uppfattas som rättvist.
              Samtidigt som skatte ­ uttaget är en förutsättning för byggandet
              av en välfärdsstat måste företag också ha möjlighet att anställa
              och växa, just för att fler arbetstagare ska kunna delta. Ett
              orimligt högt skattetryck ger incitament just för skattepla ­
              nering, och emellanåt kan det också fresta till att begå skattebrott.
            </seg>
            <seg n="d1b8c2c9">
              När vi väl har ett rimligt och rättvist skattesystem ska självklart
              skattebrott bekämpas. Sverigedemokraterna har alltid stått för
              en förbättrad brottsbekämpning på alla områden, och skatteområdet
              är inget undantag. Bland de åtgärder som Sverigedemokraterna har
              föreslagit eller ställt sig bakom finns till exempel ökade skattekontroller
              och ökade medel till Skatteverket. Det har vi drivit både i år
              och under hela förra mandatperioden. Och jag vill minnas att Sverigedemokraterna
              har anslagit störst resurser till just Skatteverket för skattekontroller.
            </seg>
            <seg n="fd6f61a3">
              En fortsatt utökning av informationsutbytesavtal har vi alltid
              ställt oss bakom. Det kanske inte är så mycket att skryta om,
              för det har väl i princip alla partier gjort. Automatiskt informationsutbyte
              är ännu bättre. Det är glädjande att finansministern kunde meddela
              att Sverige driver på där. Men precis som på alla andra områden
              kräver det att det inte stannar vid ord utan att det faktiskt
              också blir verklighet.
            </seg>
            <seg n="9696073e">
              Något som jag tyckte mig sakna i gårdagens pressträff med finansministern
              var just de uppdaterade skatteavtalen. Sverige har nämligen sedan
              1990-talet halkat efter i fråga om uppdaterade skatteavtal. Till
              skillnad från vad den föregående moderata talaren sa har det inte
              drivits på särskilt bra heller av den borgerliga regeringen, utan
              det har försummats av både socialdemokratiska och borgerliga regeringar
              sedan slutet av 90-talet. Det har både Riksrevisionen och Svenskt
              Näringsliv konstaterat i var sin rapport från 2010, bland annat.
            </seg>
            <seg n="43074dfe">
              Detta är någonting som orsakar försämrad konkurrenskraft för
              svenska företag. Det kan också leda till att kryphål skapas. Avtalen
              är till för att bland annat undvika dubbelbeskattning och undvika
              nollbeskattning. Det här är som sagt ett problem som har nonchalerats.
              Jag skulle vilja ha något mer positivt besked på det området också.
            </seg>
            <seg n="971d6e5c">
              Vad gäller bankernas agerande, som också är en del av anledningen
              till dagens debatt, kan det sägas att under den senaste tredjedelen
              av 1900 ‑ talet och framåt intill våra dagar har den finansiella
              sektorn expanderat mycket kraftigt. Vi har sett ett ökande antal
              kriser som på olika sätt, helt eller delvis, har sitt ursprung
              i den finansiella sektorns aktiviteter.
            </seg>
            <seg n="cb57b7ff">
              Den kortsiktiga lönsamheten i riskfyllda finansiella instrument
              och den allmänna trenden att bedöma ett företags lönsamhet med
              allt kortare tidshorisonter har skapat ett klimat för finansiella
              transaktioner som har utvecklats åt fel håll. Det är en av anledningarna
              till att den typ av aktiviteter som uppdagats i samband med den
              så kallade Panamaläckan har spritts ut i världen. Det är inget
              svenskt problem, specifikt, utan det är ett globalt problem.
            </seg>
            <seg n="2ab48ad0">
              När banker och andra finansiella institut bidrar till och aktivt
              driver fram upplägg som har som enda syfte att minimera skatten
              på kapital och kapitalavkastning har vi ett problem som måste
              hanteras på något sätt. Det bästa vore förstås om finanssektorn
              själv kunde var a lite självsanerande och få bort de allra värsta
              avarterna av den här typen av aktiviteter, men tyvärr har man
              visat att man inte klarar av den uppgiften särskilt väl. Suget
              efter snabba klipp på andras bekostnad har vuxit ganska ohämmat
              under lång tid.
            </seg>
            <seg n="93d69ff4">
              Generellt kan man säga att vinsten på ett finansiellt instrument,
              som inte är direkt kopplad till en real tillgångs värdeförändring,
              alltid motsvaras av någon annans förlust. Då är vi inne på något
              som liknar hasardspel.
            </seg>
            <seg n="3654a59b">
              Samtidigt är det också viktigt att det finansiella systemet kan
              upprätthålla de grundläggande funktionerna så att betalsystemen
              fungerar, att sparande kan omvandlas till investeringar och att
              risker hanteras så att stabiliteten i systemet upprätthålls.
            </seg>
            <seg n="5e22059f">
              Vi tror att regelverket kring finansiella tjänster behöver stramas
              upp en del för att vi ska komma till rätta med de värsta avarterna.
              Det betyder dock inte att vi ska bygga system som omöjliggör en
              sund finansiell marknad. En ökad koppling till reella tillgångar
              i olika sammanhang kan vara en väg att gå. Ett tydligare ansvar
              för förluster inom finansiella institut är en annan åtgärd som
              skulle vara en bra komponent i en vidare reglering.
            </seg>
            <seg n="e0f65b46">
              Egentligen handlar det om att skapa en handels- och skattemoral
              som ställer krav både på finansmarknadens aktörer och på dem som
              utnyttjar finansiella upplägg för att skaffa sig skattefördelar
              på ett tvivelaktigt sätt.
            </seg>
          </u>
          <note type="speaker" n="0f8bf575">
            Anf. 5 RASMUS LING (MP):
          </note>
          <u who="rasmus_ling_8d3df6" xml:id="i-18c64800d9ebe37c-0" n="19ef4eec">
            <seg n="eaa8503a">
              Herr talman! Till att börja med vill jag tacka Vänsterpartiet
              för att ha tagit initiativ till den här särskilda debatten om
              skatteundandragande och svenska bankers agerande. Vi är många
              som har blivit upprörda över det vi har sett på tv, i tidningar
              och i Uppdrag Granskning för några veckor sedan kring de olika
              upplägg som har gjorts.
            </seg>
            <seg n="52172ddb">
              I vissa länder har det här fått ännu större politiska konsekvenser
              än va d det än så länge har fått i Sverige, inte minst på Island
              , naturligtvis. Det är upprörande, även om det samtidigt är väldigt
              bra och positivt att detta kommer fram.
            </seg>
            <seg n="54c6dc72">
              Grunden för att välfärdssamhället ska fungera med allt vad det
              innebär i form av avgiftsfri eller starkt subventionerad utbildning,
              vård, omsorg, infrastruktur, kultur och mycket annat bygger på
              att vi har ett skattesystem som har en stark legitimitet. Alla
              måste vara med och bidra till det gemensamma. Det finns olika
              syn i partierna på nivån på skatteuttaget och hur systemet ska
              se ut, och så ska det vara. Det finns dock en bred inte bara acceptans
              utan en förväntan från svenska folket om nödvändigheten i att
              vi betalar för saker tillsammans via skatten och skattesystemet.
            </seg>
            <seg n="686a737c">
              Skatteundandragande måste stävjas på alla nivåer. En del handlar
              om avancerade lagliga upplägg, medan annat är i en gråzon och
              ytterligare annat direkta lagbrott. Det handlar om allt från den
              enskilde som jobbar svart i lokalsamhället, vilket leder till
              inkomstbortfall på den lokala nivån, till den nationella nivån
              i Sverige och den internationella nivån, alltså EU och även globalt.
            </seg>
            <seg n="7148d8ed">
              Konsekvenserna är dock likartade, och det finns flera skäl till
              att det är viktigt att stävja skatteundandragandet. Förutom att
              det handlar om legitimiteten för välfärdsstaten handlar det också
              om konkurrensneutralitet mellan inhemska och multinationella företag
              och om att inte förlora skattemedel. Det är också viktigt att
              kunna ha sanktioner för dem som inte följer reglerna.
            </seg>
            <seg n="886be211">
              Sverige har ingått avtal om automatiskt informationsutbyte på
              skatteområdet med en rad av världens länder, vilket är väldigt
              bra. Vi behöver fortsätta jobba för att fler ska komma till, och
              vi hanterar löpande flera avtal i skatteutskottet och på Finansdepartementet.
              Vilken information som delas och hur det görs behöver utvecklas
              i takt med att regler och villkor hela tiden förändras.
            </seg>
            <seg n="44d2f4ac">
              Det har införts personalliggarsystem i flera branscher , och
              ytterligare är på väg. Systemen behöver utformas så att det blir
              en så liten administrativ kostnad som möjligt för företagen, men
              det är ett viktigt och effektivt verktyg för att förhindra svartarbete.
            </seg>
            <seg n="c2e9fd65">
              Den digitala ekonomin innebär stora möjligheter på en mängd områden.
              Det minskar barriärer och gränser, vilket på många sätt är fantastiskt
              bra. Samtidigt innebär det utmaningar, inte minst på skatteområdet.
              Det ställer ökade krav på att vi samarbetar och delar information
              med varandra. Det arbete som OECD har gjort, som är godkänt av
              G20-länderna och som EU nu vill implementera, är därför en inriktning
              som Miljöpartiet välkomnar. Det är också bra att det är flera
              partier som gör det, även om vi också märker i diskussionen att
              det finns en skepsis från en del andra partier.
            </seg>
            <seg n="810b8db8">
              En viktig fråga är också hur mycket medel som försvinner på grund
              av skatteundandragande. Det är naturligtvis också någonting som
              är svårt att exakt beräkna, men den uppskattning som EU-kommissionen
              har gjort säger att det är 50 miljarder euro i EU-länderna sammantaget
              per år. Det är en ganska hisnande summa som motsvarar i storleksordningen
              halva Sveriges statsbudget. På en global nivå uppskattar OECD
              att bortfallet är någonstans mellan 100 och 240 miljarder dollar.
              Det är ett stort spann, men det är naturligtvis svårt att göra
              en exakt uppskattning. Det visar ändå hur viktigt det är att vi
              tillsammans jobbar för att förhindra detta.
            </seg>
          </u>
          <note type="speaker" n="c10369be">
            Anf. 6 PER ÅSLING (C):
          </note>
          <u who="per_asling_376c3a" xml:id="i-6d7ca0bcb7a40923-0" n="168386b2">
            <seg n="a64b8caa">
              Herr talman! Låt mig konstatera att kampen mot skatteflykt inte
              är en ideologisk fråga. Det är givetvis helt oacceptabelt med
              skatteflykt och mycket provocerande med avancerad skatteplanering
              som ligger fjärran från hur vanligt folk resonerar.
            </seg>
            <seg n="15a4d18d">
              Skatteflykt får konsekvenser på många olika sätt, konkret i form
              av uteblivna resurser och känslomässigt när systemet inte är lika
              för alla. Skattebedrägeri och skatteflykt begränsar vårt lands
              förmåga att dra in intäkter och genomföra den ekonomiska politiken
              fullt ut.
            </seg>
            <seg n="c83bc7ed">
              För att bekämpa skattebedrägerier och skatteflykt krävs åtgärder
              såväl på nationell nivå som på EU-nivå och internationell nivå.
              Vi måste vara tydliga här i kammaren med att det internationella
              samarbetet är avgörande för ett framgångsrikt arbete mot skatteflykt.
            </seg>
            <seg n="5f263d3a">
              Att företag och enskilda personer via banker har använt sig av
              systematisk och olaglig skatteplanering via brevlådeföretag i
              Panama måste givetvis tas på största allvar. Det är viktigt att
              banker tar ett samhällsansvar. Det är rimligt att ställa högre
              krav på bankerna att på olika sätt motverka olaglig skatteplanering
              och skatteflykt.
            </seg>
            <seg n="bf55f049">
              Herr talman! Det ska vara lätt att göra rätt. När vi pratar om
              skatteflykt och avancerad skatteplanering ska måltavlan vara de
              privatpersoner och företag som missbrukar systemet. Samtidigt
              som vi måste vara offensiva i vårt arbete måste vi också se till
              att det blir lätt att göra rätt så att inte regelbördan blir ännu
              tyngre och påverkar företagens konkurrenskraft. Exempelvis är
              det en balansgång mellan krav på offentlighet och företagens rätt
              till affärshemligheter.
            </seg>
            <seg n="0e8891f6">
              För ett litet exportberoende land som Sverige är det oerhört
              viktigt med internationella och globala standarder så att företagen
              vet vad de ska rätta sig efter. Alltför spretiga lapptäcken av
              skattelagstiftning riskerar i slutändan att dämpa företagens tillväxt
              och att leda till skattefel. Skatteverkets egna analyser visar
              att skattefelet minskar, och det är viktigt att denna trend fortsätter.
            </seg>
            <seg n="2d6b59a2">
              Herr talman! Vi ska inte i riksdagens kammare agera domstol.
              Vår uppgift är att täppa till vägarna för skatteflykt. Oavsett
              vad de straffrättsliga konsekvenserna blir av de utredningar som
              nu genomförs är en sak säker – skandalen förnyar debatten kring
              skattelagstiftningen, utredningsresurser, straffskalor och ökat
              informationsutbyte mellan länder för att täppa igen luckorna.
              Så sent som häromdagen beslutade vi i kammaren om ytterligare
              två informationsutbytesavtal. Det blir lättare att få stöd för
              att klubba hårdare regler efter Panamaläckan.
            </seg>
            <seg n="91cc5629">
              Skatteverket har ca 200 personer som arbetar offensivt med utlandskontroller.
              Skattemyndigheter i olika länder samarbetar nu gemensamt under
              OECD:s ledning kring skatteuppgifter som finns i de läckta dokumenten.
              Med utgångspunkt i EU-systemet kan medlemsstaterna och EU, genom
              att inta en stark och samlad ståndpunkt i G8, G20 och OECD, bidra
              till att det automatiska informationsutbytet blir en ny världsomfattande
              standard.
            </seg>
            <seg n="49fddadf">
              Herr talman! Det är viktigt att påminna om att det under ett
              antal år har skett stora framsteg i arbetet mot skatteflykt och
              avancerad skatteplanering. Låt mig lyfta fram några exempel.
            </seg>
            <seg n="dabe7b79">
              Både i Sverige och internationellt har arbetet mot skatteflykt
              trappats upp det senaste decenniet. Automatiska informationsutbytesavtal
              om informationsutbyte i stor omfattning tecknades löpande under
              förra alliansregeringen. Allt som allt skulle man kunna säga att
              land-för-land-arbetet när det gäller informationsutbytesavtal
              tog fart.
            </seg>
            <seg n="ffa31cbb">
              OECD:s BEPS-projekt, som startade under Alliansens tid i regering,
              är nu slutfört , och arbetet med EU-implementering pågår. Förra
              sommaren publicerade EU en lista över så kallade skatteparadis.
              Möjligheten att skatteplanera med hjälp av så kallade räntesnurror
              har kraftigt begränsats, även det med en allianssignatur.
            </seg>
            <seg n="0aede5a9">
              Herr talman! Jag är övertygad om att vi nu har ett bra tillfälle
              och en ny grogrund för att både i Sverige och internationellt
              ta fler stora kliv för att bekämpa skatteflykt. Det kommer att
              hända mycket på kort tid.
            </seg>
          </u>
          <note type="speaker" n="9213e2d0">
            Anf. 7 DANIEL SESTRAJCIC (V):
          </note>
          <u who="daniel_sestrajcic_0cfb55" xml:id="i-c37aea0dead93cea-1" n="dcf31dd7">
            <seg n="3907521e">
              Herr talman! Det har varit en turbulent månad för världens superrika.
              Ingen av dem kan vara säker på om nästa läcka avslöjar deras smutsiga
              affärer eller inte. På samma sätt har det varit en tuff tid för
              många multinationella bolag. Ett allt större missnöje i många
              länder leder till att det inte längre är okej för bolag som Starbucks,
              Ikea, McDonalds och Google att genom aggressiv skatteplanering
              med upplägg i skatteparadis betala bolagsskatter som närmar sig
              noll.
            </seg>
            <seg n="fda219f5">
              Det skakar under bankerna s och revisionsfirmornas fötter när
              de blir påkomna med fingrarna djupt nere i syltburken för att
              hjälpa sina allra rikaste kunder och företag att undgå skatt.
              Ändå är det en krusning på ytan jämfört med den folkliga vrede
              som uppstår när många av oss som bor i Sverige lägger ihop ett
              och ett – när många av oss inser att det utbredda skattefusket,
              användandet av brevlådeföretag i skatteparadis och myglet i vår
              politiska och ekonomiska elit i verkligheten slår mot oss alla.
            </seg>
            <seg n="ddf0a89b">
              Det handlar om alla oss som är hederliga och betalar vår skatt
              och i gengäld förväntar oss en fungerande sjukvård, att dottern
              ska få gå i en bra skola eller att farsan ska få plats på ålderdomshemmet
              när han behöver det. Det handlar om oss som är trötta på dem som
              plundrar och berikar sig. Alla vi kommer att bli förbannade. Ådalen
              reste sig häromveckan – 25 000 människor demonstrerade för sitt
              sjukhus och ett stopp för ledningens van ­ sinniga nedskärningar.
              Bjuv reste sig för några veckor sedan – 4 000 per ­ soner demonstrerade
              för att rädda sina Findusjobb. Sjuksköterskor i Re ­ gion Skåne
              säger upp sig på löpande band på grund av för dålig arbetsmiljö
              och för låga löner.
            </seg>
            <seg n="92221b2e">
              Allt detta hänger ihop. De pengar som behövs i vår välfärd hamnar
              nämligen i någon annans fickor. De jobb som behövs i Sverige läggs
              ned av bolag baserade i skatteparadis. För alla som trott att
              Sverige varit förskonat från korruption, skatteundandragande och
              skatteparadis räcker det med att i dag nämna Nordea, SEB, Telia,
              Ikea, Första AP-fonden och Sandviken. Låt oss hålla fast vid den
              folkliga vreden och ta vårt politiska ansvar! Låt oss se till
              att presentera förslag till förändringar och lagstiftning som
              inte låter dessa skandaler rulla på i ytterligare 30 år!
            </seg>
            <seg n="a339b6ef">
              Herr talman! Vänsterpartiet har presenterat ett omfattande program
              för att rätta till de problem som finns, och jag noterade med
              glädje att även Magdalena Andersson i går kom in i matchen och
              presenterade regering ens förslag. Några av förslagen är riktigt
              bra, inte minst de som Vänsterpartiet redan kommit överens med
              regeringen om, men jag noterar också att det saknas centrala delar
              för att vi på allvar och effektivt ska kunna tackla skattefusket
              och den aggressiva skatteplaneringen.
            </seg>
            <seg n="4ad1ef50">
              Vänsterpartiets program innehåller elva områden. De centrala
              delarna kretsar kring att
            </seg>
            <seg n="a6272930">
              återupprätta allmänhetens förtroende
            </seg>
            <seg n="25b0e2b3">
              slopa straffriheten för de superrika vid självrättelser
            </seg>
            <seg n="8aa17bd6">
              kraftigt förstärka resurserna till jakten på gömda rikedomar
              och skattefusk
            </seg>
            <seg n="19565c1f">
              försvåra och omöjliggöra för banker, revisionsbyråer och konsulter
              att tillhandahålla tjänster vars syfte är skatteflykt
            </seg>
            <seg n="9cadba4d">
              skapa full transparens i offentliga register och utbyte av information
            </seg>
            <seg n="5c4b43a4">
              genomföra röda skattereformer som gör att skatteflykten kan kontrolleras
              och att de superrika också får bidra till vårt gemensamma samhälle.
            </seg>
            <seg n="18ff57a3">
              Herr talman! Vi menar att det för att återupprätta allmänhetens
              förtroende är nödvändigt med en offentlig och parlamentariskt
              ledd granskningskommission som har till uppgift att fastställa
              den skada som drabbat Sverige, de uppläg g som används av bolagen
              och dera s rådgivare samt de kryphål som finns i våra lagar. Granskningskommissionen
              ska presentera förslag på reformer som behöver genomföras för
              att skattefusket ska stoppas.
            </seg>
            <seg n="a98f86b3">
              Vidare måste den vänskapskorruption mellan Alliansens tidigare
              statssekreterare som avslöjades i Skatteverkets ledning åtgärdas,
              och den straffrihet som gäller för skattefuskare vid självrättelser
              ska avskaffas. Här måste Magdalena Andersson ta sitt ansvar och
              agera betydligt tuffare. Vänsterpartiet ser också behovet av att
              kraftigt förstärka med nya pengar – nya ekonomiska resurser –
              och legala muskler, bland annat till Skatteverket och Ekobrottsmyndigheten.
            </seg>
            <seg n="56181351">
              Herr talman! Det är uppenbart att en viktig nyckel i skatteflyktsindustrin
              är banker, revisionsbyråer och konsulter som tillhandahåller tjänster
              som leder till skatteflykt. Vänsterpartiets förslag om en tvingande
              lagstiftning för att anmäla nya skatteupplägg till Skatteverket,
              som regeringen har gått med på att utreda, är mycket bra. Det
              måste dock breddas genom att anmälningsplikt för misstänkt skatteflykt
              införs och genom att möjligheten att göra brevlådeföretag illegala
              på svensk och internationell nivå ses över. Dessutom måste banker
              och revisionsbyråer offentliggöra i vilka länder de verkar samt
              vilka företag de samarbetar med i dessa länder.
            </seg>
            <seg n="a71e2181">
              För Vänsterpartiet är det en besvikelse att den rödgröna regeringen,
              som före valet lovade att på allvar kämpa för ökad transparens
              i systemet, så flagrant har svikit sitt vallöfte. I stället fick
              vi på tisdagens skatteutskottsmöte höra en mycket nöjd representant
              från svenskt näringsliv deklarera att den svenska regeringen aktivt
              bekämpar full transparens och offentlig land-för-land-rapportering,
              vilket faktiskt enligt alla kunniga källor är ett absolut måste
              för att vi på allvar ska kunna tackla skatteflykten – inte minst
              den som drabbar utvecklingsländerna.
            </seg>
            <seg n="628e28e8">
              Regeringen måste här byta position och driva på för verklig transparens
              och offentlighet i land-för-land-rapporteringen för multinationella
              bolag. En full transparens och offentlighet gör att arbetet mot
              skattefusk blir effektivare eftersom det möjliggör för såväl medier
              som det civila samhället, forskare och aktivistgrupper att bevaka
              sina länder och myndigheter och på det sättet bidra.
            </seg>
            <seg n="970420d6">
              Herr talman! Vi har mycket kvar att göra innan slaget mot skattefusk
              och aggressiv skatteplanering är vunnet. Det förvånar mig att
              inte fler bor ­ g ­ ­ er ­ liga partier i denna kammare varit
              mer högljudda och kre ativa i att ta fasta på detta ett av vår
              tids största problem. Få, om ens några, nya förslag har presenterats
              av den borgerliga sidan, och dess partiledare är märkbart tysta.
              Men det är klart – det är ju inte sjuka och arbetslösa som ska
              jagas nu, så kreativiteten och förmågan till upprördhet har väl
              upphört hos de borgerliga partierna. Eller också beror det på
              alla ledande moderata politi ­ ker som avslöjats med att ha gömda
              konton i skatteparadis.
            </seg>
            <seg n="0e01e140">
              Ni ska dock veta att matchen fortfarande är igång! Ni är välkomna
              , och ni behövs , i den för att stoppa skattefusket.
            </seg>
          </u>
          <note type="speaker" n="5fbd84a0">
            Anf. 8 MATS PERSSON (L):
          </note>
          <u who="mats_persson_8a2a3a" xml:id="i-e7dc6bccdc73cb4a-0" n="49eef11f">
            <seg n="a20a20a2">
              Herr talman! Tillit är en av de viktigaste ingredienserna i ett
              samhällsbygge. Att människor i Sverige känner tillit till och
              förtroende för myndigheter och andra medmänniskor är en av vårt
              samhälles största styrkor.
            </seg>
            <seg n="337695a6">
              Skattemoralen – att jag är beredd att betala min skatt och göra
              min plikt – bygger på att jag tror, är säker på och upplever att
              andra gör precis samma sak.
            </seg>
            <seg n="d10461c3">
              Men tilliten och skattemoralen eroderas långsamt om inte alla
              gör rätt för sig, om det skapas ett A- och ett B-lag i skattesystemet
              där vissa sysslar med olaglig skatteplanering. Logiken är väldigt
              tydlig: Genom att vissa inte betalar den skatt de ska tvingas
              andra betala mer.
            </seg>
            <seg n="cf8d90f3">
              Herr talman! Som liberaler ser vi ett värde i lägre skatter på
              arbete och företagande. Det stärker de välståndsskapande krafterna.
              Det ökar människors frihet och möjlighet till självförverkligande.
              Det skapar fler jobb. Det ökar välståndet och ger mer pengar till
              välfärden. Men med stark tilltro till företagsamhet och frihet
              följer ett ansvar, och det är att man lever upp till principen
              att betala den skatt man är ålagd att betala. Vi som liberaler
              accepterar aldrig olaglig skatteplanering som en metod för att
              sänka skatterna.
            </seg>
            <seg n="b5f307bf">
              I den politiska debatten har olaglig skatteplanering ibla nd
              – kanske lite oftare för 15– 20 år sedan – förklarats utifrån
              att skattetrycket är så högt, att det är en konsekvens av att
              skattetrycket är för högt. Sedan dess har dock skattetrycket sjunkit
              kraftigt, och man kan aldrig ursäkta olaglig skatteplanering.
              Det är ingenting annat än ett oacceptabelt beteende.
            </seg>
            <seg n="659fc08a">
              Från Liberalernas sida är beskedet tydligt: Vi behöver göra mer
              för att hantera den olagliga skatteplaneringen.
            </seg>
            <seg n="4f6ac1c9">
              Herr talman! Panamaskandalen är inget svenskt fenomen, utan den
              rullas nu upp inför öppen ridå i många länder. Det vittnar tydligt
              om behovet av ett internationellt samarbete.
            </seg>
            <seg n="e14880d3">
              Under de kommande åren träder nya internationella regler i kraft
              som försvårar olaglig skatteplanering genom att fler länder –
              och de blir allt fler – blir skyldiga att automatiskt dela med
              sig av information till andra skatte myndigheter. Alliansregeringen
              var delaktig och pådrivande i det här arbetet, och jag förväntar
              mig att den rödgröna regeringen kommer att fortsätta det internationella
              arbetet mot skatteplanering på samma sätt.
            </seg>
            <seg n="47c21adc">
              De nya reglerna som nu kommer och som försvårar olaglig skatteplanering
              är ett steg i rätt riktning, men det kommer alltid att finnas
              de som vill runda reglerna. Det visar på vikten av att hela tiden
              komma med nya initiativ.
            </seg>
            <seg n="96fa44ce">
              Herr talman! När man tänker på de nya initiativen tror jag att
              det är viktigt att man håller två saker i luften samtidigt. Vi
              behöver på nationell nivå komma med åtgärder som minskar risken
              för svartarbete och som säkerställer sund och rättvis konkurrens.
            </seg>
            <seg n="7c94ab93">
              Vi har redan tidigare, under alliansregeringen, infört ett antal
              saker, till exempel kassaregister eller personalliggare i vissa
              branscher, som har haft påtagligt positiv effekt för sund och
              rättvis konkurrens och minskat skattefelet och svartarbetet.
            </seg>
            <seg n="156b6f56">
              Men jag vill också höja ett varningens finger. När man genomför
              de här åtgärderna måste man hela tiden ha företagarens villkor
              för ögonen så att de inte innebär ökad administration för de företagare
              som gör rätt för sig och som vill göra rätt för sig. Det finns
              ibland en tendens i debatten att vi i vår iver att motverka internationell
              skatteflykt och olaglig skatteplanering beskriver företagaren
              och den företagsamme som hotet när det i själva verket är en liten
              grupp som skor sig eller utnyttjar systemet. Som liberaler står
              vi upp för företagaren. Vi tror på den rättvisa, sunda konkurrensen
              och en ekonomi, en marknadsekonomi, som är dynamisk och på lika
              villkor med rättvis konkurrens.
            </seg>
            <seg n="55e2f00d">
              Herr talman! Från Liberalernas sida föreslår vi nya regler som
              ställer högre krav på banker och finansiella aktörer. Vårt förslag
              innebär att banker ska tvingas betrakta alla juridiska personer
              som bedriver verksamhet i skatteparadis som högriskkunder. Det
              betyder att banker och finansiella institut tvingas vidta särskilda
              åtgärder för att förhindra penningtvätt. Det är bara att titta
              på flera av de svenska storbanker som nu är föremål för utredning,
              där vi kan konstatera att det föreligger viten mot åtminstone
              en eller två av bankerna för just penningtvätt, för att inse vikten
              och behovet av detta.
            </seg>
            <seg n="c090f559">
              Herr talman! Jag noterar att regeringen nu aviserar att man kommer
              att vidta åtgärder. Jag noterar också det höga tonläget från finansministern.
            </seg>
            <seg n="1b463a38">
              Jag förutsätter att detta gäller även de statliga bolagen. Den
              diskussion som nu förs om Telia, där staten är den största ägaren,
              och den skatteplanering som påstås förekomma i Nepal skapar väldig
              osäkerhet. Regeringen har ett ansvar att vara aktiv ägare och
              därigenom påverka bolaget att verka på ett ansvarsfullt sätt och
              följa de regler som finns. Jag konstaterar att näringsminister
              Mikael Damberg inte alls är lika tydlig som Magdalena Andersson
              på den punkten.
            </seg>
            <seg n="a66c1b76">
              Herr talman! Jag tror på ett skattesystem som bygger på att alla
              bidrar och alla behandlas lika, där ekonomiska villkor skapar
              dynamik och konkurrensen sker på lika villkor, där det finns tillit
              och där skattemoralen kan återställas.
            </seg>
          </u>
          <note type="speaker" n="fc90cfc7">
            Anf. 9 LARRY SÖDER (KD):
          </note>
          <u who="bjorn_soder_d77f39" xml:id="i-c84adb795fd83c0c-0" n="f61cda61">
            <seg n="53cbddaf">
              Herr talman! Först vill jag poängtera hur viktigt det är med
              fungerande grävande journalistik. Det har vi fått se prov på i
              fallet Panamahärvan. Utan denna samlade verksamhet hade vi inte
              haft den här debatten i dag.
            </seg>
            <seg n="e1ddc071">
              Men vi behöver också förstå att bättre kontroll är att eftersträva.
              Det borde vara helt uppenbart för var och en här i kammaren att
              fundamentet för en väl fungerade ekonomi har sett sina bästa dagar
              när storbanker hjälper förmögna att gömma undan tillgångar i skatteparadis.
              Bilden blir inte bättre när relationsbindningar mellan personer
              på en myndighet och den som ska kontrolleras används på ett felaktigt
              sätt.
            </seg>
            <seg n="4478fa99">
              Mycket av vårt samhälle bygger på tillit, och när sådana här
              saker uppdagas tar tilliten skada. Tillit till andra människor
              brukar liknas vid ett sammanhållande kitt för samhället. Länder
              med hög tillit har i regel stabil demokrati, stark ekonomi, god
              folkhälsa, låg korruption, låg brottslighet samt hög nivå av jämlikhet
              och jämställdhet.
            </seg>
            <seg n="a81af388">
              För att detta ska fungera behöver vi som medborgare känna tillit
              till våra institutioner och banker, till att myndigheter behandlar
              alla människor lika och till att banker hanterar saker enligt
              de regler som finns.
            </seg>
            <seg n="c6da7b75">
              Det krävs mer åtgärder mot skatteflykt. Det krävs mer åtgärder
              mot våra banker. Det krävs mer åtgärder så att vår myndighet kan
              kontrollera detta på ett bra sätt.
            </seg>
            <seg n="0c665e6f">
              Vi medborgare sätter mycket av vår tillit till bankerna, till
              att de hanterar våra sparade medel på ett bra sätt och våra lån
              till hus, bil eller annat på ett korrekt sätt. Jag skulle vilja
              säga att det förtroendet kräver att man inte håller på med sådant
              som vi nu har sett i Uppdrag Granskning . Vi kräver mer av de
              bankerna. Vi kräver bättre av de bankerna. Vi kräver att de faktiskt
              återställer den tillit som fanns.
            </seg>
            <seg n="63f7ceae">
              Vi svenskar är det folk som är mest positivt inställt till att
              bidra med resurser för att bygga samhället. Vi är som land beroende
              av skatteintäkter för att kunna upprätthålla den kvalitet på välfärd
              och samhällsservice som vi önskar. Skattesystemet bygger på ömsesidigt
              förtroende, på att alla bidrar utifrån sin egen förmåga. För att
              skapa ett jämlikt samhälle behövs ett skattesystem där de som
              har små inkomster och små vinster bidrar mindre och de som har
              stora inkomster och stora vinster bidrar mer.
            </seg>
            <seg n="56e838eb">
              Den offentliga ekonomin bygger på att skattemoralen är hög, det
              vill säga att vi som medborgare försöker göra rätt och betalar
              den skatt som vi enligt reglerna ska. Om skattebasen urholkas
              genom att skattemoralen sjunker kommer det att medföra problem
              för såväl skola som vård och äldreomsorg.
            </seg>
            <seg n="0ed1a8f0">
              Därför är skandalen med Panamakontona och de svenska bankerna
              så allvarlig. Stora banker och förmögna personer har ett ansvar
              att sköta sina affärer på ett sådant sätt att skatten betalas
              på korrekt sätt. När de inte gör det får andra skattebetalare
              betala priset genom högre skatter, och risken är att skattemoralen
              sjunker ytterligare.
            </seg>
            <seg n="2c669332">
              Det är en mycket farlig utveckling om allt fler börjar undanhålla
              intäkter och transaktioner från beskattning. Ingen vill betala
              mer i skatt än den andre. Och framför allt: Om den ene inte betalar
              skatt vill den andre inte heller betala något. Detta sätter fokus
              på att våra skatter måste vara tydliga och lättförståeliga för
              människor. Om skatterna blir orimligt höga är det en faktor som
              spelar in i moralen för människor när det gäller att uppge inkomst
              för beskattning.
            </seg>
            <seg n="826d3d11">
              Jag menar att man inte heller kan agera som regeringen verkar
              tro att man kan. Aktiebolaget Sveriges invånare kan inte straffbeskattas
              hur högt som helst utan reaktioner. Regeringen tycks leva i tron
              att monopol råder, men så är ju inte fallet. Medborgare kan flytta,
              företag kan flytta och pengar kan flyttas.
            </seg>
            <seg n="47cf10a6">
              Givetvis blir det reaktioner bland medborgarna på allt högre
              skatter. Vi ska hålla i minnet att de människor som har högst
              inkomster alltid klarar sig. De som drabbas hårdast av höjda skatter
              är de som har de lägsta inkomsterna. Skatter som är rimliga och
              enkla att förklara för människor är en bra början för en god skattemoral.
            </seg>
            <seg n="f5d8abf2">
              Den senaste tidens skandaler gör det uppenbart att våra kontrollmeka
              ­ nismer inte har klarat av att upptäcka dessa medel utomlands.
            </seg>
            <seg n="9a8ddc27">
              Att enbart lita på människors skattemoral kommer inte att ge
              oss den information som behövs. Även om vi försöker skapa avtal
              med informa ­ tionsutbyte mellan länder räcker inte det. Ett automatiskt
              informations ­ utbyte där vi årligen får information om vilka
              svenska fysiska och juridiska personer som har tillgångar utomlands
              bör vara av högsta prioritet att in ­ föra. Det är viktiga åtgärder
              för att alla ska vara med och bidra till välfär ­ den.
            </seg>
            <seg n="b4798afb">
              För oss kristdemokrater står det helt klart att ett land inte
              klarar sig utan starka värderingar, och människor har en inre
              etisk kompass. Ett värdeorienterat samhälle har större möjlighet
              att tillsammans klara av framtida utmaningar. Hur starka kontrollmekanismer
              vi än har krävs ändå att goda värderingar lever vidare i samhället.
              Det är värderingar som håller samman samhället, inte kontrollmekanismer.
              Genom starka värderingar och ökad tillit kan transaktionskostnader
              minska och samhällsekonomin fungera bättre. Alternativet är skrämmande
              : att vi skulle leva i ett samhälle där staten alltmer kontrollerar
              och styr.
            </seg>
            <seg n="b8523abf">
              Därför blir jag orolig när jag ser att ingen på regeringssidan
              över huvud taget pratar tillit eller moral i fråga om skatterna.
              Man pratar bara om att lägga mer administrativ börda på företag
              och att man ska försöka leta efter fel hos människor i stället
              för att skapa ett samhälle där vi faktiskt kan lita på varandra
              – som vi gjorde förr.
            </seg>
          </u>
          <note type="speaker" n="35deff00">
            Anf. 10 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-de15edd6eb092b15-1" n="4ba74296">
            <seg n="54a221e6">
              Herr talman! När vi arbetar mot skattefusk är det oerhört viktigt
              att vi jobbar på alla möjliga plan. Vi behöver jobba i Sverige,
              men vi måste också jobba internationellt. Mycket av skattefusket
              sker via olika former av internationella transaktioner. Här måste
              vi arbeta på alla de arenor som finns.
            </seg>
            <seg n="ccff7d40">
              Vi behöver jobba på global nivå i FN. I somras kom man överens
              om att förstärka den skattekommitté som finns i FN och där Sverige
              kommer att vara en aktiv del i det arbetet. Det handlar bland
              annat om att stärka möjligheterna till skatteintäkter i världens
              utvecklingsländer, som vi vet är i behov av sina skatteintäkter.
            </seg>
            <seg n="bb358af8">
              Vi behöver jobba på EU-nivå. Den svenska regeringen driver aktivt
              på för en prioritering av frågan om skattefusket inom Europeiska
              unionen. Vi har också beslutat att gå med i G5-samarbetet om automatiskt
              informa ­ tions ­ utbyte av register över de verkliga ägarna.
            </seg>
            <seg n="f2d8502e">
              Men vi måste också arbeta på nationell nivå. Här jobbar regeringen
              aktivt med ytterligare åtgärder för att minska skattefusket. Vi
              behöver skärpa lagstiftningen och se till att myndigheter får
              de resurser som krävs, och vi behöver också se över straffen.
            </seg>
            <seg n="83727569">
              Här finns en del skiljelinjer som har blivit uppenbara i debatten
              i dag. Det verkar som att den största skiljelinjen går mellan
              regeringen och Sverigedemokraterna. Så här säger Sverigedemokraterna
              i debatten: När det finns ett rimligt och rättvist skattesystem
              – då ska skattebrotten bekämpas.
            </seg>
            <seg n="0a3f36fe">
              Därmed ger Sverigedemokraterna fri lejd till skattefuskarna.
              Det är bara att säga att det är ett för högt skattetryck; jag
              gillar inte skattesystemet. Jag tycker att fel regler gäller ,
              och då är det okej att skattefuska.
            </seg>
            <seg n="1a4a1057">
              Så är inställningen från Sverigedemokraterna i dag. Det är inte
              en inställning som ens Moderaterna har längre. Skattefuskarnas
              parti i Sveriges riksdag är Sverigedemokraterna. Vi vet vilka
              som får vara med och bidra när några undviker att betala skatt.
              Vilka är det då som får betala in skatten för att finansiera vår
              gemensamma välfärd när skattesmitarna, ofta med goda ekonomiska
              villkor, åker snålskjuts? Jo, det är pensionärerna, vars skattesänkning
              Sverigedemokraterna stoppade med alliansregeringen. Det är förtidspensionärerna,
              de sjuka och de vanliga löntagarna som ska bidra när skattesmitarna
              får fri lejd av Sverigedemokraterna.
            </seg>
            <seg n="e9e24857">
              Det finns också en ideologisk skillnad mellan regeringen och
              Moderaterna. Jag har haft många debatter med Anette Åkesson. En
              tydlig skillnad är att Anette Åkesson menar att man ska bekämpa
              skattefusk genom att ta bort skatt. Alliansregeringen, framför
              allt Moderaterna, var stolta över ROT- och RUT-avdragen, men de
              infördes med så generösa avdragsnivåer att de i praktiken är skattebefriade.
            </seg>
            <seg n="94fce6d7">
              Om vi ska bekämpa skattefusk genom att ta bort skatt blir det
              inte så mycket pengar kvar till bra skola för våra barn och ungdomar,
              möjlighet att bygga bostäder så att ungdomar kan flytta hemifrån,
              till förskola, sjukvård och allt det andra. Vi kan inte bekämpa
              skattefusk genom att ta bort skatt.
            </seg>
            <seg n="32cfa65a">
              Jag får kritik av Anette Åkesson för att regeringen inte gör
              tillräckligt mycket på det inhemska planet. Samtidigt ser jag
              inte att det finns särskilt många förslag från Moderaterna och
              inte heller att de ställer upp på de förslag som finns. Hur blir
              det med höjda skattetillägg? Det verkar Anette Åkesson vara emot.
              Hur blir det med månadsvis rapportering av arbetsgivaravgifter?
              Det är något som Skatteverket efterfrågar. Är Moderaterna för
              det?
            </seg>
            <seg n="24a6e136">
              Daniel Sestrajcic ställer relevanta frågor om skattemoralen hos
              Moderaterna. Här finns frågetecken som behöver rätas ut. Hur är
              det med skattemoralen i den moderata riksdagsgruppen? Vad tänker
              ledningen göra åt det?
            </seg>
            <seg n="956e682b">
              (Applåder)
            </seg>
          </u>
          <note type="speaker" n="38a6f727">
            Anf. 11 ANETTE ÅKESSON (M):
          </note>
          <u who="anette_akesson_d57f30" xml:id="i-4e07235003a3921b-1" n="854a16d6">
            <seg n="2a319b16">
              Herr talman! För oss moderater råder ingen tvekan om att alla
              som bor i Sverige också ska betala skatt här, liksom företagen
              som är verksamma här. Det gäller naturligtvis även bankerna. Vi
              förutsätter att man följer lagar och regler och även att man arbetar
              efter egna rutiner. Det skulle förvåna mig om det inte pågår ett
              internt arbete med att säkerställa att man följer dessa efter
              de senaste veckornas händelser.
            </seg>
            <seg n="bdb6fb31">
              Samtidigt behöver en gränsdragning göras. Att ha bolag i ett
              skatteparadis är inte i sig olagligt. Visst kan man diskutera
              både lämplighet och syfte. Det gäller, inte minst som lagstiftare,
              att hålla huvudet kallt.
            </seg>
            <seg n="5b18736d">
              I förrgår fattade riksdagen beslut om att teckna ett informationsutby
              ­ tesavtal med Förenade Arabemiraten. Det var faktiskt det sista
              informa ­ tionsutbytesavtalet som återstod. Nu har Sverige ett
              heltäckande nät av in ­ formationsutbytesavtal. Sannolikheten
              att bli upptäckt om man gömmer pengar i ett skatteparadis är med
              andra ord stor, vilket torde ha en av ­ skräckande effekt.
            </seg>
            <seg n="87eeecc6">
              Mycket har hänt de senaste åren. Kombinationen av informationsutbytesavtal,
              skatteavtal och självrättelser som infördes av alliansregeringen
              har visat sig framgångsrik. I kombination med avskaffad förmögenhetsskatt
              har pengar plockats hem och skatt betalats in. Möjligheten att
              föra ut pengar i stor skala infördes, ironiskt nog, av Socialdemokraterna.
              Även om Alliansen täppt igen vissa hål återstår en del att göra.
            </seg>
            <seg n="5c294f58">
              Samtidigt ska vi vara medvetna om att skattejurister, människor
              och företag anpassar sig och hittar nya vägar när spelreglerna
              ändras. Men vi ska främja Skatteverkets devis att göra det så
              lätt som möjligt att göra rätt och ha en beredskap för att vidta
              ytterligare åtgärder.
            </seg>
            <seg n="a4c45dd0">
              Vi har i skatteutskottet i veckan träffat företrädare från både
              Svenskt Näringsliv och IF Metall för att inhämta deras perspektiv
              på det internatio ­ nella arbete som pågår gällande skatteflykt.
              De bekräftar bilden av att det är komplicerat och att det är nästan
              omöjligt att utvärdera vad förslagen betyder för svenskt näringsliv,
              svenska skattebaser och skatteintäkter ef ­ tersom det saknas
              konsekvensanalyser. Därför är det svårt att säga om för ­ slagen
              åtgärdar problemen eller skapar nya.
            </seg>
            <seg n="7f1f683f">
              Det finns två generella frågor vi bör ställa oss. Den ena är
              om vi vill samarbeta internationellt om skatteflykt och skatteundandragande,
              och den andra var vi vill att besluten om beskattning ska fattas.
              Här eller i Bryssel? Båda frågorna tycker vi moderater är lätta
              att besvara. Vår utgångspunkt måste hela tiden vara att det ska
              bli så bra som möjligt för Sverige.
            </seg>
            <seg n="20e8d35d">
              Vänsterpartiet har aldrig förstått varifrån pengarna till välfärden
              egentligen kommer, nämligen från företag och företagare. Transparensen
              ska gälla mellan företag och skattemyndighet, inte gentemot offentligheten.
              Själva kravet i sig att offentliggöra information som riskerar
              att röja affärshemligheter och därmed företagens verksamheter,
              riskerar i själva verket det internationella samarbetet mot skatteflykt
              och skat teundandragan ­ de – d etta i och med att USA tydligt
              har sagt att de inte lämnar ut den sortens information om den
              riskerar att bli offentlig.
            </seg>
          </u>
          <note type="speaker" n="cb86f556">
            Anf. 12 DAVID LÅNG (SD):
          </note>
          <u who="david_lang_26d4ea" xml:id="i-c6eac7a21f8768e8-1" n="023d7460">
            <seg n="2b535a10">
              Herr talman! Finansminister Magdalena Andersson lyckades med
              att begå den absolut grövsta feltolkning av vad jag har sagt som
              jag någonsin har upplevt , ärligt talat. Självklart menar Sverigedemokraterna
              att det aldrig någonsin under några som helst omständigheter är
              acceptabelt att fuska eller begå brott. När det gäller brottsbekämpning
              har Sverigedemokraterna den allra högsta trovärdigheten. Det som
              Magdalena Andersson gjorde var helt enkelt att rycka loss ett
              enstaka citat ur sitt sammanhang. Av allt som jag sa tycker jag
              nog att det stod ganska klart att skattefusk och skattebrott aldrig
              är acceptabelt.
            </seg>
            <seg n="259319ad">
              När nu det är utrett skulle jag återigen vilja komma in på skatteavtalen.
            </seg>
            <seg n="b847c183">
              Fram till slutet av 1990-talet låg Sverige topp tre i världen
              när det gällde att hålla sina bilaterala skatteavtal uppdaterade
              för att ge svensk industri de bästa möjliga villkoren.
            </seg>
            <seg n="3efde100">
              Skatteavtalen är också till för att un dvika dubbelbeskattning
              och icke ‑ beskattning. Men regelverken för skatter är under ständig
              förändring. Det leder till att gamla avtal riskerar att fungera
              som en konkurrensnackdel för svenska företag, vilket skapar incitament
              för att antingen flytta verksamhet utomlands eller ägna sig åt
              aggressiv skatteplanering. Därför måste skatteavtalen uppdateras
              kontinuerligt.
            </seg>
            <seg n="be993b2f">
              Under de senaste 16 åren har dessvärre svenska regeringar valt
              att inte se de här problemen med de svenska skatteavtalen. Det
              har uppmärksammats av såväl Riksrevisionen som Svenskt Näringsliv,
              som redan 2010 båda ingående har utrett avtalsläget och pekar
              på riskerna med att skatteavtalen inte följs upp och att nya avtal
              inte utvecklas i den takt som svensk industri behöver för att
              kunna agera konkurrenskraftigt internationellt.
            </seg>
            <seg n="b5edb288">
              Under Göran Perssons tid som statsminister började arbetet först
              avta för att sedan bli nästan stillastående. På den nivån har
              Sverige befunnit sig. Inte heller alliansregeringen tog arbetet
              med skatteavtalen på allvar, så den svenska kräftgången har fortsatt.
              Att Alliansen inte har varit bättre än de rödgröna visar att det
              behövs en rejäl nytändning i Regeringskansliet och Finansdepartementet.
            </seg>
            <seg n="c55c19da">
              Det har också visat sig att de politiska blocken skiftar åsikt
              efter reger ­ ingsinnehav och intar motsatt hållning till den
              de tidigare hade. Socialde ­ mokraterna började 2011 kritisera
              alliansregeringen för att inte ha tillräck ­ lig fart i arbetet
              med skatteavtal, trots att de själva var orsaken till att arbe
              ­ tet med skatteavtalen nästan helt stannade av under Göran Perssons
              reger ­ ing. Nu när Socialdemokraterna är i regeringsställning
              igen har de åter ändrat uppfattning. När vi nu kritiserar den
              tillbakalutade hållningen fram ­ för Socialdemokraterna samma
              argument som de själva mötte från Allian ­ sen för bara fem år
              sedan.
            </seg>
            <seg n="c31131ad">
              Vi Sverigedemokrater anser att arbetet med skatteavtal är en
              viktig fråga för Sverige som förtjänar en betydligt högre grad
              av seriositet än vad som är fallet i dag. Skatteavtalen syftar
              till att undanröja dubbelbeskattning och ickebeskattning och att
              förhindra skattefusk. De avser att skapa goda förutsättningar
              för ömsesidig handel och investeringar mellan avtalsparterna.
              Det handlar om att upprätthålla konkurrenskraftiga regler för
              beskattning av företag som verkar i flera länder, vilket skapar
              ett underlag för ekonomisk utveckling i stället för att stoppa
              den.
            </seg>
            <seg n="b7544dbd">
              I skatteavtalen ingår också avtal om informationsutbyte på skatteområdet.
              Sveriges viktigaste konkurrentländer arbetar för högtryck för
              att stärka förutsättningarna för industriell verksamhet, bland
              annat genom att utveckla bilaterala skatteavtal med sina viktigaste
              handelspartner runt om i världen. Sverige gör det tyvärr inte.
            </seg>
            <seg n="b0f5e186">
              Både Riksrevisionen och Svenskt Näringsliv visar en stor oro
              i sina rapporter gällande den inaktuella statusen på Sveriges
              bilaterala skatteavtal. Både svensk industri och svenska staten
              är förlorare på grund av detta. Svenskt Näringsliv beräknar några
              miljarder per år i minskade skatteintäkter. De nya informationsutbytesavtalen
              beräknas inbringa ungefär lika mycket. Det ena får inte utesluta
              det andra.
            </seg>
          </u>
          <note type="speaker" n="5853f4e7">
            Anf. 13 RASMUS LING (MP):
          </note>
          <u who="rasmus_ling_8d3df6" xml:id="i-18c64800d9ebe37c-1" n="19ef4eec">
            <seg n="d7f17cad">
              Herr talman! Också jag noterar i den här debatten att det finns
              en förlåtande attityd till skattebrott och skatteundandragande
              med hänvisning till hur skattesystemet ser ut. Lite mer eller
              mindre mellan raderna har några av partierna varit mer tydliga,
              andra mer insinuanta.
            </seg>
            <seg n="2119a64b">
              Jag tycker att det här är ett problem. Man skulle inte beskriva
              brottslighet på andra områden på det här sättet och med en så
              förlåtande attityd. Det visar väl också att den här debatten och
              diskussionen är väldigt viktig att föra.
            </seg>
            <seg n="da9a6bca">
              Fri konkurrens mellan företag är en grundbult i marknadsekonomin.
              Det finns en mängd lagar och regleringar, både i Sverige och på
              internatio ­ nell nivå, för att främja fri konkurrens. Att stora
              företag som verkar i flera länder inte ska gynnas skattemässigt
              är en fråga om konkurrensneutralitet.
            </seg>
            <seg n="6afab0c4">
              OECD beräknar att multinationella företag betalar 4–10 procent
              lägre skatt än renodlat inhemska företag. Det är förstås en stor
              fördel för de större företagen och en motsvarande nackdel för
              de inhemska och ofta mindre företagen.
            </seg>
            <seg n="c0e3d9ff">
              Skatteverket är en av de allra viktigaste myndigheter som vi
              har i Sverige. Att Skatteverket har ett högt förtroende bland
              medborgare och företag är helt avgörande för att vi ska få in
              de skatteintäkter som vi har beslutat om i den här kammaren. Skatteverket
              har också under de senaste åren ökat sitt förtroende. Det har
              man kunnat visa i olika förtroendemätningar som har gjorts där
              olika myndigheter har jämförts. Det som har avslöjats i Uppdrag
              Granskning gör att ledningen för Skatteverket har ett arbete att
              göra för att återuppbygga det som har skadats.
            </seg>
            <seg n="27cdf4e8">
              Vi kommer också in på diskussionen kring den förstärkning som
              Skatteverket har fått för att bekämpa skatteundandragande. Moderaterna
              menar att det är en ren budgetfråga, men det är väsentligt att
              notera i sammanhanget att det nog inte finns något mer politiskt
              dokument i det här landet än just budgetpropositionen. Att vi
              satsar och ger Skatteverket en permanent förstärkning för att
              man ska kunna öka kontrollerna av skattefusk och tveksamma upplägg
              är en politisk prioritering. I antal miljoner är det inte någon
              stor belastning för budgeten, men det är något som sannolikt får
              stor effekt i pengar som kan komma in. Det är naturligtvis också
              viktigt för tilliten och förtroendet för systemet. Jag tycker
              att vi i riksdagen bör vara lyhörda för hur behovet ser ut också
              framöver, för det här är en helt avgörande fråga för samhället.
            </seg>
            <seg n="2aa2b939">
              Att motverka skatteundandragande är viktigt för så gott som alla
              länder, men för de globala syd- och utvecklingsländerna är det
              än mer viktigt. Handel, bistånd och utbyte är centralt, och att
              tillse att fattigare länder inte dräneras på skattemedel är avgörande
              för en långsiktigt hållbar och gynnsam utveckling.
            </seg>
            <seg n="8835f12a">
              I går presenterade finansministern ett tiopunktsprogram för att
              motverka skatteflykt. Det är en rad av åtgärder som är viktiga
              att arbeta med. En del av dem är i linje med det som vi har gjort
              tidigare. Det gäller också att på internationell nivå i FN arbeta
              hårdare med de här frågorna.
            </seg>
          </u>
          <note type="speaker" n="f5829801">
            Anf. 14 PER ÅSLING (C):
          </note>
          <u who="per_asling_376c3a" xml:id="i-6d7ca0bcb7a40923-1" n="168386b2">
            <seg n="16e75221">
              Herr talman! Det ska vara lätt att göra rätt. Därför kan vi inte
              enbart titta på reformer som tar sikte direkt på skatteflykt och
              avancerad skatteplanering. Vi behöver också genomföra reformer
              som underlättar för företagen att göra rätt.
            </seg>
            <seg n="c3709e44">
              Herr talman! Inga krångliga regler eller tidskrävande blanketter,
              bara en idé och en mobiltelefon är allt som krävs för att starta
              företag med Centerpartiets förslag om ingångsföretag – en ny företagsform
              för mindre företag. Förslaget gäller företag med upp till 250
              000 kronor i omsättning. Företagaren tar betalt i mobilen. Vid
              betalningen dras en schablonskatt på 25 procent av omsättningen
              som skickas direkt till Skatteverket. Resten får företagaren behålla.
              Enklare än så här kan det inte bli.
            </seg>
            <seg n="b419e19b">
              Herr talman! Ett stort problem är att en stor del av den aggressiva
              skatteplaneringen är laglig eller tangerar lagliga gränser. Det
              beror på att reglerna ser olika ut i olika länder. Dessutom finns
              det länder som behåller generösa skattelagstiftningar för att
              locka till sig utländskt kapital, vilket är ett problem i sig.
            </seg>
            <seg n="65a87b4f">
              Sverige ska fortsätta att vara aktivt i gränsöverskridande arbeten
              för att förhindra skatteundandragande. Här är BEPS-arbetet, alltså
              arbetet mot skattebaserosion och vinstförflyttning, ett viktigt
              och högaktuellt arbete på EU-nivå.
            </seg>
            <seg n="7ceed29e">
              Motsvarande arbete har inom OECD skapat en bra position och en
              lämplig standard. Det är eftersträvansvärt, näst intill nödvändigt,
              att regelverken blir globala.
            </seg>
            <seg n="505dc17c">
              Herr talman! IMF:s rapporter visar att BEPS möjligen är ännu
              viktigare för utvecklingsländerna än för oss. De är ännu mer beroende
              av skatteintäkter.
            </seg>
            <seg n="376efaa0">
              I till exempel Sverige står intäkterna från företagsbeskattningen
              inte ens för 10 procent av de sammanlagda skatteintäkterna. För
              utvecklingsländerna är den siffran betydligt högre . I exempelvis
              Rwanda kommer 70 procent av skattebasen från multinationella företag.
              I Burundi svarar ett företag för 20 procent av den sammanlagda
              skatteuppbörden. Detta visar att denna fråga är avgörande för
              utvecklingsländerna.
            </seg>
            <seg n="49594496">
              Att införa krav på land-för-land-rapportering har varit centralt
              för utvecklingsländerna för att kunna utkräva rätt skatt från
              de stora multinatio ­ nella bolagen.
            </seg>
            <seg n="e8f0e436">
              Det är viktigt att motverka skatteflykt och skatteundandragande
              och att se till att fler av dem som bör betala skatt också gör
              det.
            </seg>
            <seg n="d6bd66de">
              Samtidigt är det naturligtvis viktigt att resultatet av detta
              arbete beaktar de legitima intressen som finns i små, öppna och
              exportberoende ekonomier som den svenska. Vi måste värna svenska
              företag och jobb.
            </seg>
            <seg n="5eadd396">
              Det är viktigt att de åtgärder som vidtas för att komma åt problem
              med skatteundandragande inte får andra konsekvenser. Man ska gå
              så långt som är nödvändigt men inte längre.
            </seg>
          </u>
          <note type="speaker" n="b5e0f135">
            Anf. 15 DANIEL SESTRAJCIC (V):
          </note>
          <u who="daniel_sestrajcic_0cfb55" xml:id="i-c37aea0dead93cea-2" n="dcf31dd7">
            <seg n="96f09f55">
              Herr talman! Man hör mycket av skillnaderna i denna debatt. I
              grund och botten handlar det om att göra det så bra som möjligt
              för Sverige, och det håller vi alla med om. Men vad är då så bra
              som möjligt för Sverige? Det måste vara att få in de 46 miljarderna.
              Det måste vara att värna de små och medelstora företagen som utsätts
              för orättfärdig konkurrens på grund av den aggressiva skatteplaneringen.
              Det tycks dock inte vara Anette Åkessons eller Per Åslings linje.
            </seg>
            <seg n="9f5a11fd">
              Moderaterna, liksom alla andra partier faktiskt, var före valet
              för offentliga land-för-land-rapporteringar, men nu är det tyst
              om detta. Det kanske helt enkelt bara var valfläsk i Diakonias
              enkät.
            </seg>
            <seg n="5c4cf8b7">
              Så bra som möjligt för Sverige måste också vara att få hederliga
              banker, hederliga revisionsbyråer och hederliga skattekonsulter
              som inte gör allt vad de kan för att undandra skatt och hjälpa
              sina klienter att undandra sig skatt.
            </seg>
            <seg n="a97550e2">
              Anders Borg sa ofta att politik är en förtroendebransch. Men
              förtroendet för Moderaterna i denna bransch är helt slut, Anette
              Åkesson. Ni åtnjuter inget förtroende över huvud taget. Flera
              av era riksdagspolitiker i er riksdagsgrupp har blivit påkomna
              med skattefusk. Vad har er ledning gjort? Har ni någonsin sagt
              något om detta? Har ni alls tagit avstånd från detta offentligt?
              Se till att göra det nu! Se till att svenska folket får höra att
              ni inte stöder det skattefusk som era egna ledamöter genomför!
            </seg>
            <seg n="820a865b">
              Det finns mycket att göra i denna fråga. Låt mig berömma Liberalerna
              som till skillnad från samtliga andra borgerliga partier presenterar
              nya förslag på vad som är möjligt att göra, precis som Vänsterpartiet
              och reger ­ ingen har gjort. Det är välkommet, Mats Persson. Tack
              för det!
            </seg>
            <seg n="e39efa11">
              I övrigt är det kompakt mörker. På sin höjd hörs det något om
              att det är viktigt med informationsutbytesavtal. De är visserligen
              bra, men de är absolut inte tillräckliga och har stora brister
              – om inte annat för att man måste efterfråga information. Man
              måst e i princip veta kontonumret för den man vill ha information
              om. Detta räcker inte; mycket mer måste göras.
            </seg>
            <seg n="231de502">
              Jag häpnar över Moderaternas uppfinningsrikedom när det kommer
              till att jaga flyktingar, sjuka och arbetslösa. Den är ändlös.
              Den osannolika bombmattan av presskonferenser och utspel om hur
              ni ska göra livet ännu jävligare för dem som har flytt från krigets
              helvete matchas inte av en enda presskonferens för att presentera
              ett enda förslag för hur skatteflyktingarna ska sättas dit eller
              hur elitens stöld av våra skattepengar ska stoppas. Inte något
              har ni föreslagit.
            </seg>
            <seg n="9c9f0d9e">
              Men det är klart, Moderaterna vill väl inte angripa sina kärnväljare
              eller ledande politiska företrädare som avslöjas med fingrarna
              i syltburken.
            </seg>
            <seg n="c1b2cf66">
              Häromdagen såg jag Moderaternas nya lågvattenmärke: oanmälda
              hembesök hos dem som tvingas till förnedring och att leva på försörjningsstöd.
              Vad är det för något? Vilken värld lever ni i egentligen?
            </seg>
            <seg n="472357b4">
              Personligen skulle jag föredra oanmälda hembesök hos nolltaxerande
              grevar och skattesmitare som lever i ett verkligt utanförskap
              och parallellsamhälle där allt trixande verkar vara okej.
            </seg>
            <seg n="85219b2f">
              I blixtbelysning visar det er politik: kontroll, repression och
              lagstiftning för de allra fattigaste och dem som har behov av
              samhällets stöd – räkmacka, bubbel och high-five till era polare
              som svindlar oss alla.
            </seg>
            <seg n="b44dce2b">
              Det är dags för ökad kontroll, skarpare lagstiftning och hårdare
              straff.
            </seg>
            <seg n="c92f9538">
              Herr talman! Den omfattande skatteflykten kostar Sverige över
              46 miljarder kronor varje år. Det är långt mer än de extra kostnaderna
              för människor som flytt från krigets Syrien till Sverige. Där
              finns pengarna vi kan använda för att öka jämlikheten och minska
              klyftorna.
            </seg>
            <seg n="70823b6b">
              Skatteflykt är ett systematiskt problem som skapats av politiska
              beslut eller bristen på politiska beslut som underlättat och tillåtit
              multinationella företag och superrika att konstruera denna värld.
            </seg>
            <seg n="5a7e94e4">
              Det här är ett problem som vi måste angripa, och det behöver
              inte ses som en höger–vänster-fråga. Jag menar att det står borgerligheten
              fritt att använda ett minskat skattefusk till er favoritgren att
              sänka skatterna – även om vi vill förbättra välfärden.
            </seg>
            <seg n="18eb08ad">
              Moderater, upp till bevis! Gör något åt ert eget skattefusk!
            </seg>
          </u>
          <note type="speaker" n="3ca66199">
            Anf. 16 MATS PERSSON (L):
          </note>
          <u who="mats_persson_8a2a3a" xml:id="i-e7dc6bccdc73cb4a-1" n="49eef11f">
            <seg n="3d36c9c2">
              Herr talman! När Vänsterpartiet begärde denna debatt var det
              nog många svensk ar som förväntade sig av oss politiker att vi
              skulle debattera och diskutera hur vi ska kunna bekämpa och förhindra
              olaglig skatteplanering. De förväntade sig nog att vi skulle ha
              en debatt om vad vi kan göra, hur vi ska göra och vilka konsekvenser
              det får – inte en debatt som präglas av politisk retorik och klasskampsretorik.
            </seg>
            <seg n="083ea7e6">
              Jag tror att människor är väldigt trötta på höra det vi just
              hörde – politiker som använder händelser för att måla upp svarta
              och vita klasskampsorienterade bilder – när de egentligen vill
              att politiker ska ta problemet på allvar och presentera lösningar.
            </seg>
            <seg n="8cf07b46">
              Herr talman! Det är viktigt att rikta de kraftfulla åtgärder
              som behövs mot rätt nivå. Liberalerna tycker att de internationella
              avtal som har påbörjats och kommer att komma är välkomna. Vi vill
              rikta ansträngningarna mot de banker och finansiella institut
              som hjälper till eller erbjuder olaglig skatteplanering.
            </seg>
            <seg n="5184d6f9">
              Det är också viktigt att åtgärderna vidtas med balans för den
              företagsamma småföretagaren som ska kunna verka på lika villkor
              med sjyst konkurrens. Reglerna får inte innebära att denna företagares
              vardag blir mer krånglig eller försvåras. Denna balans är viktig
              att hålla fast vid.
            </seg>
            <seg n="4cc68dc9">
              Jag noterar att regeringen har lagt fram en del förslag i arbetet
              mot internationell skatteflykt och olaglig skatteplanering som
              riskerar att ge ökad administration för enskilda företagare. Det
              vore djupt olyckligt.
            </seg>
            <seg n="e0c0e77e">
              Vi ska givetvis titta på förslagen och analysera dem noga, men
              Liberalernas besked är tydligt: Vi kommer inte att gå med på åtgärder
              som innebär att enskilda företagares vardag försvagas och försämras.
            </seg>
            <seg n="28705fdc">
              Vi kommer dock att ställa upp på alla förslag som läggs fram
              som handlar om att försvåra olaglig skatteplanering och att banker
              och finansiella institut ska ta sitt ansvar. Vi har också presenterat
              egna förslag på detta område.
            </seg>
            <seg n="221b4eba">
              Herr talman! Detta arbete handlar också om de statliga bolagen.
              Här är staten antingen majoritetsägare, enskild ägare eller stor
              ägare. Svenska folket äger dessa företag.
            </seg>
            <seg n="5a81a41b">
              Man kan ha synpunkter på om det är rimligt, men nu har vi en
              ordning där svenska folket är delägare eller fullt ut äger bolag.
              En del är verksam ­ ma i andra länder; andra är enbart verksamma
              i Sverige. Är de statliga bolagen verksamma i andra länder är
              det otroligt viktigt att de agerar ansvarsfullt och följer de
              internationella regler som finns.
            </seg>
            <seg n="2d1429d1">
              Just nu förekommer diskussioner, misstankar och debatter, även
              i internationella medier, om statliga bolag. Telia är ett exempel
              där vi inte vet hur det ligger till. Men diskussionen är tydlig,
              och det råder osäkerhet kring hur statliga bolag har agerat.
            </seg>
            <seg n="aa5b47ca">
              Min fråga till Magdalena Andersson ställs med anledning av närings
              ­ ministerns uttalande, som andas något helt annat än vad Magdalena
              Andersson gör. Magdalena Andersson har väldigt hög svansföring
              i skatte ­ moralsfrågor, men Mikael Damberg signalerar något annat.
              Hur ska reger ­ ingen säkerställa att statliga bolag agerar ansvarsfullt,
              och hur viktigt tyck ­ er finansministern att detta är?
            </seg>
            <seg n="44ad20ad">
              Liberalerna är fullt inriktade på att vi ska presentera åtgärder
              som löser problemen, inte syssla med klasskampsretorik.
            </seg>
          </u>
          <note type="speaker" n="493386c3">
            Anf. 17 LARRY SÖDER (KD):
          </note>
          <u who="bjorn_soder_d77f39" xml:id="i-c84adb795fd83c0c-1" n="f61cda61">
            <seg n="c0ba475a">
              Herr talman! Det är otroligt roligt att regeringen lyckades redovisa
              tio förslag om detta ämne när Vänsterpartiet hade begärt en debatt
              precis dagen efter, så att vi har något att diskutera kring.
            </seg>
            <seg n="74b4ee0a">
              Regeringen redovisar att den vill ha mer automatiskt informationsutbyte.
              Det tycker vi kristdemokrater är bra. Vi tror att det är vägen
              framåt. Att bara ha ett informationsutbyte som inte går automatiskt
              kommer inte att ge de effekter som vi önskar.
            </seg>
            <seg n="29080e98">
              Vi ser med glädje att man vill lägga mer pengar till s kattemyndigheten
              för att kunna arbeta med dessa frågor. Det är synd att man inte
              beslutade enligt Kristdemokraternas budget inför 2016, där vi
              levererade mer pengar till s kattemyndigheten just för denna del.
            </seg>
            <seg n="f3dc42d6">
              Jag skulle vilja läsa upp det jag sa i mitt inledande inlägg:
              Ett värdeorienterat samhälle har större möjlighet att tillsammans
              klara framtida utmaningar. Hur starka kontrollmekanismer vi än
              har krävs det ändå att goda värderingar lever vidare i samhället.
              Det är värderingarna som håller samman samhället, inte kontrollmekanismer.
              Genom starka värderingar och ökad till it kan samhällsekonomin
              fungera bättre. Alternativet är skrämmande .
            </seg>
            <seg n="4cc58ec4">
              Jag kan konstatera att varken Miljöpartiet, Socialdemokraterna
              eller Vänsterpartiet pratar om värderingar i det fallet. Jag tycker
              att det är skrämmande att man inte ser kopplingen mellan värderingar
              och hur samhället fungerar i dag. Jag är förvånad över att man
              inte ser kopplingen mellan att driva på så att vi får ett samhälle
              där människor inte har ett eget ansvar – inte ett ansvar gentemot
              andra människor – och att tilliten till andra människor och staten
              minskar hela tiden.
            </seg>
            <seg n="920a4bdc">
              Vi måste kunna driva ett samhälle där vi ser vad som är mitt
              och ditt och hur vi kan skapa ett samhälle med gemenskap där vi
              hjälper varandra. Jag menar att mycket av detta måste göras i
              förebyggande syfte. Man kan inte bara sätta upp regler, lagar,
              förordningar och administration för företag och personer, utan
              man måste också se huvudorsaken.
            </seg>
            <seg n="8b24ab57">
              Jag menar att man måste arbeta med samhällsutvecklingen i stort
              – förebyggande arbete. Vi gör det inom andra områden, och vi skulle
              kunna göra det även här.
            </seg>
            <seg n="8a7305bf">
              Jag skulle bli glad om regeringspartierna och Vänsterpartiet
              i alla fall reflekterar över detta på något sätt, för jag tycker
              att det är oerhört viktigt. Vi kan sätta upp hur mycket regler
              vi vill, men de människor som ägnar sig åt skatteundandragande
              kommer att hitta nya lösningar och sätt att komma undan, om vi
              inte ser till att de har en moralisk kompass i sig. Det är där
              vi måste börja jobba. Jag kan inte förstå att ni inte ser detta.
            </seg>
          </u>
          <note type="speaker" n="01c6e216">
            Anf. 18 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-de15edd6eb092b15-2" n="4ba74296">
            <seg n="354f7398">
              Herr talman! Daniel Sestrajcic har en kraftfull retorik, men
              de frågor han ställer är relevanta. Det är uppenbart att Moderaterna
              lägger mer tid och kraft på att jaga långtidsarbetslösa och långtidssjuka
              än på att jaga skatteflyktingar. Det vore intressant att se Moderaterna
              lägga fokus på lite annat i sin politik.
            </seg>
            <seg n="4cca8309">
              Min fråga till Anette Åkesson kvarstår: Ställer ni upp på de
              inhemska åtgärder som regeringen föreslår och som kan träda i
              kraft om inte alltför lång tid? Det handlar både om att höja kostnaden
              för att fuska med skatten eller lämna oriktiga uppgifter och om
              att införa månadsvis rapportering av arbetsgivaravgifter, som
              vi vet skulle vara ett kraftfullt instrument för att jaga skattefusk.
            </seg>
            <seg n="1f6451a8">
              Anette Åkesson rätar inte ut de frågetecken som finns i den moderata
              riksdagsgruppen kring skattemoral. Hur ser man på det, och vilka
              åtgärder har man vidtagit efter den information som kom fram i
              Uppdrag granskning ? Där finns en del frågetecken att räta ut.
            </seg>
            <seg n="3e1a4d54">
              Vad gäller de statliga bolagens skattemoral är det en fråga som
              regeringen har jobbat aktivt med sedan vi tillträdde. I regeringens
              definition av affärsetik ingår hur man betalar skatt; det är viktigt.
              Regeringen tar upp denna fråga i ägardialoger. Vi har samlat alla
              ledamöter i statliga bolagsstyrelser för att bland annat diskutera
              skatt, och det ingår också som en fokusfråga i rekryteringen.
            </seg>
            <seg n="c9acc392">
              När vi lyssnar på Sverigedemokraterna är det symtomatiskt att
              man i en debatt om skattefusk i huvudsak pratar om skatteavtal.
              Det är en väldigt marginell fråga när det gäller att jaga skatteflyktingar.
              Det är uppenbart att det inte är där som Sverigedemokraternas
              intresse ligger. Lystring, Sveriges skattefifflare! Sverigedemokraterna
              är partiet för er.
            </seg>
          </u>
          <note n="ff1ee93b">
            ( Applåder)
          </note>
          <note type="speaker" n="e2d917bc">
            Anf. 19 ANETTE ÅKESSON (M):
          </note>
          <u who="anette_akesson_d57f30" xml:id="i-4e07235003a3921b-2" n="854a16d6">
            <seg n="b57979c7">
              Herr talman! Det finns ingen som helst tvekan: Vi som bor respektive
              bedriver verksamhet i Sverige ska också vara beredda att betala
              skatt här.
            </seg>
            <seg n="1401dd1a">
              Vi står inför utmaningar framöver, såsom en åldrande befolkning
              och en allt tuffare internationell konkurrens. Det ställer krav
              även på skattesystemet. Det måste vara väl utformat för att säkra
              skatteintäkterna för finansiering av välfärden och samtidigt värna
              jobb och tillväxt, men också säkerställa att skatterna uppfattas
              som legitima. Därför är arbetet mot internationell skatteflykt
              men även skattefusk inom landet viktigt.
            </seg>
            <seg n="b8ef3389">
              Alliansregeringen prioriterade frågorna och levererade många
              åtgärder, såsom skatteavtal, informationsutbytesavtal, arbetet
              med BEPS och på hemmaplan personalliggare, kassaregister, RUT-
              och ROT-avdrag samt stopp för Socialdemokraternas räntesnurror.
              Vi tar ställning till förslag när de kommer till riksdagen, Magdalena
              Andersson, inte efter en presskonferens.
            </seg>
            <seg n="1747d2e3">
              I stort är vi blocköverskridande överens om att ta utmaningarna
              på allvar och att arbetet till stor del måste ske i internationellt
              samarbete. Men reglerna måste genomföras på ett klokt och effektivt
              sätt. Vi måste gå i takt med andra EU-länder, och EU måste gå
              i takt med USA, Japan med flera för att säkerställa inte bara
              svenska skattebaser och skatteintäkter utan även ett allmänt gott
              företagsklimat och därmed jobben.
            </seg>
            <seg n="d078d1e6">
              Livskraftiga företag är viktiga för välfärden och ska kunna ägna
              sig åt att utveckla sin verksamhet. Det ska inte vara skatteupplägg
              som är grunden för deras existens. Jag erkänner därför att jag
              hade känt större förtroende om det hade varit en alliansregering
              som styrde Sverige i dag, inte denna svaga socialdemokratiska
              och miljöpartistiska regering som är beroende av Vänsterpartiet.
            </seg>
          </u>
          <note type="speaker" n="10fc997b">
            Anf. 20 DAVID LÅNG (SD):
          </note>
          <u who="david_lang_26d4ea" xml:id="i-c6eac7a21f8768e8-2" n="023d7460">
            <seg n="e62a3c08">
              Herr talman! Finansministern gör ihärdiga försök att hålla distans
              till Sverigedemokraterna. I sitt senaste inlägg gick hon över
              alla gränser för vad någon rimligtvis kan ta på allvar.
            </seg>
            <seg n="35db3078">
              De områden där Sverigedemokraterna har allra högst trovärdighet
              och till och med överträffar Socialdemokraterna är invandringspolitik
              och brottsbekämpning. Sverigedemokraterna bekämpar brott på alla
              områden. Finansministern kan gärna hälsa justitieministern att
              det inte bara gäller skattebrott.
            </seg>
            <seg n="68a58153">
              Med tanke på att vi förmodligen är ganska överens här i kammaren
              om att skattebrott ska bekämpas borde man kunna gå från ord till
              handling. Jag har i och för sig misstänkt att Vänsterpartiet och
              kanske även Socialdemokraterna vill gå så långt med regleringar
              att det till och med skadar hederliga företag.
            </seg>
            <seg n="d6a44ee6">
              När det gäller skattetillägg håller jag med om att det gärna
              får blir mer avskräckande för de multinationella företag som bedriver
              aggressiv skatteplanering och begår skattebrott. Sverigedemokraterna
              kommer alltid att vara mycket öppna för och intresserade av att
              stödja förslag som stävjar brottslighet på vilka områden det än
              må vara.
            </seg>
          </u>
          <note type="speaker" n="8aa66ad5">
            Anf. 21 RASMUS LING (MP):
          </note>
          <u who="rasmus_ling_8d3df6" xml:id="i-18c64800d9ebe37c-2" n="19ef4eec">
            <seg n="549b405f">
              Herr talman! I mitt avslutningsanförande vill jag säga något
              om vikten av att beivra skattefusk, skattebrottslighet och undandragande
              även på den kommunala nivån, för det är av allra största vikt.
            </seg>
            <seg n="e2466508">
              Många orter och städer runt om i landet har problem med kriminalitet
              och en svart ekonomi. För många är detta det enskilt största hindret
              för att man ska kunna åstadkomma en sund ekonomisk men inte minst
              socialt hållbar utveckling.
            </seg>
            <seg n="e0ef4e00">
              Det kan ta sig olika uttryck. Det kan handla om svartarbete på
              en restaurang, smuggelcigaretter i en kiosk och illegal alkohol
              i en bil på en parkering. Det kan handla om vapen och i allra
              värsta fall människohandel. Det är naturligtvis olika grader av
              detta. En del saker skadar människor mycket direkt och är naturligtvis
              det allra värsta. Men även de former som ter sig mer oskyldiga
              måste vi motarbeta kraftigt, för det som förefaller vara mildare
              hänger ihop med det grövre. Det är samma människor som smugglar
              cigaretter och alkohol som också ägnar sig åt grövre brottslighet.
              Vi måste bekämpa allt.
            </seg>
            <seg n="6bf4b32f">
              En viktig del i detta rör myndighetssamverkan, möjligheten för
              olika myndigheter att mellan sig dela information och samarbeta.
              I går hanterades i justitieutskottet ett sådant förslag. Vi måste
              fortsätta att arbeta med det. Som politiker måste vi vara mycket
              lyhörda för de här myndigheternas behov av att kunna samverka
              för att bekämpa brottsligheten.
            </seg>
          </u>
          <note type="speaker" n="0217aade">
            Anf. 22 PER ÅSLING (C):
          </note>
          <u who="per_asling_376c3a" xml:id="i-6d7ca0bcb7a40923-2" n="168386b2">
            <seg n="63f26d64">
              Herr talman! Debatten gäller i mångt och mycket hur vi ska kunna
              säkra skattebaserna. Det är viktigt att då markera att skattebaserna
              ska vara nationella – det är nationella kompetenser. Beslut om
              skatteuttag ska fattas här i Sveriges riksdag och ingen annanstans.
            </seg>
            <seg n="f4a7eac5">
              Herr talman! Det är en liten grupp privatpersoner och företag
              som ägnar sig åt skatteundandraganden. Mot dessa ska kritiken
              riktas och åtgärder vidtas. De regelförändringar som genomförs
              och som vi kommer att få på vårt bord här i Sveriges riksdag framöver
              måste också inriktas med preci ­ sion just mot dessa problem.
              Att skapa ett Krångelsverige för svenska småföretagare och entreprenörer
              är ingen lösning.
            </seg>
            <seg n="5022d940">
              Det är viktigt att problematisera frågan till att handla även
              om konsekvenserna för bland annat handel och global utveckling
              – jag har kommenterat det tidigare i debatten. Konsekvenserna
              för de stora länderna i EU och USA skiljer sig mot dem för ett
              litet, exportberoende land som Sverige, där de multinationella
              företagen har huvuddelen av sin försäljning och vinst utomlands.
            </seg>
            <seg n="45a90f8d">
              Den avancerade skatteplaneringen i Panamaupplägget ligger fjärran
              från hur vanliga människor resonerar , och den är upprörande,
              provoceran ­ de och oacceptabel. Än mer anmärkningsvärt är att
              svenska storbanker medverkar till att göra det möjligt.
            </seg>
          </u>
          <note type="speaker" n="fcc0fdb1">
            Anf. 23 DANIEL SESTRAJCIC (V):
          </note>
          <u who="daniel_sestrajcic_0cfb55" xml:id="i-c37aea0dead93cea-3" n="dcf31dd7">
            <seg n="23590ae4">
              Herr talman! Det är klart, Mats Persson, att efter åtta års regeringsinnehav
              med klasspolitik som har försämrat för de svagaste och förbättrat
              för de rikaste behöver man ingen klasskamps- retorik .
            </seg>
            <seg n="88734bd0">
              Men du borde lyssna på mitt första inlägg, där jag faktiskt presenterade
              många förslag: förändrade regler kring självrättelse, att återupprätta
              förtroendet för Skatteverket, förstärkta resurser till Skatteverket
              och Eko ­ brottsmyndigheten, anmälningsplikt för banker, revisionsbyråer
              och konsulter kring misstänkt skatteflykt, offentliggörande av
              vilka skatteparadis man verkar i, offentliga land-för-land-redovisningar
              med mera.
            </seg>
            <seg n="9fa8f021">
              Ert parti var faktiskt det enda som före valet inte lovade att
              ni var för detta, medan alla andra var för det. Som du vet har
              vi många förslag. Kommentera dem i stället!
            </seg>
            <seg n="849e97a6">
              Låt mig också hålla med om att problemet med statliga företag
              är stort och avgörande och att vi måste gå till botten med problemet
              i Telia.
            </seg>
            <seg n="ee3dd142">
              Larry Söder pratade om moral och värderingar. Jag håller med
              – det är avgörande. När vi får ett samhälle som krackelerar, där
              välfärden försäm ­ ras för de vanliga på grund av att den superrika
              eliten kan dra till Cayman ­ öarna och gömma undan sina pengar,
              då blir det en kollaps.
            </seg>
            <seg n="3e49fdf0">
              Men jag hör inte ett enda konkret förslag från dig. Jag hör inga
              förslag på vad vi ska göra åt storbankerna, inga förslag på vad
              vi ska göra åt skatteflykten. Vilka är dina konkreta förslag,
              Larry, utöver värderingar och moral?
            </seg>
            <seg n="92da379c">
              Jag får också konstatera att skatteflykten ökade under Kristdemokraternas
              regeringsinnehav under åtta år. Var moralen så låg i samhället
              då? Var moralen i botten, så att det inte gick att få in några
              pengar från skatteflyktingarna?
            </seg>
            <seg n="f158138e">
              Jag hoppas att den här debatten har visat att det finns en viktig
              fråga att tackla, och jag är glad att regeringen har presenterat
              förslag. De är inte tillräckliga, utan det finns mycket mer att
              göra. Jag hoppas att vi kan ha givande diskussioner om det. Vi
              måste tackla rådgivarna. Vi måste tackla bankerna. Vi måste se
              till att återskapa förtroendet för Skatteverkets ledning. Vi måste
              se till att få en land-för-land-rapportering som är offentlig.
            </seg>
            <seg n="4c769c4e">
              Jag tackar för debatten. Jag hoppas att vi tillsammans skrider
              till verket för att stoppa den aggressiva skatteplaneringen och
              skatteflykten.
            </seg>
          </u>
          <note type="speaker" n="fc1a9748">
            Anf. 24 MATS PERSSON (L):
          </note>
          <u who="mats_persson_8a2a3a" xml:id="i-e7dc6bccdc73cb4a-2" n="49eef11f">
            <seg n="01b82b2f">
              Herr talman! Den här debatten har åtminstone handlat om tillit,
              att människor litar på den ekonomiska politiken, att människor
              litar på skatte ­ politiken. Det är klart att det är en viktig
              debatt, inte minst i ljuset av att vi nu har en finansminister
              som lånar i högkonjunktur och i ljuset av att vi har den debatt
              som vi har om Panamaskandalen. För att tilliten ska kunna finnas
              kvar är det otroligt viktigt att vi politiker vidtar åtgärder
              inte minst när det gäller att komma åt olaglig skatteplanering.
              Det är också viktigt därför att det aldrig ska vara acceptabelt
              att bedriva olaglig skatteplane ­ ring. Det kan aldrig vara tillåtet.
            </seg>
            <seg n="08c25c58">
              Herr talman! Samtidigt är det viktigt att säga att den enskilda
              företagaren inte ska komma i kläm när åtgärderna genomförs. Det
              är viktigt att vi riktar fokus mot rätt aktörer och rätt instanser
              – inte mot de företagare som försöker göra rätt för sig.
            </seg>
            <seg n="c199b0fd">
              Från Liberalernas sida har vi i debatten tydligt pekat på behovet
              av internationella överenskommelser och att vi på punkt efter
              punkt flyttar fram positioner men gör det på ett sätt så att den
              enskilda företagaren inte drabbas av ökad regelbörda och ökad
              byråkrati.
            </seg>
            <seg n="1ceefac9">
              Olaglig skatteplanering kan aldrig accepteras. Det är ett hot
              mot tilliten i det svenska samhället. Det ska med kraft bekämpas
              att människor undgår skatt och medvetet sysslar med olaglig skatteplanering.
            </seg>
            <seg n="ffd31317">
              Herr talman! Debatten har på ett tydligt sätt visat att det finns
              de som väldigt gärna pratar klasskampsretorik och att det finns
              vi andra, som gärna pratar om vilka konkreta åtgärder vi kan vidta
              för att nå hela vägen fram.
            </seg>
          </u>
          <note type="speaker" n="579b72e2">
            Anf. 25 LARRY SÖDER (KD):
          </note>
          <u who="bjorn_soder_d77f39" xml:id="i-c84adb795fd83c0c-2" n="f61cda61">
            <seg n="ce452cea">
              Herr talman! Jag vill ge Vänsterpartiet rätt i en sak: Detta
              är ingen ideologisk fråga, utan de som undanhåller skatt på det
              sätt som har redovisats måste motarbetas, för det är inte acceptabelt
              – det tycker nog ingen av oss här i kammaren. Vi ska ha ett skattesystem
              där de som tjänar mer betalar mer i skatt och de som tjänar mindre
              betalar mindre i skatt. Det ska också motarbetas att de som tjänar
              mycket hittar sätt som gör att de inte betalar någon skatt över
              huvud taget.
            </seg>
            <seg n="6d306edc">
              Det vi däremot inte är överens om är att lösningen inte bara
              är att man ska öka kontrollen och öka administrationen – och egentligen
              jaga dem som har företag – utan det kanske finns en annan sida
              som man också måste arbeta med, det vill säga det värderingsarbete
              som vi måste ha i samhället.
            </seg>
            <seg n="0badf026">
              Jag menar att det finns många olika signaler i samhället som
              visar att värderingsarbetet behöver få en förnyad start i Sverige.
              Inte minst de senaste veckorna kan vi i tidningarna konstatera
              att värderingsarbetet behöver få en nystart i Sverige på många
              olika plan men även i den här delen, det vill säga att människor
              som tjänar pengar också måste ha en moralisk kompass att man är
              med och betalar till samhället och att de pengarna används på
              rätt sätt.
            </seg>
            <seg n="1ba22962">
              Jag är övertygad om att vi här i kammaren försöker fördela pengarna
              så bra som möjligt, och beträffande alla de pengar som vi fördelar
              till kommuner och landsting är jag övertygad om att man försöker
              hantera dem på bästa sätt. Men människor måste också känna att
              vi inte bara kan tänka på oss själva, utan vi måste tänka på någon
              annan runt omkring oss, och vi måste känna att samhället håller
              ihop och inte är ett samhälle som hela tiden går isär.
            </seg>
            <seg n="d920cc11">
              Jag är hemskt ledsen över att regeringspartierna över huvud taget
              inte har tagit upp den frågan. Heder till Vänsterpartiet, som
              i alla fall försökte göra en liten del av detta!
            </seg>
          </u>
          <note type="speaker" n="b3128d29">
            Anf. 26 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-95c9b0d9bba1779a-0" n="4ba74296" next="i-69e252e1db5c489f-0">
            <seg n="5da8b27b">
              Herr talman! Jag vill tacka för en bra och viktig debatt som
              har varit mycket klargörande.
            </seg>
            <seg n="a37916a3">
              Det låter som om vi är eniga om att vi tycker att det är viktigt
              att bekämpa skattefusk och skatteundandragande. Men när det kommer
              till åtgärder syns det att det i grunden finns en djup ideologisk
              skillnad när det gäller hur vi ser på detta.
            </seg>
            <seg n="6d64b6b4">
              Alla säger att det är jätteviktigt att bekämpa skattefusk. Men
              det får inte bli krångligare för företagen, säger de borgerliga
              partierna. Det är jätteviktigt att bekämpa skattefusk. Men vi
              får inte höja skattetilläggen, säger Moderaterna. Det är jätteviktigt
              att bekämpa skattefusk. Men vi har inga konkreta förslag från
              Moderaterna om ytterligare åtgärder. Det är jätteviktigt att bekämpa
              skattefusk. Men vi har inte hört en enda åtgärd redovisas från
              den moderata ledningen om vad de avser att göra när det gäller
              skattemoralen i den egna skattegruppen. Det framgår av dagens
              tystnad och Anette Åkessons svar på de frågor som har ställts
              och som är högst relevanta.
            </seg>
            <seg n="fc0c7b32">
              Sedan har vi dagens skräll – Sverigedemokraternas inställning.
              De ägnar den här debatten om skatteflykt till att diskutera skatteavtal.
              Skatteavtal är viktiga men de bekämpar inte på något sätt skatteflykt.
              Det är lite grann som att gå och köpa en badmössa om man ska lära
              sig simma; det är en bra början, men man kommer inte så långt.
            </seg>
            <seg n="1996781b">
              Det är viktigt att bekämpa detta på ett kraftfullt och effektivt
              sätt, därför att om inte de som har det gott ställt är med och
              bidrar urholkas skattemoralen, och samhällskontraktet förstörs.
              Det kan vi aldrig acceptera.
            </seg>
            <seg n="96092d4e">
              Det finns inga genvägar till att stänga till dessa kryphål för
              skattesmitarna. Det kommer att kräva hårt arbete. Men steg för
              steg ska vi dra åt näten för dem som inte gör rätt för sig. Steg
              för steg ska vi dra åt näten för dem som åker snålskjuts på andra.
              Och som socialdemokratisk finansminister kommer jag aldrig att
              se genom fingrarna med skattefusk.
            </seg>
            <seg n="956e682b">
              (Applåder)
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="466156a7">
            § 2 Fastställande av dag för riksmötets start 2016/17
          </note>
          <note n="0c5ab20d">
            Kammaren biföll riksdagsstyrelsens förslag att riksmötet 2016/17
            skulle inledas tisdagen den 13 september .
          </note>
          <note n="43595ab2">
            § 3 Anmälan om återtagande av plats i riksdagen
          </note>
          <note n="588933fc">
            Andre vice talmannen meddelande
          </note>
          <note n="20e9de7d">
            att Mathias Tegnér (S) skulle återta sin plats i riksdagen från
            och med den 1 maj , varigenom uppdraget som ersättare skulle upphöra
            för Anna Vikström (S) samt
          </note>
          <note n="2f548c3c">
            att Åsa Westlund (S) skulle återta sin plats i riksdagen från
            och med den 1 maj , varigenom uppdraget som ersättare skulle upphöra
            för Anders Lönnberg (S).
          </note>
          <note n="f2a581e3">
            § 4 Anmälan om ersättare
          </note>
          <note n="a5bce35e">
            Andre vice talmannen anmälde att Jamal Mouneimne (S) skulle tjänstgöra
            som ersättare för Katarina Köhler (S) under tiden för henne s
            ledighet den 1 maj–15 oktober .
          </note>
          <note n="63b0ff95">
            § 5 Anmälan om kompletteringsval
          </note>
          <note n="fcbd4cc0">
            Andre vice talmannen meddelade att Socialdemokraternas riksdagsgrupp
            anmält Jamal Mouneimne som suppleant i utrikesutskottet under
            Katarina Köhlers ledighet.
          </note>
          <note n="8b6edaaf">
            Andre vice talmannen förklarade vald under tiden den 1 maj–15
            oktober till
          </note>
          <note n="d2af8877">
            suppleant i utrikesutskottet
          </note>
          <note n="8e75ec7b">
            Jamal Mouneimne (S)
          </note>
          <note n="8efa60ec">
            § 6 Anmälan om ordförande i utskott
          </note>
          <note n="835c7d38">
            Andre vice talmannen anmälde att Åsa Lindestam (S) valts till
            ordförande i sammansatta utrikes- och försvarsutskottet från och
            med den 28 april.
          </note>
          <note n="069bcc8c">
            § 7 Anmälan om vice ordförande i utskott
          </note>
          <note n="e46f83c2">
            Andre vice talmannen anmälde att Karin Enström (M) valts till
            vice ordförande i sammansatta utrikes- och försvarsutskottet från
            och med den 28 april .
          </note>
          <note n="65113110">
            § 8 Anmälan om fördröjda svar på interpellationer
          </note>
          <note n="0f1897ae">
            Följande skrivelser hade kommit in:
          </note>
          <note n="2c5651ab">
            Interpellation 2015/16:559
          </note>
          <note n="c952b7f3">
            Till riksdagen
          </note>
          <u who="magdalena_andersson_22534c" xml:id="i-69e252e1db5c489f-0" n="4ba74296" prev="i-95c9b0d9bba1779a-0">
            <seg n="c7c8908a">
              Interpellation 2015/16:559 Sveriges relation till Natos propagandacentral
              StratCom
            </seg>
            <seg n="6b2a9d4e">
              a v Stig Henriksson (V)
            </seg>
            <seg n="a6e71b57">
              Interpellationen kommer inte att hinna besvaras inom tidsfristen.
            </seg>
            <seg n="ab7c5bfb">
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
            <seg n="4792c1d9">
              Anders Ygeman
            </seg>
            <seg n="d9882c2d">
              a v Hans Wallmark (M)
            </seg>
            <seg n="a6e71b57">
              Interpellationen kommer inte att hinna besvaras inom tidsfristen.
            </seg>
            <seg n="ab7c5bfb">
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
            <seg n="4792c1d9">
              Anders Ygeman
            </seg>
            <seg n="1981ec84">
              EU-dokument
            </seg>
          </u>
          <note n="e9ca597b">
            Interpellationen kommer att besvaras den 17 maj.
          </note>
          <note n="41fdd71c">
            Helsingfors den 26 april
          </note>
          <note n="59c8c776">
            Justitiedepartementet
          </note>
          <note n="5c0d0677">
            Interpellation 2015/16:568
          </note>
          <note n="c952b7f3">
            Till riksdagen
          </note>
          <note n="b2868402">
            Interpellation 2015/16:568 Fördröjt svenskt medlemskap i StratCom
          </note>
          <note n="abb5c3ba">
            Interpellationen kommer att besvaras den 17 maj .
          </note>
          <note n="41fdd71c">
            Helsingfors den 26 april
          </note>
          <note n="59c8c776">
            Justitiedepartementet
          </note>
          <note n="9f7b71b8">
            § 9 Ärenden för hänvisning till utskott
          </note>
          <note n="175d3201">
            Följande dokument hänvisades till utskott:
          </note>
          <note n="eaee11b2">
            Propositioner
          </note>
          <note n="daa8a2d0">
            2015/16:167 till justitieutskottet
          </note>
          <note n="a86cf918">
            2015/16:173 till utbildningsutskottet
          </note>
          <note n="04364249">
            2015/16:174 socialförsäkringsutskottet
          </note>
          <note n="cbd50cd1">
            Motioner
          </note>
          <note n="402a7197">
            2015/16:3394 och 3395 till miljö- och jordbruksutskottet
          </note>
          <note n="a68cba67">
            JOIN(2016) 18 till försvarsutskottet
          </note>
          <note n="46e56391">
            § 10 Svar på interpellation 2015/16:551 om spårbyte för asylsökande
          </note>
          <note type="speaker" n="6681823e">
            Anf. 27 Justitie- och migrationsminister MORGAN JOHANSSON (S):
          </note>
          <u who="morgan_johansson_45a5a2" xml:id="i-40bd621f4ad6831d-0" n="4f8d18d3">
            <seg n="aa5439e9">
              Herr talman! Annika Qarlsson har frågat mig vilka lagstiftningsinitiativ
              eller andra åtgärder jag är beredd att vidta när det gäller reglerna
              om spårbyte för asylsökande.
            </seg>
            <seg n="e82d051b">
              Reglerna för spårbyte infördes av den förra regeringen. De innebär
              att den som har arbetat under asylprocessen och etablerat sig
              på arbetsmarknaden under vissa förutsättningar kan beviljas ett
              arbetstillstånd utan att först behöva lämna landet. För att ett
              spårbyte ska komma i fråga måste vissa villkor vara uppfyllda,
              bland annat ska en ansökan om spårbyte ges in till Migrationsverket
              senast två veckor efter att beslutet om att avslå asylansökan
              vunnit laga kraft. Den tidsbegränsade asyllag som föreslås träda
              i kraft den 20 juli i år innebär att skyddsbehövande får tidsbegränsade
              uppehållstillstånd. Det införs i detta sammanhang en möjlighet
              för den som tidigare fått ett tidsbegränsat tillstånd och där
              skyddsskälen upphört att beviljas permanent uppehållstillstånd
              om han eller hon kan försörja sig genom arbete. Detta var en del
              av de överenskomna åtgärderna mellan regeringen och Moderaterna,
              Liberalerna, Kristdemokraterna och Centerpartiet.
            </seg>
            <seg n="a0f19e79">
              Möjligheten till spårbyte är en undantagsregel. Huvudregeln är
              att uppehålls- och arbetstillstånd ska vara beviljat innan en
              person reser in i Sverige. Jag förstår att det kan verka onödigt
              att den som befinner sig i Sverige och erbjuds en anställning
              ska behöva lämna landet för att ansöka om arbetstillstånd. För
              den enskilde individen kan det innebära kostnader och andra negativa
              konsekvenser. Samtidigt är det en viktig och grundläggande princip
              för att upprätthålla en reglerad invandring.
            </seg>
            <seg n="d5aefc50">
              De krav som ställs för spårbyte utgör en avvägning mellan olika
              intressen. Å ena sidan är det rimligt att en person som har etablerat
              sig på arbetsmarknaden under vissa förutsättningar får möjlighet
              att stanna i landet. Å andra sidan är det viktigt att asylprocessen
              har en tydlig början och ett tydligt slut och att beslut som vunnit
              laga kraft respekteras. Det är viktigt att inte skapa en ordning
              som leder till att asylsystemet utnyttjas av personer som vill
              resa in i Sverige för att få tillträde till arbetsmarknaden. Det
              kan leda till längre handläggningstider i asylprocessen och riskerar
              att urholka systemet och asylrätten.
            </seg>
            <seg n="4527f423">
              Avslutningsvis vill jag poängtera att den som har fått avslag
              på sin asyl ­ ansökan, men inte uppfyller kraven för spårbyte,
              naturligtvis har möj ­ lighet att ansöka om arbetstillstånd från
              sitt hemland.
            </seg>
            <seg n="7c6e2722">
              Mot den bakgrunden ser jag för närvarande inte någon anledning
              att vidta ytterligare åtgärder i den här frågan.
            </seg>
          </u>
          <note type="speaker" n="3da0a374">
            Anf. 28 ANNIKA QARLSSON (C):
          </note>
          <u who="annika_qarlsson_ed77ba" xml:id="i-4062044bdc5630fc-0" n="5afa522d">
            <seg n="cd68efea">
              Herr talman! Jag tackar ministern för svaret. Jag har läst igenom
              svaret många gånger och försöker förstå det problem som ministern
              hänvisar till – risken att urholka systemet.
            </seg>
            <seg n="38489c2a">
              Människor som kommer till Sverige för att jobba bidrar till välfärden.
              Med en orolig omvärld innebär det att många människor är på flykt
              eller har varit på flykt undan krig, terror och svält. Många söker
              också möjligheter till ett bättre liv för sig och sina barn. Skälen
              till flykt och flytt skiljer sig åt, men det är ett stort steg
              att lämna sitt hemland för något annat okänt långt bort.
            </seg>
            <seg n="73a32dd3">
              För dem som har varit här länge under en asylprocess är det naturligt
              att de rotar sig. För barnen blir Sverige deras enda land, svenskan
              blir ofta deras enda språk och här blir hemma.
            </seg>
            <seg n="26d21514">
              Beroende på vilket skäl som gör att människor kommer hit finns
              det regelverk som reglerar de olika spåren. Det kan vara fråga
              om asylskäl, om arbetskraftsinvandring eller att de kommer på
              grund av kärlek. Skälen för det ena eller det andra skiljer sig
              åt. Men när skälen ändras måste det vara möjligt att byta spår.
              Jag kan inte se att det i sig urholkar systemet. När asylskäl
              inte finns och man arbetar, försörjer sig och bidrar till vårt
              lands välfärd ser jag inte möjligheten till spårbyte som ett hot
              mot systemet utan i allra högsta grad som en naturlig del av systemet
              med reglerad invandring.
            </seg>
            <seg n="9faef70e">
              Ministern säger i svaret att det inte är ett problem som föranleder
              åtgärder att vi har ett spårbyte i ett fönster under två veckor
              efter avslag på asylansökan. Ministern säger att ett tillfälligt
              uppehållstillstånd blir permanent om hen kan försörja sig genom
              arbete. Ministern säger också att sökande av uppehålls- och arbetskraftstillstånd
              från hemlandet för att komma hit inte heller utgör anledning att
              vidta några åtgärder. Men om fönstret utökas eller varifrån man
              söker ändras urholkas systemet.
            </seg>
            <seg n="53e90157">
              Vad är då det värsta som kan hända, ministern, om vi utökar möjligheten
              att byta spår?
            </seg>
            <seg n="c481d4ce">
              Låt mig berätta det bästa som kommer att hända. Det handlar om
              människor av kött och blod som har rotat sig i Sverige och skaffat
              sig försörjning, som familjen Ghazali som har startat och driver
              företag och äger sin näringsfastighet. De har barn som har gått
              hela sin skolgång i Sverige, arbetar och studerar vidare och som
              inget hellre vill än att göra rätt för sig och vara med och bidra
              till ett rikare och bättre Sverige på ett ställe som heter Svenljunga.
            </seg>
            <seg n="f32b5ecc">
              Men ministerns svar innebär att de kommer att få sälja och resa
              någon annanstans. Med ett inreseförbud är det en omöjlighet för
              dem att komma tillbaka och driva sitt företag vidare. Det blir
              en ologisk konsekvens av ett fyrkantigt system att familjen Ghazali
              i Svenljunga, och många fler i sam ­ ma situation, inte har möjlighet
              till spårbyte.
            </seg>
            <seg n="3fbe351e">
              Jag vet att ministern inte kan svara på frågor om enskilda fall.
              Men det finns principer i detta som ändå går att bemöta.
            </seg>
            <seg n="55704441">
              I det här fallet reagerar en hel bygd mot hur orimligt fyrkantigt
              systemet är. Det är ändå ett system som innebär att den som kan
              arbeta och försörja sig är välkommen hit. Det är till och med
              ämnet för förstamajtåget på söndag. Där kommer dina partikamrater,
              Morgan Johansson, att säga att familjen måste få stanna av humana
              skäl.
            </seg>
            <seg n="9f1257d2">
              Herr talman! Min följdfråga till ministern är: Vad är det ministern
              räds med utökad möjlighet till spårbyte?
            </seg>
          </u>
          <note type="speaker" n="1b02b4c7">
            Anf. 29 Justitie- och migrationsminister MORGAN JOHANSSON (S):
          </note>
          <u who="morgan_johansson_45a5a2" xml:id="i-40bd621f4ad6831d-1" n="4f8d18d3">
            <seg n="c34038b1">
              Herr talman! Det system som Annika Qarlsson nu kallar för orimligt
              fyrkantigt och som hon är ohyggligt kritisk mot infördes av hennes
              egen regering. Det här är inga nya regler. De infördes under den
              borgerliga perioden, då Centern var en del av regeringen.
            </seg>
            <seg n="dc878200">
              Det finns kvalifikationskrav för att ett spårbyte ska kunna genomföras.
              Ett krav är att man ska ha haft en anställning i fyra månader.
              Anställningen ska ha haft villkor på kollektivavtalsnivå. Det
              ska vara ett seriöst anställningsförhållande. Ett annat krav är
              att m an ska kunna erbjudas en varaktighet minst ett år efter
              det. Man ska också, som Annika Qarlsson säger, lämna in sin ansökan
              senast två veckor efter att man har fått avslag på sin asylansökan.
            </seg>
            <seg n="794c2d95">
              Det var den ordningen den gamla regeringen skapade. Det var den
              ordningen som gick igenom här i riksdagen och som Centern då stod
              bakom. Det kanske ni inte gör längre, Annika Qarlsson.
            </seg>
            <seg n="b00bb535">
              Jag tycker att det trots allt finns ganska goda skäl för de här
              reglerna. Min uppfattning är att spårbyte är ett undantag från
              huvudregeln, det vill säga att när det gäller arbetskraftsinvandring
              an söker man om det från sitt hemland.
            </seg>
            <seg n="10d40d52">
              Om vi skulle öppna på det sätt som Annika Qarlsson uppenbarligen
              vill – jag vet inte om partiet vill göra det nu – skulle det innebära
              att alla som får avslag omedelbart skulle kunna anmäla sig som
              arbetskraftsinvandrare i stället. Då inför vi i praktiken fri
              invandring. Det kanske Centern vill ha. Det ville inte den förra
              regeringen ha. Det vill inte den här regeringen heller ha. Vi
              vill ha reglerad invandring.
            </seg>
            <seg n="bc3a4811">
              Allra svårast skulle ett sådant system vara att hantera just
              nu. Vi har redan en situation med 160 000 asylansökningar som
              kom in förra året. 140 000 människor sitter och väntar på besked.
              Det kommer att fattas lite drygt 100 000 beslut under det här
              året, varav låt säga två tredjedelar kommer att bli bifall och
              kanske en tredjedel avslag. Det innebär att det kommer att bli
              lite över 30 000 avslag i år. Om dessa 30 000 omedelbart skulle
              kunna gå över i arbetskraftsinvandring i stället får vi ta hand
              om inte bara dem som får bifall utan också alla som får avslag.
              Då öppnar vi som sagt för fri invandring i praktiken. Därför är
              den här regeringen, precis som den förra regeringen, inte beredd
              att utvidga det som i dag är ett undantag från huvudregeln.
            </seg>
            <seg n="0ca8b820">
              Vi anser att det måste vara ordning och reda i asylprocessen.
              Den som får bifall på sin asylansökan får stanna. Den som inte
              får bifall utan avslag får åka hem till sitt hemland igen. Det
              måste vara den vägledande principen. Om vi går ifrån den principen
              i alltför hög utsträckning kommer vi att hamna i en situation
              som vi inte kommer att kunna klara av. Det insåg den förra regeringen.
              Den här regeringen har samma inställning.
            </seg>
          </u>
          <note type="speaker" n="cf2dc1a2">
            Anf. 30 ANNIKA QARLSSON (C):
          </note>
          <u who="annika_qarlsson_ed77ba" xml:id="i-4062044bdc5630fc-1" n="5afa522d">
            <seg n="c61e3b23">
              Herr talman! Ministern värnar mycket om systemet, mer än om människor.
              Det hör vi i både det första och det andra svaret. Det är en skrämmande
              människosyn.
            </seg>
            <seg n="1872f519">
              I det här fallet, liksom i många fall, handlar det om människor
              som redan finns på den svenska arbetsmarknaden. De har antingen
              startat och driver företag eller har anställning. Med det som
              grund vill de prövas för spårbyte.
            </seg>
            <seg n="4e74f5a9">
              Att det skulle rucka ett helt system, att det skulle fördärva
              hela den reglerade invandringen, är en bild som jag inte delar
              med ministern. Tvärt ­ om är det här tydliga principer som vi
              har; den som kan försörja sig har möjlighet att komma hit, stanna
              här och vara en del av det svenska sam ­ hället, även om man inte
              har asylskäl. Att påstå att hela systemet skulle fördärvas och
              rivas ned på grund av det är en hotbild som inte stämmer med verkligheten.
            </seg>
            <seg n="842d8555">
              Ministern frågade var Centerpartiet står i frågan. Centerpartiet
              är för reglerad invandring. Vi säger också att vi vill utöka möjligheterna
              till spårbyte. Vi an ser att det är en del av systemet med reglerad
              invandring. Att öppna för ytterligare möjligheter där ruckar inte
              systemet .
            </seg>
            <seg n="247a8794">
              Vi var, tillsammans med Miljöpartiet, med och bidrog till att
              reformen kom på plats 2008. Vi vet att Socialdemokraterna var
              väldigt kritiska. Det här är intressant. Jag frågade nämligen
              minister Fridolin vid frågestunden i går om hur han ser på det
              här. Han ser att det finns saker som gör att han är beredd att
              se över de här delarna. Det är kanske inte ologiskt utan ganska
              logiskt. Det som inte är logiskt är att det inte framgår av ministerns
              svar i dag att de två partier som ingår i regeringen har lite
              olika syn på det här. Jag får en liten känsla av att det motstånd
              som fanns mot hela arbetskraftsinvandringsreformen också tonar
              in i synen på om man ska göra ytterligare utökningar. Man vill
              helst inte att människor ska söka sig hit för att skapa sig ett
              bättre liv och vara med och bidra till vår gemensamma välfärd.
            </seg>
            <seg n="0826549f">
              Vi i Centerpartiet är stolta över reformen som vi genomförde.
              Men vi an ser att det finns saker i regelverket som behöver justeras.
              Det gäller att säkerställa att det inte missbrukas, men det gäller
              också lättnader i de strikta begränsningar som omgärdar reformen.
              Vi skulle gärna se att vi öppnar i fråga om möjligheter för spårbyte
              för den som kan försörja sig – oberoende av tid i asylsystemet,
              oavsett om man har hunnit få avslag på asylansökan eller om man
              befinner sig i Sverige eller i sitt hemland. Kravet är att man
              ska kunna försörja sig.
            </seg>
            <seg n="465522f9">
              Det är intressant att ministerns partikamrater på söndag kommer
              att stå och säga att det inte är rimligt att familjen ska utvisas,
              att det inte är rimligt att reglerna slår så hårt mot en familj
              som har etablerat sig, som har anpassat sig, som har startat sitt
              nya liv här, som är med och bidrar och som vill bidra mer.
            </seg>
            <seg n="7874ff1c">
              Om spårbyte inte är vägen, finns det någon annan väg? Vilket
              budskap vill ministern skicka till sina partikamrater om vilken
              väg de ska driva? Vad ska det stå på deras plakat i demonstrationen
              på första maj?
            </seg>
          </u>
          <note type="speaker" n="de921e46">
            Anf. 31 Justitie- och migrationsminister MORGAN JOHANSSON (S):
          </note>
          <u who="morgan_johansson_45a5a2" xml:id="i-40bd621f4ad6831d-2" n="4f8d18d3">
            <seg n="f2129af3">
              Herr talman! Här står jag och försvarar de regler för spårbyte
              som den förra regeringen införde. Då får jag höra av Annika Qarlsson
              att det är en skrämmande människosyn. Det var precis de reglerna
              Centern stod bakom.
            </seg>
            <seg n="3d99b034">
              Man måste inse att migrationspolitiken och hela frågeställningen
              är full av målkonflikter och svåra beslut. Då måste man orka stå
              upp för en ordning där man vågar ta de svåra besluten, till exempel
              om att den som får avslag på sin asylansökan måste åka hem. Det
              är grundläggande i asylfrågan.
            </seg>
            <seg n="25092bd1">
              Om vi skulle göra på det sätt som Annika Qarlsson och Centern
              nu vill, men som man inte ville medan man satt i regeringen –
              man drev i varje fall inte det – öppnar vi i praktiken för fri
              invandring. Då kommer det att spela mycket mindre roll om du får
              avslag, om du åker hem eller inte. Då kommer du i stället att
              försöka se till att komma in på arbetskraftsinvandringsspåret.
            </seg>
            <seg n="224c0930">
              Vi har redan i dag ett beting med 160 000 människor som kom förra
              året, med 100 000 på våra asylboenden, med ytterligare 50 000
              människor i EBO och med utökade handläggningstider i asylsystemet.
              Det handlar faktiskt också om människor. Det handlar inte bara
              om systemet. Under de kommande åren ska vi klara av att integrera
              ett par hundra tusen människor i det svenska samhället. Det är
              den största uppgift vi någonsin haft. Jag tror att vi kan klara
              det. Vi har 4 procents tillväxt, vi har fallande arbetslöshet,
              vi har fallande ungdomsarbetslöshet, vi har fallande långtidsarbetslöshet
              och vi har all-time-high när det gäller antalet lediga jobb. Om
              den skjutsen i ekonomin fortsätter kan vi klara detta.
            </seg>
            <seg n="202ac347">
              Men om vi samtidigt ska ta på oss att klara av att ta hand om
              även alla dem som får avslag på sina asylansökningar kan jag säga
              att vi inte kommer att klara av det. De ska in på den svenska
              arbetsmarknaden. Vi måste bygga bostäder och allt annat som måste
              göras. Då riskerar vi dessutom att hamna i precis samma situation
              som vi var i under hösten, det vill säga få en väldigt kraftig
              ökning av antalet asylsökande till Sverige.
            </seg>
            <seg n="5a4bb940">
              Frågekomplexet när det gäller migrationspolitiken är fullt av
              dessa målkonflikter. Jag skulle därför uppskatta om vi kan slippa
              föra debatten på ett sådant sätt att vi talar om att den ene eller
              den andre har en skrämmande människosyn.
            </seg>
            <seg n="c28d2d23">
              Man ska ha respekt för de svårigheter som finns på det här området.
            </seg>
            <seg n="dae5b747">
              Vi kan klara detta, men vi kan inte göra det om vi öppnar för
              en i realiteten helt fri invandring, som – om jag förstår Annika
              Qarlsson rätt – Centern egentligen vill. Det är nämligen det som
              det här skulle leda till.
            </seg>
            <seg n="975aaa5e">
              Vi måste stå upp för den reglerade invandringen och för ordning
              och reda i politiken.
            </seg>
          </u>
          <note type="speaker" n="7305431d">
            Anf. 32 ANNIKA QARLSSON (C):
          </note>
          <u who="annika_qarlsson_ed77ba" xml:id="i-4062044bdc5630fc-2" n="5afa522d">
            <seg n="5b734c99">
              Fru talman! Nej, ministern missförstår mig, och det gör han säkerligen
              med flit. Att öppna möjligheterna för fler att göra ett spårbyte
              innebär inte att ta bort kraven på reglerad arbetsinvandring.
            </seg>
            <seg n="0c02745d">
              Om det ändå vore så lätt som ministern beskriver det för dem
              som får avslag att enkelt komma in på arbetsmarknaden och därefter
              söka arbetskraftstillstånd. Jag vet inte vilken arbetsmarknad
              som ministern lever med. Även om det nu är ett tryck i arbetsmarknaden,
              färre som går arbetslösa och fler som får ett jobb, kan vi inte
              tro att vi har en arbetsmarknad som bara sväljer alla. I så fall
              vore det inget bekymmer.
            </seg>
            <seg n="a01bcdd4">
              Men det blir en lite konstig debatt när man vill göra det till
              att vi vill ta bort all reglerad arbetskraftsinvandring, att det
              inte skulle ställas några krav i fråga om ett spårbyte. Det är
              klart att det fortfarande ska ställas krav. Det som jag vill utvidga
              är möjligheterna att öppna det tidsfönster som i dag sträcker
              till två veckor till att vara öppet längre. Men man ska också
              ha möjlighet att göra det här och inte bara från sitt hemland.
            </seg>
            <seg n="2462da3c">
              När asylskäl inte finns och man arbetar och försörjer sig och
              bidrar till landets välfärd ser jag inte möjligheten till ett
              spårbyte som ett hot mot systemet, utan det är i allra högsta
              grad en naturlig del av systemet med reglerad invandring.
            </seg>
            <seg n="6948e82f">
              Möjligheterna finns i dag, men de behöver ytterligare justeras.
              Det är vad jag önskar och frågar efter, det vill säga att utöka
              tiden och att låta det faktum varifrån man söker göra skillnad
              för människor av kött och blod och med drömmar om ett liv i Sverige.
            </seg>
            <seg n="aff492ff">
              Jag hävdar med bestämdhet att det i sig inte skulle slå omkull
              systemet med reglerad invandring.
            </seg>
          </u>
          <note type="speaker" n="64c37cb6">
            Anf. 33 Justitie- och migrationsminister MORGAN JOHANSSON (S):
          </note>
          <u who="morgan_johansson_45a5a2" xml:id="i-40bd621f4ad6831d-3" n="4f8d18d3">
            <seg n="81742420">
              Fru talman! Då måste jag ändå fråga: På vilket sätt skulle de
              två veckor som vi nu talar om utgöra ett problem? När man får
              ett avslag har man två veckor på sig att anmäla att man har jobbat
              i fyra månader och har en varaktig och seriös anställning, som
              kommer att gälla längre än i ett år med seriösa villkor. Varför
              skulle dessa två veckor vara ett bekymmer?
            </seg>
            <seg n="22897e5e">
              Den stora saken här är ju huruvida den som inte uppfyller kraven
              ska behöva åka hem för att söka från hemlandet. Den ventil som
              finns är att man uppfyller kraven på att ha jobbat i fyra månader
              och har en varaktig anställning. Annars får man åka hem och söka
              därifrån.
            </seg>
            <seg n="47f643c3">
              Hur vi än vrider och vänder på frågan kommer vi tillbaka till
              huruvida spårbytet ska vara ett undantag eller om det ska vara
              en del i en huvudregel. Skulle vi i det här läget utvidga dessa
              regler, som skapades av den förra borgerliga regeringen där Centern
              ingick, är jag rätt övertygad om att det skulle bli väldiga effekter.
              Det skulle innebära att de som får ett avslag kan utnyttja situationen
              och i stället för att åka hem kommer att vara kvar i Sverige.
              Det är ett bekymmer, särskilt om man börjar röra i de andra regelverken
              om varaktig anställning, kollektivavtalsnivå och så vidare. Det
              skulle nämligen skapa en stark effekt när det gäller att kvarbli
              i Sverige och också göra att antalet människor som skulle komma
              till Sverige skulle öka kraftigt.
            </seg>
            <seg n="f5a36597">
              Vi har tillräckligt med stora bekymmer redan nu med det regelverk
              och den situation som redan finns. Det skulle bli betydligt mycket
              värre om vi skulle gå den vägen som Centern vill att vi ska gå.
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="fe1a8c93">
            § 11 Svar på interpellation 2015/16:553 om tillgängligheten till
            stridsflyget
          </note>
          <note type="speaker" n="df614f2e">
            Anf. 34 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-0" n="5bf0d5ec">
            <seg n="935ce96c">
              Fru talman! Allan Widman har frågat mig vilka omedelbara åtgärder
              jag är beredd att vidta för att tillgängligheten till stridsflyget
              ska kunna vidmakthållas.
            </seg>
            <seg n="99bd2a41">
              Försvarets materielverk, som är ansvarigt för underhållet av
              stridsflygplanen, har uppgivit att den uppkomna situationen inte
              är acceptabel och att man självklart tar anmärkningar från militära
              flyginspektionen på största allvar. Jag gör ingen annan bedömning
              i frågan än FMV.
            </seg>
            <seg n="a12137fd">
              Efter överföringen av flygverkstäderna från Försvarsmakten till
              FMV ankommer det på FMV att följa regelverket för militär luftfart,
              RML. Denna överföring av verksamhet från Försvarsmakten beslutades
              av den föregående regeringen i juni 2012.
            </seg>
            <seg n="1d165523">
              FMV har haft i uppgift att uppvisa för militära flyginspektionen
              att den åtgärdsplan som togs fram av FMV i november 2015 också
              genomförs. Åtgärdsplanen omfattar tydliggörande av delegeringar
              i arbetssätt och styrande dokument, kompletterande utbildning
              avseende RML och utökat granskningsansvar på ledningsnivå avseende
              tillståndspliktiga verksamheter enligt RML. FMV arbetar intensivt
              med att lösa uppgiften.
            </seg>
            <seg n="c9b73f77">
              Jag vill i sammanhanget också påminna om att regeringen sedan
              tidigare har tillsatt en särskild utredare med uppgift att se
              över materiel- och logistikförsörjningen till Försvarsmakten.
              Den uppgiften omfattar frågan om hur logistiktjänsterna – av vilka
              underhåll av stridsflygplan är en – ska organiseras utifrån kravet
              på ökad operativ förmåga i krigsförbanden.
            </seg>
          </u>
          <note type="speaker" n="7e1b6a1a">
            Anf. 35 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-0" n="1732a408">
            <seg n="1583e37c">
              Fru talman! Tack så mycket, försvarsministern, för svaret på
              min interpellation!
            </seg>
            <seg n="48090f0f">
              Bakgrunden till interpellationen är att för någon vecka sedan
              beslutade flygsäkerhetsinspektören att dra tillbaka flygverkstädernas
              tillstånd att utfärda underhållsintyg för stridsflyget. Detta
              ledde omedelbart till att ett antal stridsflyg inte kunde levereras
              ut till respektive divisioner och delta i den verksamhet som de
              är avsedda för.
            </seg>
            <seg n="ed1ad340">
              Fru talman! Det är viktigt att komma ihåg att det här inte kom
              som någon blixt från en klar himmel. Flygsäkerhetsinspektören
              varnade redan för sex månader sedan att han skulle kunna komma
              att dra tillbaka tillståndet. Det är egentligen först när det
              är för sent och beslutet redan är fattat som FMV tycks ha tagit
              kritiken mot flygsäkerheten på stort allvar.
            </seg>
            <seg n="c7f76917">
              I går hade försvarsutskottet flyginspektören närvarande på sitt
              sammanträde. Han talade om intressekonflikter mellan å ena sidan
              Försvarets materielverks ledning och å andra sidan det regelverk
              som reglerar flygsäkerheten. Enkelt uttryckt handlar det om att
              ledningen för FMV vill ha leveranser och lägger ut beställningar
              och skapar ett tryck på flygverkstäderna som de inte kan hantera,
              åtminstone inte om det ska vara förenligt med reglerna om militär
              luftfart.
            </seg>
            <seg n="902b90ff">
              Detta gör att man frågar sig inte bara hur flygverkstäderna är
              organiserade och under vilken myndighets ledning de ska vara,
              utan också om vi har tillräcklig kapacitet på flygverkstäderna.
              För ett par år sedan lades en av de tre flygverkstäderna ned,
              nämligen den på F 17 i Kallinge. När vi nu ett par år senare märker
              att trycket på verkstäderna blir alldeles för högt måste frågan
              ställas: Har vi en för liten produktion skapacitet? Står den inte
              i par i t et till det behov som flygvapnet har? Det hade varit
              intressant att höra om försvarsministern hade någon kommentar
              till den frågan.
            </seg>
            <seg n="afec16a5">
              Över huvud taget funderar man på hur logistiken och verksamheten
              inom FMV är riggad utifrån det som försvarsministern väljer att
              avsluta sitt svar med, nämligen: Är den riggad utifrån kravet
              på ökad operativ förmåga i krigsförbanden – det som är det enskilt
              viktigaste inriktningsbeslutet?
            </seg>
            <seg n="31c2439e">
              Har FMV tankat ned och tagit till sig den förändrade hotbild
              som Sverige i dag har och den förändrade försvarspolitiska inriktning
              som vi har fått? Även på den punkten, fru talman, skulle det vara
              intressant att höra om försvarsministern tror att det finns en
              resa kvar för försvarslogistiken att göra för att anpassa sig
              till det innehåll som finns inte minst i försvarsministerns eget
              inriktningsbeslut.
            </seg>
          </u>
          <note type="speaker" n="9a10e5f2">
            Anf. 36 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-1" n="5bf0d5ec">
            <seg n="9392f017">
              Fru talman! Det är intressanta perspektiv och synpunkter som
              Allan Widman för fram. Det här är självklart realiteter som måste
              hanteras. Både jag och min statssekreterare har tagit den här
              problematiken på största allvar. Jag vet att man har jobbat intensivt
              också inom myndigheterna, som FMV, och fört dialog med flygsäkerhetsinspektören
              i de här frågorna.
            </seg>
            <seg n="0cc98229">
              Jag kan nu meddela att det i går kom uppgifter om att den militära
              flyg ­ inspektionen är överens med FMV om de åtgärder av olika
              art som vid ­ tagits och att man kommer att lätta på restriktionerna
              för under ­ hålls ­ verk ­ samheten. Det innebär att FMV återigen
              kan leverera flygplan till För ­ svarsmakten. Den akuta fasen
              ska därmed vara över.
            </seg>
            <seg n="74f4ae5b">
              Jag fick kl. 10.15 i dag, alldeles före den här interpellationsdebatten,
              ta del av ett beslut från flygsäkerhetsinspektör Anders Janson:
              Med referens till de redovisningar som FMV genomfört för FSI samt
              de genomförda åtgärderna och den handlingsplan som redovisats
              i en FMV-skrivelse anser FSI att organisationen vidtagit erforderliga
              korrigerande åtgärder med anledning av avvikelse 1 och 2 och upphäver
              tidigare beslut om tillfällig begränsning av organisationens befogenheter
              att utfärda underhållsintyg.
            </seg>
            <seg n="14770867">
              Det här innebär väl då att verksamheten åter ska vara fungerande.
              Jag tyckte att det var viktigt att kunna ge det beskedet i debatten,
              så det var bra att jag kunde få fram det före debatten.
            </seg>
            <seg n="1804eb40">
              Sedan vill jag påminna om att jag var ordförande i försvarsutskottet,
              vilket är Widmans nuvarande position, när det här hanterades 2012.
              I de diskussioner vi då förde om den här frågan underströk utskottet
              vikten av att en eventuell överföring av verksamheten till FMV
              eller annan huvudman inte skulle få leda till försämrad militär
              förmåga eller sänkta beredskapskrav. Det var vad utskottet levererade
              i det sammanhanget, och det är en uppfattning som jag inte har
              ändrat. Jag har samma ståndpunkt nu som jag hade då. Det är oerhört
              viktigt att FMV kommer till rätta med den här typen av problem
              och tar dem på största allvar.
            </seg>
            <seg n="a51c47fd">
              Det genomförs nu en utredning av logistiktjänsterna, där underhållet
              av stridsflygplanen ingår. Detta ska organiseras utifrån kraven
              på ökad operativ förmåga i krigsförbanden. Det är ingen tillfällighet
              att den biten finns med i sammanhanget. Däremot är det väl lite
              tidigt för mig att sticka ut hakan och säga: Så här och så här
              blir det! Nej, utredaren får jobba klart.
            </seg>
            <seg n="9e3c9262">
              Jag säger de här sakerna nu i debatten med Widman för att jag
              vill understryka att jag ser allvarligt och seriöst på den här
              frågan. Det är oerhört väsentligt att detta fungerar. Är det så
              att sådana här situationer uppstår är det nödvändigt att lösa
              dem. Vi ska inte ha den här typen av lägen, utan vi måste spänna
              bågen hårdare. Jag är i alla fall tillfreds med att jag 10.15
              i dag fick beskedet att den situation vi hamnat i är löst.
            </seg>
          </u>
          <note type="speaker" n="2f0cbb98">
            Anf. 37 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-1" n="1732a408">
            <seg n="e58d86c7">
              Fru talman! Försvarsministerns besked är mycket välkommet. Det
              kommer inte som någon total överraskning för mig, eftersom vi
              redan i går kunde höra av flygsäkerhetsinspektör Anders Janson
              att en lösning var på gång. Det är gott att produktionen vid flygverkstäderna
              nu kommer igång igen och att det inte finns några akuta hot mot
              tillgängligheten till våra stridsflygplan. Jag är tacksam för
              detta.
            </seg>
            <seg n="44d0c269">
              Samtidigt tror jag inte att man i och med detta kan blåsa faran
              över, annat än rent tillfälligt. Jag kan konstatera att den process
              som ledde fram till att flygsäkerhetsinspektören drog in tillståndet
              varade i sex månader. Det är min bedömning att Försvarets materielverk
              inte tillräckligt tidigt tagit kritiken på tillräckligt stort
              allvar. Man måste nu skaffa sig någon form av early warning system
              och se till att FMV i ett mycket tidigare skede reagerar på den
              kritik som kommer.
            </seg>
            <seg n="8093eca9">
              Ja, det är korrekt – den logistikreform som förändrade huvudmanna
              ­ skapet för flygverkstäderna och förflyttade dem från Försvarsmakten
              till FMV beslutades under Alliansens regeringsperiod, dock utan
              att opposi ­ tionen vid det tillfället reserverade sig däremot.
              Men nu har vi den situa ­ tion som vi har.
            </seg>
            <seg n="b1db3145">
              Jag ställde två frågor. Jag tyckte att jag delvis fick svar på
              den ena, som handlade om huruvida logistiken och Försvarets materielverk
              laddat ned den nya försvarspolitiska inriktningen, som prioriterar
              nationellt försvar av Sverige, eller om de fortfarande delvis
              lever kvar i det försvar som var inriktat på internationella insatser,
              vilket innebär helt andra och lägre krav på både tillgänglighet
              och beredskap.
            </seg>
            <seg n="85678461">
              Den fråga som jag inte fick besvarad och som jag hoppas att försvarsministern
              nu kan återkomma till handlade om den sammanlagda kapaciteten
              på flygverkstäderna. Vi tog bort en av de tre flygverkstäderna.
              Är det försvarsministerns bedömning att kapaciteten i dag är tillräcklig?
              Flygsäkerhetsinspektören konstaterar att det finns en intressekonflikt
              mellan å ena sidan FMV:s krav på leverans till Försvarsmakten
              och å andra sidan de regelverk som gäller för flygsäkerheten.
              Jag vore tacksam om jag fick ett svar på den frågan, fru talman.
            </seg>
          </u>
          <note type="speaker" n="335373ff">
            Anf. 38 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-2" n="5bf0d5ec">
            <seg n="77360dde">
              Fru talman! När det gäller historieskrivningen vill jag markera
              att det vi förde en diskussion om i försvarsutskottet var villkoret
              för att ställa upp på den här typen av åtgärder. Det var då vi
              förde in att detta inte får leda till försämrad militär förmåga
              och sänkta beredskapskrav. Nu har vi att hantera det här, men
              jag kan garantera att vi inte har lidit av passivitet under den
              här tiden. Detta är en situation som helt enkelt måste lösas,
              och det har man gjort vad gäller den här biten.
            </seg>
            <seg n="e11ff11a">
              Jag blåser inte någon fara över. Jag tycker nästan inte att man
              kan göra det i något avseende i dag, utan det dyker ständigt upp
              saker av de mest skilda slag, nästan varje dag. Det som har hänt
              visar vikten av att vi följer upp verksamheten och garanterar
              att det här håller långsiktigt, så att vi inte hamnar i den här
              typen av situationer. Det är klart att det är ett underlag för
              dialog med ansvariga myndigheter.
            </seg>
            <seg n="d4aacd97">
              När det gäller frågan om fler verkstäder – det är förmodligen
              detta Widman syftar på – är det naturligtvis så att jag inte kan
              ställa mig och lova rakt av verkstadsanläggningar si eller så.
              Men kommer det synpunkter och frågor om kapacitet i förhållande
              till regelverk måste man värdera de bitarna och se hur man löser
              det. Exakt hur lösningen ska se ut och huruvida det här är ett
              kärnproblem får man återkomma till. Jag är inte ovetande om att
              den här typen av balans är en del av problematiken, men jag vill
              inte stå här och låsa mig för en exakt organisatorisk form för
              hur man ska jobba framöver.
            </seg>
            <seg n="0b4ece6f">
              Sedan måste man skilja på vad som är myndighetens roll och uppgift
              och vad som är politikens uppgift. Men för oss är det oerhört
              väsentligt att vi aldrig får ha någon tendens till försämrad militär
              förmåga eller sänkta beredskapskrav. Jag tar det som har hänt
              på största allvar. Det vet man också inom respektive myndighet.
            </seg>
          </u>
          <note type="speaker" n="ee5d1db7">
            Anf. 39 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-2" n="1732a408">
            <seg n="cab84adc">
              Fru talman! När det begav sig var det min bedömning att det var
              ett misstag att lägga ned flygverkstaden på F 17 i Kallinge i
              Ronneby och därigenom dra bort en tredjedel av vår kapacitet på
              det här området. Jag kallade vid det tillfället till mig företrädare
              för både FMV och flygvapnet och ställde en väldigt rak fråga:
              Kommer detta att fungera vid en nedläggning? Jag fick då ett tydligt
              besked från FMV: Ja, vi lovar att detta kommer att fungera. Flygvapnet
              svarade då: Med ett sådant löfte kan vi inte göra någonting annat
              än att lita på det beskedet.
            </seg>
            <seg n="6623d511">
              Fru talman! Anledningen till att jag uppehåller mig vid detta
              är att det förekommer liknande löften också i en lång rad andra
              avseenden. Det gäller till exempel underhållet av flygmotorer,
              som jag och försvarsministern haft privilegiet att diskutera vid
              flera tillfällen i kammaren. Det ställs ut löften.
            </seg>
            <seg n="2789790f">
              Jag tror, försvarsministern, att den tid då man blint litade
              på löftena och med automatik lade dem till grund för de beslut
              som politiken fattade nog är förbi. Nu måste vi bättre skrutinisera,
              kontrollera och följa upp de förändringar som sker också på tämligen
              låg nivå i myndigheterna.
            </seg>
            <seg n="50d0c78f">
              Fru talman! Med detta vill jag tacka försvarsministern för debatten.
            </seg>
          </u>
          <note type="speaker" n="084b0bcd">
            Anf. 40 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-3" n="5bf0d5ec">
            <seg n="12c0d378">
              Fru talman! Det är alltid viktigt att försöka ha ingångsvärdet
              realism i olika sammanhang. Jag har egentligen ingen annan uppfattning
              än Widman när det gäller att man alltid måste värdera det som
              sägs mot vad man tror är en verklighet.
            </seg>
            <seg n="f1aa743d">
              Jag ska nu inte ställa ut vare sig det ena eller det andra i
              löftesväg mer än att jag inser att det är frågor som vi kontinuerligt
              måste jobba med. Vi kommer kontinuerligt att möta problem. Vi
              kommer att ha problem av ekonomisk art och av driftsmässig art.
              Det är sådant som myndigheterna kontinuerligt måste ta sig an.
              Så fungerar verkligheten.
            </seg>
            <seg n="9d5ee96e">
              Jag har ingen omedelbar lösning att presentera på problematiken
              mer än att man har löst ut den knut som nu var aktuell. Jag inser
              att det är saker som vi följa upp. FMV har väldigt tydligt klart
              för sig att det är någonting vi måste följa upp och jobba med.
            </seg>
            <seg n="fe38620e">
              Vi är naturligtvis också måna om att det fungerar framöver. Då
              måste man värdera balanser i kapacitet och regelverk. Det viktigaste
              är framför allt att i den tid vi nu lever i kan vi inte på grund
              av inre organisatoriska frågor ha problem med den militära förmågan
              eller beredskapskraven. Så får det inte vara.
            </seg>
            <seg n="42d7b2bf">
              Det är den politiska dimensionen i detta. Sedan måste myndigheterna
              jobba utifrån den plattformen.
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="f7175ee0">
            § 12 Svar på interpellation 2015/16:557 om marinens ytstridsförmåga
          </note>
          <note type="speaker" n="6ac39ec7">
            Anf. 41 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-4" n="5bf0d5ec">
            <seg n="0e43c258">
              Fru talman! Allan Widman har frågat mig om regeringen i närtid
              tänker bemyndiga För s varets materielverk att beställa halvtidsmodifiering
              av två korvetter ur Gävleklassen och vilka åtgärder jag är beredd
              att vidta för att kärnan i de sjögående förbanden ska kunna vara
              sju korvetter.
            </seg>
            <seg n="3754064d">
              I enlighet med den försvarspolitiska inriktningspropositionen
              ska marinens ytstridsförmåga säkerställas genom bland annat vidmakthållande
              av fem Visbykorvetter och halvtidsmodifiering av två korvetter
              av Gävle ­ klass.
            </seg>
            <seg n="48ba12d3">
              Jag kan konstatera att bibehållandet av sju korvetter är av stor
              betydelse och att Försvarsmakten i sitt underlag till investeringsplan
              har planerat för en halvtidsmodifiering av två Göteborgskorvetter
              (HMS Gävle och HMS Sundsvall). Dessa korvetter kommer efter genomförda
              åtgärder att benämnas korvetter typ Gävle och vara operativt relevanta
              till mitten av 2020 ‑ talet. I investeringsplanen ingår även vidmakthållande
              av Visbykorvetterna. Det innebär att det sammantaget kommer att
              finnas sju operativa korvetter.
            </seg>
            <seg n="7781f8ba">
              Regeringen tar löpande ställning till Försvarsmaktens förslag
              till materielinvesteringar när beredningskravet i regeringsformen
              och förutsättningarna för ett för verksamheten bra beslut är uppfyllda.
              Försvarsmakten arbetar med dessa frågor, och beredningen av ett
              beslutsunderlag pågår.
            </seg>
          </u>
          <note type="speaker" n="88e2cd8e">
            Anf. 42 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-3" n="1732a408">
            <seg n="869054f6">
              Fru talman! Jag vill tacka för svaret. Det blir tydligt att försvarsministern
              inte gärna vill exponera sig för granskningsanmälningar genom
              att inte följa det beredningskrav som finns i regeringsformen,
              och det har jag naturligtvis all respekt för. Vi måste uppfylla
              beredningskravet. Det är väl uppenbart att det emellanåt kan lägga
              hinder i vägen när det gäller olika beslut som ska fattas på det
              försvarspolitiska området.
            </seg>
            <seg n="401db16b">
              Samtidigt kan man läsa i Försvarets forum, en tidning som är
              Försvarsmaktens egen, att verksamheten med fartyget Jägaren, 44
              år gammalt med 21 000 driftstimmar bakom sig, på västkusten nu
              avslutas utan att ersättas. Personalen som har tjänstgjort på
              Jägaren skingras nu i olika riktningar, bland annat till andra
              förband men också till det civila samhället och studier. När det
              gäller den typen av avvecklingar som ständigt pågår i det militära
              försvaret tycks inte beredningskravet vara något problem. De bereds
              och expedieras hela tiden.
            </seg>
            <seg n="9d76640a">
              Nu säger försvarsministern, precis som det står i inriktningsbeslutet
              från förra sommaren, att det kommer att vara sju korvetter som
              utgör kärnan i de sjögående förbanden under försvarsbeslutsperioden.
              Jag kan bara konstatera att om det inte fattas ett beslut i närtid
              om halvtidsmodifiering av två korvetter är risken rätt stor att
              det inte vid något tillfälle under försvarsbeslutsperioden kommer
              att finnas sju korvetter i tjänst.
            </seg>
            <seg n="033f450e">
              Det har skrivits en del i tidningarna de senaste veckorna om
              de fördyringar som uppstått när det gäller olika satsningar i
              inriktningsbeslutet. Det är inte utan att man får en känsla av
              att det nu pågår en sorts kontroll. Jag tjänstgjorde själv som
              befäl på granatkastarkompaniet på Kronobergs regemente på 80-talet.
              När man någon gång sköt fel med en granatkastare kom skjutledaren
              på radion och sa: Kontroll! Då fick alla lämna sina granatkastarpjäser.
              Sedan gick en officer och visiterade varje vapen för sig för att
              utröna vad det var som hade gått fel.
            </seg>
            <seg n="c6aff962">
              När jag lyssnar på försvarsministern kommer jag inte ifrån en
              känsla av att det nu pågår kontroll inom Regeringskansliet, fru
              talman. Man vill från Finansdepartementets sida gå igenom alla
              de satsningar som nu har gjorts avseende ekonomiska felbedömningar
              innan man går vidare med beställningar och andra uppdrag. Är det
              på det sättet riskerar inte bara korvetterna att bli försenade.
              Då riskerar också mycket annat i inriktningspropositionen att
              inte bli realiserat.
            </seg>
          </u>
          <note type="speaker" n="c3bca702">
            Anf. 43 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-5" n="5bf0d5ec">
            <seg n="0615f9a4">
              Fru talman! Jag tror at t man ska ha viss försiktighet innan
              man med bestämdhet säger: Så här ser de ekonomiska förutsättningarna
              exakt ut för olika försvarsmaterielprojekt. Vi vet inte slutsumman
              på de olika projekten förrän det är slutförhandlat i respektive
              projekt och förrän projekten är genomgångna helt och hållet och
              man utifrån det också gjort eventuella korrigeringar antingen
              i numerär eller i kvalitet eller att man i någon annan mening
              har gjort någon förändring. Det är först då man kan säga med exakthet
              hur ekonomin faller ut.
            </seg>
            <seg n="a48006fc">
              Det är ingenting som känns som någon stor överraskning. Jag sa
              redan på Sälenkonferensen att vi kommer att få diskussioner om
              prognoser om fördyringar och tidsförskjutningar. För mig är det
              ingenting som jag känner är speciellt överraskande eller särskilt
              konstigt. Även Widman vet att den typen av fenomen är någonting
              som har uppkommit och följt försvarets materielutveckling i alla
              år.
            </seg>
            <seg n="4a95e024">
              Det är heller inget konstigt att vi jobbar intensivt med de olika
              materielprojekten på Försvarsdepartementet. Jag förutsätter att
              det var så även under tidigare regeringar. Är det så att man inte
              har gjort så känns det väldigt märkligt. Vi får väl avvakta tills
              vi vet de exakta utfallen när det gäller olika materielprojekt
              innan vi är för bestämda i hur det kommer att sluta. Däremot är
              mycket på gång. Det är många leveranser som ligger i pipeline.
              Det är ett intensivt arbete för att förverkliga inriktningspropositionen.
            </seg>
            <seg n="955c3ffe">
              När det gäller interpellationen som handlade om korvetterna delar
              jag uppfattningen – vi har kanske aldrig haft olika uppfattning
              – om vikten av att vi vidmakthåller ytstridsförmåga och fullföljer
              inriktningsbeslutet.
            </seg>
            <seg n="e5eb8299">
              De projekt som det ska beslutas om under de kommande åren ingår
              i det budgetunderlag med tillhörande investeringsplan som Försvarsmakten
              kom in till Regeringskansliet med den 31 mars i år. Det är detta
              underlag vi jobbar med just nu, och det är själva investeringsplanen
              som det kommer att beslutas om i samband med budgetpropositionen
              2017. Vi måste kunna jobba med det här under de sedvanliga och
              rimliga former som finns. Man får återkomma med resultatet av
              arbetet.
            </seg>
            <seg n="a2b88401">
              Vi för hela tiden en dialog från Försvarsdepartementet sida med
              Försvarsmakten i frågan. Om det från Försvarsmakten i närtid skulle
              inkomma en särskild framställan till regeringen om få genomföra
              halvtidsförlängande åtgärder på aktuella korvetter kommer denna
              framställan att hanteras enligt sedvanliga rutiner.
            </seg>
            <seg n="a96a4bfc">
              Jag har i mitt svar redogjort för att vår ambition är att klara
              ut det som inriktningspropositionen innebär och att vi jobbar
              så här med denna inriktning.
            </seg>
          </u>
          <note type="speaker" n="ff22c859">
            Anf. 44 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-4" n="1732a408">
            <seg n="efabe68a">
              Fru talman! Det är nu snart ett år sedan inriktningsbeslutet
              fattades här i riksdagen. Det rörde bland annat halvtidsmodifieringen
              av två stycken korvetter. Jag kan konstatera att ingen beställning
              ännu har skett; i varje fall får jag ingen information från försvarsministern
              om att det skulle vara på något annat sätt.
            </seg>
            <seg n="2227bf22">
              Från det att man beställer en halvtidsmodifiering av ett så här
              pass stort fartyg till dess att det levereras tar det nästan tre
              år. Det innebär att om det inte blir ett beslut i närtid kommer
              kanske inte ens en av dessa två korvetter att vara färdiga före
              2020 under denna inriktningsperiod. Med detta vill jag bara understryka
              den skyndsamhet som jag tror måste gälla om inten ­ tionerna i
              inriktningsbeslutet ska uppfyllas.
            </seg>
            <seg n="1a05e0ef">
              Det är alldeles korrekt att försvarsministern i januari månad
              i Sälen varnade för att mycket av det som var planerat och beslutat
              inte skulle falla ut exakt som vi hade föreställt oss när vi fattade
              riksdagsbeslutet. Han återkommer också rätt ofta till att man
              inte kan acceptera fördyringar, att man måste jobba med dem och
              att man måste påverka och ompröva.
            </seg>
            <seg n="a7490b6f">
              Jag har all respekt för den inställningen, fru talman. Men när
              det kommer till just materielprojekten är den svenska staten nästan
              alltid uppbunden av avtal med privata rättssubjekt. Det innebär
              att de företag som ska leverera till Försvarsmakten har rätt att
              kräva betalning av staten. Om betalningen inte inkommer kan de
              ytterst gå till en domstol och kräva sin rätt. Därför är manöverutrymmet
              just när det gäller materielprojekt och avtal med privata företag
              väldigt begränsat.
            </seg>
            <seg n="d678c427">
              Min oro är en oro som jag vet delas av försvarsmaktsledningen;
              de har uttryckt den bland annat i budgetunderlaget för 2017. Den
              gäller att man i slutändan inte kan påverka fördyringarna på materielsidan
              utan i stället får spara på det som är allra viktigast, nämligen
              övningar för och utbildning av våra soldater. Det är helt enkelt
              de enda kostnader som myndigheten själv kan påverka.
            </seg>
            <seg n="328f4ae8">
              Om det blir fallet finns en risk för att det som är den främsta
              ambitionen i inriktningsbeslutet – att öka den operativa förmågan
              – går om intet.
            </seg>
          </u>
          <note type="speaker" n="bb7c1177">
            Anf. 45 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-6" n="5bf0d5ec">
            <seg n="1b71dfe9">
              Fru talman! Vi är nu inne på den fjärde månaden sedan inriktningsbeslutet
              började gälla. Det började alltså gälla den 1 januari. Den 1 maj,
              som är en bemärkelsedag i andra sammanhang och arbetarrörelsens
              dag, går vi in i den femte månaden. Det har alltså inte gått så
              oerhört lång tid sedan beslutet började gälla.
            </seg>
            <seg n="4c1961cd">
              Jag kan dock säga att det pågår ett arbete med att förbereda
              materielbeställningar, och det är i detta arbete man har möjlighet
              att diskutera och påverka prisbilder och annat. Det är detta jag
              tycker har varit viktigt att försöka markera. I denna typ av processer
              ska man göra allt man kan för att påverka prisbilder. Det är också
              där man kan göra värderingar och fråga sig om man ska göra på
              något annat sätt och ändå kunna nå samma effekt som man hade tänkt
              sig från början. Det är denna typ av processer som vi arbetar
              med.
            </seg>
            <seg n="b97f11b0">
              Vi har som ambition att återkomma i budgetpropositionen 2017.
              Vi kommer inte att vidta åtgärder förrän nödvändiga underlag i
              alla stycken har redovisats så att vi känner att vi har fast mark
              under fötterna. Förutom att jag ska genomföra ett beslut har jag
              att förhålla mig till kostnadsramar. Om jag inte jobbade också
              utifrån kostnadsramshållande skulle jag inte fullfölja uppgiften.
              Jag måste jobba med dessa båda balanser.
            </seg>
            <seg n="974ea614">
              Jag har all respekt för realiteter. Om man inte orkar med att
              ta i de problematiska bitarna så att man i alla fall kan få bukt
              med befarade kostnadsutvecklingar så långt som möjligt och dessutom
              försöker se till att ramen hålls tycker jag att man har hamnat
              i en problematisk situation.
            </seg>
            <seg n="8f79480c">
              När jag följer den aktuella debatten tänker jag ibland: Alla
              de som deltar i debatten och skriver artiklar om det ena och det
              andra och talar med den ena och den andra som säger att det blir
              dyrare – hur skulle det bli om det var de som höll i det här?
              Skulle vi ha en kostnadsexplosion som var fruktansvärd? Skulle
              de inte ens en gång försöka hålla emot? Skulle de inte ens en
              gång försöka värdera det hela och tänka att det går att göra på
              ett annat sätt? Skulle de inte ta något ansvar för pengarna? Man
              får också se till den saken när man funderar på den allmänna debatt
              som förs om ekonomin.
            </seg>
            <seg n="c1b93ccf">
              Detta kommer vi att ha möjlighet att återkomma till många gånger.
              Det här kommer inte att vara sista gången det debatteras. Vi kommer
              att ha oändliga möjligheter att utbyta synpunkter på alla detaljer
              i hela den svåra och komplexa materielfrågan.
            </seg>
            <seg n="2f217619">
              Jag vill bara påminna om en sak. I inriktningspropositionen och
              i Försvarsberedningens arbete sa vi att vi skulle göra en utredning
              av det vi då kallade för materielberget. Det gäller hela den framtida
              jätteutmaningen inom i stort sett samtliga materielslag inom Försvarsmakten.
              Denna utredning kommer vi att tillsätta, och den ska prestera
              ett underlag som ska tillföras nästa försvarsberedning. Syftet
              var att underlätta för Försvarsberedningen så att de skulle ha
              ett så stabilt material som möjligt att stå på när de tar sig
              an denna svåra uppgift. När detta presenteras inför regeringen
              ska det vara så genomarbetat som det är möjligt att få det.
            </seg>
          </u>
          <note type="speaker" n="af9a7018">
            Anf. 46 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-5" n="1732a408">
            <seg n="81941a75">
              Fru talman! Det är ingen ny historia att det fattas ett försvarsbeslut
              där man sätter upp ett antal olika målsättningar och att man en
              kort tid efter det att beslutet har trätt i kraft märker att pengarna
              inte räcker till uppgifterna.
            </seg>
            <seg n="986e1297">
              Peter Hultqvist vet att jag under den tid jag deltog i försvarsförhandlingarna
              för Liberalernas räkning förra året varnade gång på gång för detta
              fenomen: Alla och envar, både inom myndigheterna och på den politiska
              nivån, försöker trycka in så mycket som möjligt i försvarsbeslutet
              utan att man anvisar motsvarande finansiering.
            </seg>
            <seg n="796e05ce">
              Vi kan konstatera, fru talman, att Försvarsmakten gjorde bedömningen
              att man behövde 17 miljarder. Man fick li te drygt hälften av
              detta, 10,2 miljarder. Nu säger försvarsministern att det kommer
              att finnas ett oändligt antal tillfällen att diskutera felplaneringar
              och eventuella fördyr ­ ingar de kommande åren. Jag delar verkligen
              den uppfattningen. Men jag tror att när alla dessa diskussioner
              är färdiga kommer vi fram till den slutsats som vi alltid brukar
              komma fram till, nämligen att politiken kunde ställa upp uppgifterna,
              men vi kunde inte ger erforderlig finansiering.
            </seg>
          </u>
          <note type="speaker" n="a549433b">
            Anf. 47 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-7" n="5bf0d5ec">
            <seg n="93587f5a">
              Fru talman! Det var inte riktigt så enkelt i förhandlingarna
              som Widman säger. När diskussionerna om de 17 miljarderna fördes
              var det specificerat på olika typer av materielprojekt ända upp
              till de 17 miljarderna. Det vi tog bort var specifika saker kopplade
              till direkta materielprojekt
            </seg>
            <seg n="22b75779">
              Den här problematiken bygger närmast på att vi skulle ha haft
              en buffert inlagd i det här – det låter som det när man hör på
              Widman. Det var inte riktigt så som diskussionen fördes, utan
              det var spe cifika projekt som plockades ut. S edan lades en ram.
              Den utgick från vad Försvarsmakten ansågs behöva för respektive
              projekt. Det var noga och detaljerat resonerat kring det.
            </seg>
            <seg n="956b5fa0">
              Jag är inte beredd att gå i god för diskussioner om felplanering
              och felaktiga bedömningar och så vidare, utan jag vill se det
              så här: Vi har tagit ett riksdagsbeslut som innehåller en lång
              rad parametrar. Vi ska försöka uppfylla det riksdagsbeslutet.
              Vi för alltså kontinuerligt diskussioner i det syftet och med
              den inriktningen.
            </seg>
            <seg n="38468a41">
              Min ambition är att leverera ökad militär förmåga på olika sätt
              och i olika varianter. Då får vi väl bedöma sedan när vi har mer
              konkreta underlag att ta ställning till vad vi gör i specifika
              situationer om de uppkommer. Men jag tycker att det är för tidigt
              att ha alltför bestämda uppfattningar om vad det ena och det andra
              betyder i dagsläget.
            </seg>
            <seg n="26d8b06b">
              Sedan gäller en del av den debatt som förs i dag kostnader som
              faller ut under nästkommande försvarsbeslutsperiod och inte innevarande
              period, alltså inte under denna försvarsbeslutsperiod. Det är
              viktigt att ha det med sig också när man bedömer dagens debatt
              och dagens förutsättningar.
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="a2e54c98">
            § 13 Svar på interpellation 2015/16:570 om exportansträngningar
            för det svenska artillerisystemet Archer
          </note>
          <note type="speaker" n="0b5da130">
            Anf. 48 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-8" n="5bf0d5ec">
            <seg n="fc667b30">
              Fru talman! Allan Widman har frågat mig vilka åtgärder jag är
              beredd att vidta för att BAE Systems ska offerera Archer till
              Danmark.
            </seg>
            <seg n="e64f4d91">
              Det danska försvarsministeriets inköpsorganisation DALO har inom
              ramen för sin upphandling av nytt artillerisystem inhämtat och
              utvärderat offerter från sju olika leverantörer, däribland BAE
              Systems. Fem av dessa har nu gått vidare för fortsatt utvärdering.
              BAE Systems artillerisystem Archer är inte ett av de fem system
              som gått vidare varav följer att Archer inte längre är aktuellt
              för export till Danmark.
            </seg>
          </u>
          <note type="speaker" n="152166e6">
            Anf. 49 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-6" n="1732a408">
            <seg n="14a36b4f">
              Fru talman! Tack, försvarsministern, för svaret på min interpellation!
              Det är alldeles korrekt att utifrån ett upphandlingsperspektiv
              just nu är Archer inte aktuellt för Danmark. Men min interpellation
              involverar de 24 pjäser som Norge tidigare beställde och som man
              nu har hävt sitt avtal angående och vill lämna tillbaka till Sverige.
              De här 24 pjäserna kommer av allt att döma att vara ett ansvar
              för den svenska staten och kommer att tas över av den svenska
              staten. De utgör, åtminstone med den planering som finns i inriktningsbeslutet,
              något av överskottsmateriel för ögonblicket.
            </seg>
            <seg n="db9bcde8">
              Försvarsministern säger att BAE inte längre är aktuella med Archer
              i upphandlingen. Men det här med upphandling är inte enda vägen
              att sälja försvarsmateriel till andra länder. Sverige har en lång
              tradition av så kallad government to government, där svenska staten
              säljer överflödig materiel till en annan stat. Detta har vi gjort
              i Tjeckien med stridsflygplan, i Ungern och Thailand med JAS Gripen
              och Singapore med ubåtar . Alla de här affärerna, fru talman,
              har varit second hand-affärer med överflödig svensk försvarsmateriel.
            </seg>
            <seg n="bc3ac516">
              Vi har ju, inte minst genom försvarsministerns försorg, ett bilateralt
              och viktigt samarbete med Danmark sedan några månader tillbaka.
              Det borde inte vara omöjligt för honom och för regeringen att
              med kraft försöka peka på alternativet att överta överflödiga
              svenska artilleripjäser som ett alternativ till den nu pågående
              upphandlingen.
            </seg>
          </u>
          <note type="speaker" n="0082bc50">
            Anf. 50 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-9" n="5bf0d5ec">
            <seg n="7020b312">
              Fru talman! Jag försöker svara på exakt det som stod i frågan
              som handlade om vilka åtgärder jag är beredd att vidta för att
              BAE Systems ska offerera denna pjäs till Danmark. Det var det
              jag svarade på. De har alltså offererat och blivit bedömda. Jag
              utgick alltså från Widmans egen formulering när jag formulerade
              svaret.
            </seg>
            <seg n="1778ca98">
              Vi börjar närma oss en punkt när jag funderar på vad jag egentligen
              ska berätta när det gäller vilka resonemang som har förts i olika
              sammanhang, för det är ju en motpart inblandad. Jag är inte främmande
              för government to government-affärer . Det är ingenting som utgör
              ett principiellt hinder i något sammanhang. Man kan tänka sig
              arrangemang där man hittar en typ av uppgörelser där man säger
              att vi köper det här och ni köper det här. Det ska naturligtvis
              finnas med när man gör den här typen av bedömningar av hur man
              kan göra en affär med de här pjäserna.
            </seg>
            <seg n="a598c465">
              Det jag kan säga är att vi har kontakter med flera länder. Vi
              jobbar i förhållande till flera länder och försöker marknadsföra
              de här pjäserna på ett bra sätt. Här är industrin naturligtvis
              också aktiv. Det finns en respekt för det här systemet; det märker
              jag i de relationer jag har.
            </seg>
            <seg n="c2cd24e4">
              Jag ska inte gå igenom alla detaljer nu, men det är ett system
              med mycket stark eldkraft. Det är ett effektivt system. Sedan
              är det klart att det finns en kostnadsbit kopplad till det här.
            </seg>
            <seg n="2994c19e">
              Jag ska återkomma så småningom när vi är klara med den förhandling
              som sker med Norge. Då får jag återkomma till vad den innebär
              och vilka olika juridiska parametrar och balanspunkter och bedömningar
              som fanns i det sammanhanget. Men vi är inte där än.
            </seg>
            <seg n="7bf219f7">
              Widman kan vara förvissad om att vi jobbar intensivt med den
              här frågan. Vi har tagit kontakt med flera länder. Vi jobbar ihop
              med industrin och försöker hitta en lösning på den här situationen.
              Men jag tror inte att jag ska gå in i detalj här i kammaren på
              exakt på vilket sätt vi jobbar.
            </seg>
          </u>
          <note type="speaker" n="25fae279">
            Anf. 51 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-7" n="1732a408">
            <seg n="efcafa21">
              Fru talman! Jag kan ha viss förståelse för att allt inte kan
              dryftas i en talarstol i vår kammare här i riksdagen. Samtidigt
              vill jag minnas att försvarsministern under hösten när han vid
              ett tillfälle besökte försvarsutskot tet sa att de förhandlingar
              som pågick om de 24 avbeställda norsk a Archerpjä serna skulle
              vara klara vid juletid. Det var det besked som utskottet då fick.
            </seg>
            <seg n="598ac686">
              Nu har julen både kommit och försvunnit bakom oss, fru talman,
              och försvarsministern säger att det fortfarande pågår förhandlingar
              om vad som ska hända med de här 24 övertaliga pjäserna. Vi ser
              med spänning fram emot dels hur man reglerar sina förhållanden
              med Norge, dels huruvida de här pjäserna kan få avsättning någon
              annanstans.
            </seg>
            <seg n="bed9d855">
              Jag vill peka på att det positiva med government to government
              är att prisbilden är mycket flexibel. När försvarsmaterielen är
              övertalig i det svenska försvaret, vilket den är enligt inriktningspropositionens
              planering, kan man också ibland sälja mycket billigt. Danmark
              är ett rationellt land som har gjort sig känt för att söka just
              kostnadseffektiva lösningar, och jag pekar här på en möjlighet
              för försvarsministern att kunna marknadsföra den svenska artilleripjäsen
              mot Danmark.
            </seg>
            <seg n="37834293">
              Det finns dessutom, ska man säga, uppenbara fördelar om de nordiska
              länderna, inklusive Danmark, i större utsträckning kan välja samma
              förbandsbestämmande materiel. Det kommer att underlätta vårt övningssamarbete,
              och det kommer att underlätta samarbete i scenarier bortom fredstida
              förhållanden, som försvarsministern brukar beteckna det.
            </seg>
          </u>
          <note type="speaker" n="e4528cb2">
            Anf. 52 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-27e807d2ae97676e-10" n="5bf0d5ec">
            <seg n="5e1501dc">
              Fru talman! Jag delar grundinställningen att det naturligtvis
              skulle finnas fördelar om man kunde använda samma försvarsmateriel
              i ett nordiskt perspektiv. Den erfarenhet man får är att det är
              enklare att samarbeta om väldigt mycket annat, till exempel övningsverksamhet,
              informationsfrågor och olika typer av hantering. Däremot är just
              materielsidan betydligt krångligare. Det har vi flera exempel
              på i närtid.
            </seg>
            <seg n="09fb9f7b">
              Om jag ska göra en uppriktig bedömning efter det här danska beskedet
              om hur de tänker gå vidare med artillerisystem tror jag att det
              är svårt att komma fram i Danmark. Jag måste ta det som de säger
              i sina utvärderingar på allvar.
            </seg>
            <seg n="4237c95b">
              Skulle det finnas vägar in på något annat sätt är vi naturligtvis
              öppna för det. Men jag vill peka på att det inte är alldeles enkelt
              att gå runt realiteten.
            </seg>
            <seg n="22971629">
              När det gäller den diskussion vi hade i utskottet är det väl
              riktigt som Allan Widman säger att vi hade ambitionen att vara
              klara till jul. Men sedan fanns det en utestående fråga som visade
              sig lite svårare än vi hade trott. Det är den som har dragit ut
              på tiden, och den handlar om en del pengar, naturligtvis. Om vi
              skulle kunna få loss ytterligare ekonomiska medel mot att det
              tar lite längre tid är det något jag tror att utskottet har fördragsamhet
              med.
            </seg>
            <seg n="1ca7be2a">
              När det gäller Norge vill jag säga att detta att lösa ut själva
              avtalet och det som sammanhänger med det är en sak, men försäljningsdelen
              är en annan sak. Detta får man dela upp. Men vi jobbar intensivt
              med den frågan. Det finns ingen budget i svensk försvarsmakt för
              dessa 24 pjäser. Det alternativ vi jobbar med är att få dem försålda
              till annat land.
            </seg>
          </u>
          <note type="speaker" n="2b3588fa">
            Anf. 53 ALLAN WIDMAN (L):
          </note>
          <u who="allan_widman_01a842" xml:id="i-a4ba18ac3f5b08f7-8" n="1732a408">
            <seg n="756e9168">
              Fru talman! Nu tycker jag att det var försvarsministern som plötsligt
              blev lite vekmodig när det gäller möjligheten att sälja försvarsmateriel
              till Danmark.
            </seg>
            <seg n="e6e6efdc">
              Det är förvisso sant när vi tittar på de stora plattformarna,
              oavsett om det handlar om stridsflyg, helikoptrar eller ubåtar,
              att de nordiska länderna har valt att gå helt egna, individuella
              vägar. Men det faktum att någonting är svårt kan inte göra att
              man ger upp hoppet. Det bör vara det sista som överger oss människor,
              enligt några visdomsord.
            </seg>
            <seg n="d2fe8726">
              Jag vill understryka för försvarsministern att mina kontakter
              med dansk försvarspolitik genom åren nog har bekräftat bilden
              av ett land som söker mycket kostnadseffektiva och snabba lösningar.
              Jag tror inte heller att Danmark, oaktat landets säkerhetspolitiska
              inriktning, som ju delvis skiljer sig från Sveriges, har något
              emot att materielen inom respektive försvarsmakt blir mer kompatibel
              de nordiska länderna emellan eller att man till och med väljer
              samma materiel.
            </seg>
            <seg n="4b80ca2f">
              Tappa inte sugen, försvarsministern, utan jobba på med Danmark
              på samma ambitiösa sätt som jag är övertygad om att försvarsministern
              kommer att jobba på när det gäller att hålla kostnadsramarna för
              inriktningsbeslutet . Jag kan försäkra försvarsministern om att
              utskottet är berett att vänta mycket tålmodigt på besked om Archer
              för det fall det kan leda till en minskad ekonomisk skada för
              Sverige och för Sveriges försvar.
            </seg>
          </u>
          <note type="speaker" n="cfa41914">
            Anf. 54 Försvarsminister PETER HULTQVIST (S):
          </note>
          <u who="peter_hultqvist_89ec24" xml:id="i-bd7948a89bfc0346-0" n="5bf0d5ec" next="i-1fb528a53e1140e5-0">
            <seg n="71774f39">
              Fru talman! Jag är nog inte vare sig vekmodig, undfallande eller
              något annat. Jag ville bara understryka det man har sagt i sin
              egen utvärdering, att artillerisystemet Archer tyvärr inte hör
              till de fem system som man har gått vidare med från den danska
              inköpsorganisationens sida. Man ska ha med sig det måttet av realism
              när man funderar på dessa frågor, så att man inte målar upp scenarier
              där detta framstår som betydligt enklare än det är. Det var egentligen
              bara det jag ville ha sagt i sammanhanget.
            </seg>
            <seg n="874f841a">
              Jag är naturligtvis glad för alla positiva tillrop i det här
              krångliga och svåra arbetet och får väl med det tacka för debatten.
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="e9ab70c8">
            § 14 Svar på interpellation 2015/16:548 om LSS-utredningen
          </note>
          <note n="eb2bdbcd">
            Anf. 55 Statsrådet ÅSA REGNÉR (S):
          </note>
          <u who="peter_hultqvist_89ec24" xml:id="i-1fb528a53e1140e5-0" n="5bf0d5ec" prev="i-bd7948a89bfc0346-0">
            <seg n="caca3b3a">
              Fru talman! Carina Herrstedt har frågat mig när utredningen om
              LSS ska starta, när jag avser att presentera direktiven för utredningen
              som jag tidigare flaggat för ska komma och om det är min avsikt
              att ifrågasätta LSS, som är en rättighetslag, och kompromissa
              med LSS-reformens intentioner med det uttalade syftet att spara
              pengar. LSS betyder för övrigt lagen om stöd och service till
              vissa funktionshindrade.
            </seg>
            <seg n="3510e0bd">
              Jag har tidigare aviserat att en översyn ska genomföras av LSS
              och av assistansersättningen enligt socialförsäkringsbalken. Det
              pågår för närvarande ett intensivt beredningsarbete med direktiv
              till en sådan utredning inom Regeringskansliet. När detta arbete
              inom kort är avslutat kommer direktiven för utredningen att beslutas.
            </seg>
            <seg n="e5351043">
              Det är mer än 20 år sedan LSS och assistansersättning infördes.
              Denna reform har på avgörande sätt förbättrat levnadsvillkoren
              för många flickor, pojkar, kvinnor och män med omfattande funktionsnedsättningar.
              Lagarna har möjliggjort ökat självbestämmande och skapat förutsättningar
              för ett mer självständigt liv för personer med omfattande funktionsnedsättningar.
            </seg>
            <seg n="5e0a2812">
              Jag vill här ta tillfället i akt att påpeka att det är angeläget
              för mig och för regeringen att värna dessa reformer.
            </seg>
            <seg n="6f0217ea">
              Det finns dock problem i LSS och assistansersättningen som gör
              att en översyn av lagstiftningen behövs. Det rör bland annat kostnadsutveck
              ­ lingen och bristfällig lagstiftning inom assistansersättningen,
              resursfördel ­ ning mellan de kvinnor och män som får assistansersättning
              och dem som beviljas andra insatser. Vidare rör det insyn i utförandet
              av personlig assi ­ stans för dem som beviljas assistansersättning
              samt rättssäkerhet, likvär ­ dighet och kvalitet i insatserna.
              Det finns också avgörande skillnader när det gäller tillgången
              till och omfattningen av insatser mellan flickor och pojkar, kvinnor
              och män.
            </seg>
            <seg n="0aa4133c">
              Ett av syftena med översynen är att modernisera lagstiftningen
              och få till stånd en större träffsäkerhet, helhetssyn och mångfald
              i de stödinsatser ­ lagstiftningen omfattar. De senaste tio åren
              har kostnaderna för assistans ­ ersättningen fördubblats, samtidigt
              som antalet personer som får assistans ­ ersättning inte alls
              ökat i samma utsträckning. Det är nödvändigt att bryta denna kostnadsutveckling
              och skapa ett långsiktigt hållbart ekonomiskt er ­ sättningssystem.
              Det är självklart för mig att välfärd får kosta. Samtidigt ska
              alla i vårt land känna sig trygga med att pengarna i vår skattefinansi
              ­ e ­ rade välfärd används på ett ändamålsenligt sätt.
            </seg>
          </u>
          <note type="speaker" n="ac96cfe4">
            Anf. 56 CARINA HERRSTEDT (SD):
          </note>
          <u who="carina_stahl_herrstedt_48d8e0" xml:id="i-92ab81aadaf3eff9-0" n="9eb70ecd" next="i-8a019a7dd2052337-0">
            <seg n="714b5581">
              Fru talman! Tack för svaret, statsrådet! Jag har länge efterlyst
              en översyn av LSS och dess tillämpning, och jag är inte ensam
              om detta. Reger ­ ingen har dessutom gjort ett tillkännagivande
              om detta, så det finns ingen direkt enighet i frågan.
            </seg>
            <seg n="6be86be4">
              Jag har motionerat om detta sedan jag kom in i riksdagen 2010,
              då jag menar att lagen inte längre tillämpas på det sätt som från
              början var tänkt. Mitt främsta fokus har legat på behovsbedömningen
              och hur den tillämpas men också på avskaffandet av tvåårsregeln
              för vissa grupper.
            </seg>
            <seg n="ae7f256a">
              Svaret jag har fått har sedan 2010 genomgående varit att en översyn
              är på gång, att Försäkringskassan eller någon annan myndighet
              har fått någon form av uppdrag. I det senaste betänkandet avstyrktes
              vår motion än en gång, med svaret att Försäkringskassan nyligen
              hade fått ett uppdrag att redovisa åtgärder. Det handlar då främst
              om bättre kontroll och om en mer rättssäker hantering av assistansersättningen.
              Det handlar om att minska riskerna för felaktiga utbetalningar
              och överutnyttjande och om åtgärder som kan minska regionala skillnader
              relaterat till Försäkringskassans handläggning.
            </seg>
            <seg n="d1feb39d">
              Jag är själv personlig assistent i grunden, så jag har sett behovet
              av personlig assistans. M en jag har också sett oron bland dem
              som nyttjar det. Det finns många där ute, både anhöriga och personer
              med behov, som är djupt oroade över att en översyn nu främst verkar
              handla om att försöka få ned kostnaderna snarare än om att se
              över bedömningssystemet. Det är personer som är oroade över att
              de inte längre kan få den hjälp de behöver för att känna delaktighet
              i samhället eller ha en skälig levnadsnivå. Allt de får till svar
              i dag är att så snart beredningen av direktiven är avslutat kommer
              arbetet igång.
            </seg>
            <seg n="4588710f">
              Vad innebär detta konkret i tid? Bli det före sommaren eller
              före årsskiftet? Blir det ens denna mandatperiod? Inte ens en
              tidsram mellan tummen och pekfingret kan statsrådet ge besked
              om här i dag.
            </seg>
            <seg n="7d1d80f7">
              Nu lade förvisso statsrådet till orden inom kort . Det kan vara
              intressant att veta vad det innebär. Det är faktiskt många som
              undrar om detta är en så het potatis att regeringen mer eller
              mindre medvetet drar ut på tiden och inväntar en ny regering,
              troligen en borgerlig, som ska ta tag i detta. Då undrar man om
              dagens regering inte är redo och inte vågar ta tag i detta av
              rädsla för att fatta ett ganska obehagligt beslut.
            </seg>
            <seg n="e3ce641b">
              Jag håller med om att det finns problem inom LSS och assistansersättningen
              som gör att en översyn av lagstiftningen de facto behövs. Jag
              anser dock att det sätt som statsrådet svarar på väcker oro. Hon
              framför att översynen rör bland annat kostnadsutvecklingen och
              bristfällig lagstiftning inom assistansersättningen och: De senaste
              tio åren har kostnaderna för assistansersättningen fördubblats
              samtidigt som antalet personer som får assistansersättning inte
              har ökat i samma utsträckning, och därför är det nödvändigt att
              bryta kostnadsutvecklingen.
            </seg>
            <seg n="d789914a">
              Detta visar, menar jag, att man redan från början har en felaktig
              målsättning med översynen. Att från början endast ha statens perspektiv
              och behovet av att spara in på kostnaderna som enda perspektiv
              menar jag blir fel. Är inte syftet med att se över LSS-reformen
              att man ska se hur den fyller de mål som sattes upp från början
              och hur man kan göra detta bättre och effektivare?
            </seg>
            <seg n="dde5f31a">
              Det kan finnas andra anledningar att se över LSS. Huruvida det
              är fallet är en utmärkt fråga att ta upp i en översyn. Att däremot
              från början ha det uttalade syftet att man ska dra ned på kostnaderna
              är att börja med svaret innan man ens har definierat de mest relevanta
              frågorna.
            </seg>
          </u>
          <note n="7c60631c">
            Anf. 57 Statsrådet ÅSA REGNÉR (S):
          </note>
          <u who="carina_stahl_herrstedt_48d8e0" xml:id="i-8a019a7dd2052337-0" n="9eb70ecd" prev="i-92ab81aadaf3eff9-0">
            <seg n="46b546da">
              Fru talman! Det här är en mycket angelägen debatt. Jag vet att
              ledamoten har en bakgrund med att arbeta med de här frågorna.
              Det tycker jag gör det ännu intressantare, för det är en komplex
              lagstiftning. Det är samhällets allra mest utsatta som har behov
              av den här reformen. Det var också därför den kom till.
            </seg>
            <seg n="5f599ae6">
              Vi vill verkligen värna de ingångsvärden och utgångspunkter som
              LSS-reformen har. En regering måste dock ha kontroll över hur
              olika frågor utvecklar sig. I det här fallet är det anmärkningsvärt,
              får man nog lov att säga, att kostnaderna i reformen, som ska
              gå till de mest utsatta, utvecklade sig till en viss nivå de första
              tio åren. Ungefär 14 000 personer trädde in i reformen. Sedan
              fördubblades kostnaderna de senaste tio åren då endast ungefär
              2 000 personer ytterligare trädde in i reformen.
            </seg>
            <seg n="32e1315f">
              Vi har inte ett bra svar på det. Jag tycker att en regering måste
              ha det. Vi försöker skaffa oss den kontrollen och det svaret för
              att säkerställa att medlen faktiskt går till dem som behöver och
              har rätt till det här, för det är en rättighetslagstiftning.
            </seg>
            <seg n="fc47a117">
              Vi har nära samråd med organisationer i den här frågan. Det är
              en kontroversiell fråga. Men jag uppfattar att de flesta organisationer
              som vi dagligen talar med förstår det som regeringen säger, även
              om det finns väldigt mycket synpunkter och, som ledamoten påpekar,
              också oro. Därför vill jag komma fram med de här direktiven. Jag
              hoppas att de kommer fram före sommaren. Det kommer jag att verka
              för. Det tycker jag själv är väldigt viktigt.
            </seg>
            <seg n="cc13588f">
              Det är flera aspekter som vi vill ta upp. Det är helt enkelt:
              Hur fungerar reformen i dag, i det samhälle vi i dag lever i?
              Och det är andra aspekter som vi också vill titta på. Vissa organisationsföreträdare
              tycker att det är jättebra att familjer kan ha rollen som personliga
              assistenter. Andra tycker att det låser in. Vissa organisationsföreträdare
              tycker att andra åtgärder som finns i LSS, som inte är assistansen,
              döljs lite bakom assistansen – det kan till exempel gälla ledsagning.
              Åtminstone tycker de inte att de får det som de har rätt till.
              Det gäller för övrigt även assistansen. Jag får höra av många
              att de tycker att de borde ha rätt till assistans. De får det
              inte trots att kostnadsutvecklingen ser ut som den gör. Ytterligare
              en aspekt, som jag också nämnde i svaret, handlar om jämställdhetsperspektivet.
              Vi vet att män får mer personlig assistans än kvinnor. Man vet
              inte riktigt varför det är så.
            </seg>
            <seg n="e5d449d7">
              Allt det här föranleder oss att se över reformen.
            </seg>
          </u>
          <note type="speaker" n="7fe65a49">
            Anf. 58 CARINA HERRSTEDT (SD):
          </note>
          <u who="carina_stahl_herrstedt_48d8e0" xml:id="i-92ab81aadaf3eff9-1" n="9eb70ecd" next="i-8a019a7dd2052337-1">
            <seg n="7907871f">
              Fru talman! Tack för beskedet om före sommaren! Jag tror att
              det gläder många.
            </seg>
            <seg n="b9c27847">
              Statsrådet säger att hon vill ha svar på frågor innan direktivet
              kommer på plats. Jag kan hålla med om att det kan vara bra. Då
              kommer jag osökt in på frågan angående det direktiv som Försäkringskassan
              redan har fått, innan man har fått svar på de här frågorna. Det
              står att Försäkringskassan ska bidra till att bryta utvecklingen
              av antalet timmar inom assistansersättningen.
            </seg>
            <seg n="fc343ee5">
              Här har man gått ut och gjort någonting innan man har fått svar
              på frågor. Vi har fått indikationer från representanter inom vissa
              funktionshindersorganisationer på att dessa direktiv har lett
              till att personer som egentligen har ett ökat behov i dag inte
              vågar söka för det ökade behovet av rädsla för att få färre timmar
              i grunden. De är rädda att de då ska få färre timmar än vad de
              är berättigade till i dag. Det får absurda effekter för de personer
              som verkligen har ett ökat behov men som inte vågar söka för det.
            </seg>
            <seg n="318c1712">
              Statsrådet verkar inte heller i de debatter eller intervjuer
              jag har läst kunna ge några klara besked om hur det är tänkt att
              Försäkringskassan ska lyckas få ned de ökade kostnaderna. Handlar
              det om att de som redan i dag har assistans ska få färre timmar?
              Handlar det om att de som gör nyansökningar inte ska beviljas
              det antal timmar som de de facto är berättigade till eller har
              behov av? För mig blir detta en tydlig signalpolitik om att pengar
              går före behovet.
            </seg>
            <seg n="18b05c4c">
              En av anledningarna till att timmarna kan ha ökat kan vara att
              allt fler blir äldre och att det i och med det också blir ett
              ökat behov. Vi har i dag en bättre sjukvård som gör att personer
              som kanske tidigare skulle ha avlidit av en stroke eller liknande
              klarar sig men får ett ökat behov av assistans för att klara sin
              vardag.
            </seg>
            <seg n="97ac06b5">
              Det är ganska intressant att veta: Hur är det tänkt att direktiven
              till Försäkringskassan ska kunna upprätthållas? Hur ska Försäkringskassan
              lyckas få ned antalet timmar?
            </seg>
            <seg n="0a05b888">
              Statsrådet pratar också om en ändamålsenlig användning av skatte
              ­ pengarna. Jag tycker att det är positivt att alla ska ha rätt
              till den skattefi ­ nansierade välfärd en. Det ställer jag mig
              till hundra procent bakom. Där ­ emot kanske vi skiljer oss lite
              i fråga om vad vi menar med ändamålsenligt. Jag håller med om
              att skatterna ska gå till sådant, men frågan är vad skatte ­ betalarna
              har förväntat sig av sin inbetalda skatt. Handlar det inte just
              om att upprätthålla en god välfärd? Detta till trots tvingas många
              skattebetalare i dag se hur välfärden sakta men säkert tyvärr
              nedmonteras men att det inom vissa områden verkar finnas obegränsat
              med resurser.
            </seg>
            <seg n="06591fc0">
              Det kan till exempel inte anses ändamålsenligt att personer som
              uppehåller sig illegalt i Sverige får tandvård för 50 kronor medan
              våra äldre får betala fullt pris och därför tvingas avstå. Det
              vore intressant att veta vad Åsa Regnér menar när hon säger ändamålsenligt
              i detta sammanhang.
            </seg>
            <seg n="33eb6f32">
              Vi förutsätter såklart att det innebär att de som har behov av
              LSS också ska få det och att inte kostnadsperspektivet ska komma
              i främsta rummet. Det finns som bekant många andra kostnader som
              staten skulle kunna spa ­ ra in på i stället.
            </seg>
            <seg n="9c58fe58">
              Det skulle vara intressant att veta hur Försäkringskassan ska
              kunna uppnå detta och vad som avses med ändamålsenligt i detta
              sammanhang.
            </seg>
          </u>
          <note n="ad29c51a">
            Anf. 59 Statsrådet ÅSA REGNÉR (S):
          </note>
          <u who="carina_stahl_herrstedt_48d8e0" xml:id="i-8a019a7dd2052337-1" n="9eb70ecd" prev="i-92ab81aadaf3eff9-1">
            <seg n="4700ee74">
              Fru talman! Ja, ändamålsenligt handlar helt enkelt om att pengarna
              ska gå till det ändamål det var tänkt. Vi vill vara säkra på att
              den här rättighetslagstiftningen går till just de rättigheter
              som lagen bidrar till att genomföra. Vi vill till exempel inte
              att pengar ska gå till oseriösa företag. Vi vill ha bättre kontroll
              på det.
            </seg>
            <seg n="7f477530">
              Försäkringskassans chef uttalade sig i helgen och berättade en
              del om vilka tankar hon har om vad Försäkringskassan kan göra
              ytterligare. Dessutom inför man efterskottsbetalningar när det
              gäller den här insatsen.
            </seg>
            <seg n="8ac8811f">
              Tidigare talade Carina Herrstedt om vad regeringar har gjort
              sedan 2010. Jag har bara inflytande över vad regeringen har gjort
              sedan 2013. Men jag kan notera att den tidigare regeringen inte
              gjorde någonting åt den här frågan och dess utveckling, trots
              att jag inte har fått någon uppgift om att den tidigare regeringen
              förstod vad som dolde sig bakom den kraftiga kostnadsutvecklingen.
            </seg>
            <seg n="cfaa96d2">
              När det handlar om att stödja välfärdsinsatser var det dessutom
              så att den enda gången som Sverigedemokraterna hade en möjlighet
              till inflytande över detta röstade de emot regeringens budget
              , som kraftigt hade förstärkt välfärden, till exempel med 2 miljarder
              till äldreomsorg.
            </seg>
            <seg n="8b1b62fd">
              Trots att ni hade sagt i valrörelsen att ni stod på de äldres
              sida röstade ni alltså emot regeringens budget som nu, när den
              är genomförd, verkligen på ett väldigt ändamålsenligt sätt förstärker
              välfärden och äldreomsorgen med fler händer och fler kunniga personer.
            </seg>
          </u>
          <note type="speaker" n="34214ab9">
            Anf. 60 CARINA HERRSTEDT (SD):
          </note>
          <u who="carina_stahl_herrstedt_48d8e0" xml:id="i-92ab81aadaf3eff9-2" n="9eb70ecd" next="i-8a019a7dd2052337-2">
            <seg n="0b2b3edc">
              Fru talman! Åsa Regnér säger att Sverigedemokraterna röstade
              emot regeringens budget. Jag vill framhålla att så egentligen
              inte var fallet. Vi röstade för vår budget , som innebar satsningar
              för de äldre. Det är en väsentlig skillnad, och det är så det
              går till här i kammaren.
            </seg>
            <seg n="3f24fae8">
              Åsa Regnér säger också att den tidigare regeringen inte gjorde
              någonting. Med det sagt hoppas jag att statsrådet förstår min
              frustration och brukarnas frustration – de som verkligen är i
              behov av detta och som säkert har hört ända sedan före 2010 att
              någonting är på gång och att någonting ska göras.
            </seg>
            <seg n="cfe259d8">
              Samtidigt väcker den här översynen fler frågor än vad den besvarar
              och skapar stor oro bland de organisationer man har varit ute
              och pratat med. Som jag sa tidigare finns det alltså en stor oro
              för att söka ett ökat antal timmar av rädsla för att tvärtom få
              färre timmar. Det är ingen utveckling som vi vill ha.
            </seg>
            <seg n="9db1019f">
              Detta regleringsbrev som Försäkringskassan har fått om att minska
              kostnaden för antalet timmar skapar alltså en jättestor oro bland
              dem som är i behov av assistans.
            </seg>
            <seg n="49b77970">
              Som jag sa väcker detta fler frågor än det besvarar, och därför
              är det väldigt olyckligt när man säger att man vill ha svar på
              frågor innan man ger direktiv, fast man faktiskt går händelserna
              i förväg. Det har framkommit stark kritik mot den här uppmaningen
              till Försäkringskassan. Bland annat säger någon att det innebär
              att regeringen säger att nuvarande lagstiftning inte gäller och
              menar att det liknar ministerstyre. Någon nationalekonom säger
              att regeringen gör sig till domare över lagstiftningen, och tidigare
              chefsjurist på Försäkringskassan säger att regeringen åsidosätter
              lagstiftningen. Detta är anmärkningsvärt.
            </seg>
          </u>
          <note n="c2075d4d">
            Anf. 61 Statsrådet ÅSA REGNÉR (S):
          </note>
          <u who="carina_stahl_herrstedt_48d8e0" xml:id="i-8a019a7dd2052337-2" n="9eb70ecd" prev="i-92ab81aadaf3eff9-2">
            <seg n="273dceb2">
              Fru talman! Tack, Carina Herrstedt, för den här debatten om en
              väldigt angelägen fråga!
            </seg>
            <seg n="0f671dda">
              Jag vill avslutningsvis säga att det Försäkringskassan ska göra
              är att bidra till att bryta den kraftiga ökningen av timmar, ingenting
              annat. Det är inte att sätta sig över lagen.
            </seg>
            <seg n="c73feb56">
              Jag förstår verkligen att personer som behöver den här reformen,
              som lever med assistans eller som ansöker om det, känner stor
              oro. Det är verkligen en fråga som jag tar på allvar, och därför
              vill jag att de här besluten ska tas så snart som möjligt. Vi
              har en tät dialog med representanter från organisationerna, och
              det är väldigt viktigt för mig. Så kommer vi också att fortsätta
              arbeta.
            </seg>
            <seg n="23a25558">
              Fru talman! Johan Hultberg har frågat mig om jag avser att ta
              initiativ till en översyn av socialtjänstlagen och vid en sådan
              översyn särskilt utreda hur onödigt dubbelarbete kan undvikas.
              Johan Hultberg har också frågat om jag är beredd att se över socialtjänstlagen
              i syfte att ge större möjligheter till andra aktörer än kommunernas
              socialnämnder att utreda och bedöma familjehem.
            </seg>
            <seg n="f069f87d">
              Regeringen bereder för närvarande frågan om en översyn av socialtjänstlagen.
              Jag får återkomma i frågan längre fram.
            </seg>
            <seg n="64baa4f1">
              Vad gäller frågan om onödigt dubbelarbete är min inställning
              att det så långt möjligt ska undvikas. Det kan utifrån se ut som
              om det är frågan om onödigt dubbelarbete att en kommun måste göra
              en egen bedömning av ett familjehem som redan är utrett av annan
              kommun. Det är dock den placerande kommunen som är ansvarig för
              sin utredning av familjehemmet. Delar av en nyligen gjord utredning
              av en annan kommun kan användas , men varje placerande kommun
              ansvarar för att utreda sina tilltänkta familjehem. Det är en
              viktig del i att stärka barnens trygghet och säkerhet.
            </seg>
            <seg n="b260bf52">
              För att besvara Johan Hultbergs andra fråga vill jag börja med
              att understryka att utredningen av tilltänkta familjehem är ett
              viktigt redskap i arbetet med att tillförsäkra placerade barn
              och unga en bra och god vård. Socialnämnden får inte fatta beslut
              om vård i ett familjehem utan att förhållandena i det enskilda
              hemmet är utredda av en socialnämnd. En utredande socialnämnd
              har dock möjlighet att anlita uppdragstagare som är fysiska personer
              och som knyts till nämnden på ett sådant sätt att de kan anses
              delta i nämndens verksamhet för att utföra utredningen. En sådan
              uppdragstagare står under nämndens arbetsledning och utför arbetsuppgifter
              som normalt ankommer på en anställd. Grundläggande bestämmelser
              som de om sekretess, tjänstefelsansvar och tillsyn blir därmed
              tillämpliga beträffande det arbete som utförs.
            </seg>
            <seg n="20d03d20">
              Frågan om att låta privata rättssubjekt genomföra utredningar
              i socialtjänsten berörs i regeringens proposition 2006/07:129
              Utveckling av den sociala barn- och ungdomsvården m.m . Där diskuteras
              bland annat förutsättningarna för privata rättssubjekt att genomföra
              familjehemsutredningar i vissa olika situationer. Den dåvarande
              regeringen uttalade bland annat följande:
            </seg>
            <seg n="5c780340">
              Det är viktigt att de hem som kan komma ifråga för stadigvarande
              vård och fostran av barn efter medgivande från socialnämnden eller
              beslut om vård blir utredda. Att utredningarna är fullständiga
              och rättvisande krävs för att barn skall få en så bra och trygg
              uppväxtmiljö som möjligt. Det är därför enligt regeringens mening
              särskilt angeläget att det inte föreligger några tveksamheter
              beträffande utredningsansvaret för hemmen.
            </seg>
            <seg n="87cf5187">
              Det skulle leda till gränsdragningsproblem och tillämpningssvårigheter
              att behandla situationen där ett hems allmänna lämplighet utreds
              annor ­ lunda än situationen där ett hems lämplighet att ta emot
              ett visst barn utreds. Utredningarna bör därför inte i någotdera
              fallet kunna utföras av någon annan aktör än en socialnämnd.
            </seg>
            <seg n="d9a8d983">
              Jag instämmer i detta ställningstagande och ser inget behov av
              att ta upp frågan till ny utredning.
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="5f7bccb9">
            § 15 Svar på interpellation 2015/16:555 om placering i familjehem
          </note>
          <note n="adec0b24">
            Anf. 62 Statsrådet ÅSA REGNÉR (S):
          </note>
          <note type="speaker" n="1cb99924">
            Anf. 63 JOHAN HULTBERG (M):
          </note>
          <u who="johan_hultberg_295362" xml:id="i-d41019816b9d2c1c-0" n="640fb5bd" next="i-5031a6bda05e0fe6-0">
            <seg n="be3d7690">
              Fru talman! Tack, ministern, för svaret! Trycket på socialtjänsten
              är väldigt, väldigt stort. Det trycket har av en lång rad orsaker
              successivt skruvats upp under en lång rad år, men på senare år
              har läget blivit i det närmaste akut på grund av det väldigt stora
              flyktingmottagande som vi haft i Sverige och som vi alltjämt har.
            </seg>
            <seg n="b441a6b9">
              I fjol slogs alla tidigare rekord när över 162 000 asylsökande
              kom till Sverige och av dem över 35 000 just ensamkommande barn.
              Detta har verkligen satt socialtjänsten på prov men också hela
              vårt samhälle och alla våra samhällsfunktioner.
            </seg>
            <seg n="42ac035f">
              Den stora utmaning vi nu står inför handlar även väldigt mycket
              om att försöka integrera alla dessa människor som kommer till
              Sverige, att snabbt få människor att inte bara komma till Sverige
              utan också komma i egen försörjning. Jag är i grunden väldigt
              bekymrad, fru talman, över att reger ­ ingen inte tar dessa utmaningar
              på tillräckligt stort allvar. Jag har konstaterat att statsministern
              de senaste dagarna har tonat ned utmaningen med att skapa fler
              enkla jobb för nyanlända, vilket jag tycker är väldigt bekymmersamt.
              Regeringen snarare höjer trösklarna in på arbetsmarknaden än sänker
              dem, och det är precis fel medicin för att tackla de utmaningar
              vi har.
            </seg>
            <seg n="d0c683e8">
              Men nu, fru talman, var det främst socialtjänstens utmaningar
              som vi skulle diskutera här, och min interpellation handlar framför
              allt om placering i familjehem.
            </seg>
            <seg n="a986a835">
              Ministern lyfte i sitt svar fram att regeringen för närvarande
              bereder frågan om en utredning av socialtjänstlagen. Vad är det
              regeringen bereder? Är det om man över huvud taget ska göra en
              översyn? Eller handlar beredningen om vilka direktiv utredningen
              eller översynen ska ha, alltså helt enkelt vad översynen ska omfatta?
            </seg>
            <seg n="7b341585">
              Jag hoppas innerligt, fru talman, att det är det sistnämnda.
              En översyn behövs verkligen. Från Moderaternas sida har vi varit
              väldigt tydliga med att vi ser ett behov av en total översyn av
              socialtjänstlagen, inte bara de delar som handlar om familjehem
              , även om jag tycker att de delarna är särskilt akuta att titta
              på. Vi vill se en total översyn av socialtjänstlagen.
            </seg>
            <seg n="7343738c">
              Det vill vi eftersom lagen när den skrevs var tänkt att fungera
              som en ramlagstiftning som inte var särskilt detaljerad, men i
              dag upplever många kommuner och enskilda socialsekreterare att
              lagen snarare har blivit gans ­ ka detaljstyrande. Det handlar
              naturligtvis om hur lagen har kommit att uttolkas och om de föreskrifter
              och så som ansvariga myndigheter har tagit fram utifrån lagstiftningen.
              Vi vill alltså verkligen se en total översyn av lagstiftningen
              för att helt enkelt skapa bättre förutsättningar för socialtjänsterna
              ute i Sveriges kommuner att fullfölja sina uppdrag.
            </seg>
            <seg n="642fdec5">
              Fru talman! Det är ju så att kommunerna inte klarar sitt uppdrag
              i dag – 72 kommuner har i talande stund lex Sarah-anmält sig själva.
              Jag konstaterar att ministern i tidigare interpellationsdebatter
              har lyft fram att Myndigheten för samhällsskydd och beredskap
              gjorde en enkätundersökning som visade att omkring hälften av
              kommunernas socialtjänster är i det närmaste i krisläge. Situationen
              är alltså väldigt allvarlig, och det krävs åtgärder för att skapa
              en bättre arbetsbelastning för socialtjänsten och förutsättningar
              för snabbare processer. Det ska självklart göras utan att tum
              ­ ma på kvaliteten för det enskilda barn eller den enskilda klient
              som är i behov av socialtjänstens service och tjänster.
            </seg>
          </u>
          <note n="41f9fe4c">
            Anf. 64 Statsrådet ÅSA REGNÉR (S):
          </note>
          <u who="johan_hultberg_295362" xml:id="i-5031a6bda05e0fe6-0" n="640fb5bd" prev="i-d41019816b9d2c1c-0">
            <seg n="cdfb9cc0">
              Fru talman! Jag är glad att vi har den här debatten, för det
              är en väldigt angelägen fråga. Det handlar om ett välfärdssamhälle
              som måste vara som bäst när människor är som skörast. När man
              kommer till socialtjänsten och särskilt till den sociala barn-
              och ungdomsvården måste den fungera.
            </seg>
            <seg n="e074186d">
              Dessvärre finns det en svensk historia där det inte alltid har
              varit så. Vi har tyvärr erfarenheter från Ersättningsnämnden och
              en vanvårdsutredning som visar att barn förr i tiden blev placerade
              i familjer där det inte fanns speciellt stor kunskap och där barn
              for väldigt illa. Barnen hade inga kunskaper om sina rättigheter,
              och samhället tog inte reda på hur det gick för barnen.
            </seg>
            <seg n="5225a914">
              Nu vet vi att det gick väldigt illa för många, och vi ska inte
              återgå till en sådan ordning. Vi ska inte ha sådana vittnesmål
              igen. Det betyder att barn som placeras genom den sociala barn-
              och ungdomsvården, oavsett bakgrund och oavsett om de är ensamkommande
              eller om de har annan bakgrund, ska behandlas väl. Deras rättigheter
              ska tillgodoses. Vi ska inte sänka kraven, och vi ska inte göra
              skillnad på barn.
            </seg>
            <seg n="d8a13946">
              När jag debatterar detta brukar jag få stå till svars för att
              familjehemmen inte är av tillräckligt god kvalitet eller inte
              tillräckligt utredda. Det händer nämligen redan i kommuner, och
              det är den vanligaste debatten jag brukar ha om familjehemmen.
            </seg>
            <seg n="a819bfaf">
              Jag är orolig när det gäller de många barn som kom under hösten.
              Socialsekreterare och annan personal arbetade dygnet runt och
              gjorde verkligen så gott de kunde för att hitta ett bra mottagande
              i familjer för de här barnen. De tog sig igenom den tiden, men
              ibland med bristande kvalitet. Den situationen har man nu mer
              tid att reda i, och man har mer tid att utreda barnen. Det är
              det jag vill stödja. Jag tror att det är otroligt viktigt för
              rättssäkerheten och för dessa barns placeringar att utredningarna
              blir gjorda med tydligt ansvar och tydlig dokumentation – och
              att man vet vem som tar emot barnen och vilka krav som ska ställas.
            </seg>
            <seg n="73eb1bb4">
              Jag vill också säga att jag uppskattar att vi har diskussioner
              om vad som händer nu och vad som ska hända framöver. Men när det
              gäller det faktum att socialtjänsten var i så dåligt skick redan
              före 2015 – och redan före 2014 och 2013 också – ligger det ett
              stort ansvar på den regering där ditt parti ingick, Johan Hultberg.
              Man förstärkte nämligen inte socialtjänsten, och framför allt
              inte den sociala barn- och ungdomsvården, trots oändliga rapporter
              om hur läget var redan före den här situationen.
            </seg>
            <seg n="7f864e3a">
              Jag har jobbat väldigt hårt med att stärka den sociala barn-
              och ungdomsvården, tillsammans med nationella aktörer, för att
              på olika sätt stärka professionen och barns rättigheter samt försöka
              reda i situationen som handlar om flyktingmottagandet. Nu förändrar
              vi migrationspolitiken. När jag nu reser runt i Sverige, vilket
              jag gör väldigt ofta, ser jag att man fortfarande har ett mycket
              ansträngt läge men har kommit in i utredningsfasen på ett annat
              sätt än man gjorde i höstas.
            </seg>
            <seg n="8b27a39c">
              Jag tycker att det är oerhört viktigt att detta blir gjort på
              ett professio ­ nellt och tydligt sätt och att vi vet vem som
              har ansvar – och kan kräva det ansvaret.
            </seg>
          </u>
          <note type="speaker" n="fdbac0b9">
            Anf. 65 JOHAN HULTBERG (M):
          </note>
          <u who="johan_hultberg_295362" xml:id="i-d41019816b9d2c1c-1" n="640fb5bd" next="i-5031a6bda05e0fe6-1">
            <seg n="892d3110">
              Fru talman! Jag är uppriktigt sagt helt ointresserad av att stå
              i kammaren och diskutera vem som har ansvaret för de utmaningar
              vi står inför.
            </seg>
            <seg n="9415a899">
              Det enda intresse jag har, fru talman, är att diskutera hur vi
              kan skapa en bättre fungerande socialtjänst och hur vi kan möta
              den jätteutmaning Sverige har i detta nu – som våra 290 kommuner
              har i detta nu – när det gäller att pröva familjehem, utreda familjehem
              och skapa så bra och trygga uppväxtmiljöer som möjligt för våra
              hårt utsatta barn och ungdomar. Det gäller oavsett om de har hamnat
              i svåra situationer under sin uppväxt här i Sverige eller om de
              har invandrat till Sverige och har ett bagage med sig som säkert
              många gånger är oerhört tufft.
            </seg>
            <seg n="2b05efcf">
              Jag vill lösa situationen, och det är bakgrunden till min interpellation.
              Jag konstaterar att ingen av oss som är med i debatten vill tumma
              på kvaliteten. Vi vill ha bra kontroller, och vi vill utreda alla
              familjehem. Frågan är bara om det finns möjligheter att skapa
              ett bättre fungerande regelverk. Finns det möjligheter att förenkla
              dagens regelverk? Ja, fru talman, min uppfattning är att det går
              att göra.
            </seg>
            <seg n="847cfdfb">
              Det kom alltså fyra gånger så många ensamkommande flyktingbarn
              i fjol som det gjorde året innan, och det är en jätteutmaning.
              Jag konstaterar att många kommuner i dag, på grund av den extrema
              påfrestning man har, inte har möjlighet att utreda alls. Det blir
              inga utredningar alls av familjehem. Man placerar barnen utan
              möjlighet att utreda, och det är orsaken till att de bland annat
              lex Sarah-anmäler sig själva – att de inte klarar av att genomföra
              sitt uppdrag. Då måste vi som politiker ställa oss frågan vad
              vi kan göra för att förändra lagstiftningen. Vad kan vi göra för
              att absolut tillföra mer ekonomiska resurser, och vad kan vi göra
              för att skapa bättre rutiner?
            </seg>
            <seg n="dde0bd0c">
              Jag pratade med kommunstyrelsens ordförande i Karlsborg, som
              är en partikollega till ministern. Han lyfte fram att han har
              personal som är tvungen att åka och besöka hem i Torsby kommun.
              Det tar hela dagen att göra den kontrollen. Skulle man inte kunna
              se över lagstiftningen så att Karlsborgs kommun kan lyfta telefonluren,
              ringa kollegorna på socialtjänsten i Torsby och fråga: Skulle
              inte ni kunna genomföra uppföljningen åt oss? Skulle inte ni kunna
              genomföra kontrollen å Karlsborgs kommuns vägnar?
            </seg>
            <seg n="e6a8fc70">
              Är det rimligt att vi ska ha två socialsekreterare som ska lägga
              en hel dag – i bilen, egentligen – på att åka till Torsby och
              följa upp ett hem? Jag tycker inte att det är rimligt. Lagstiftningen
              är skriv en i en annan tid, och jag vill inte tumma på kvaliteten.
              Moderaterna vill inte tumma på kvaliteten, utan vi är bara intresserade
              av att diskutera hur vi kan skapa bättre fungerande lagstiftning
              i syfte att hantera den svåra situation vi är i och säkerställa
              att alla som är i behov av ett familjehem eller på annat sätt
              är i behov av placering får en så bra placering som möjligt.
            </seg>
            <seg n="ece0ce3a">
              Konkret har vi moderater lyft fram att vi vill ha en nationell
              översyn för att säkra behovet av familjehem och jourhem. Vi vill
              utveckla en strategi för hur och när barn ska tas om hand och
              placeras i familjehem, och vi vill möjliggöra för fler nationella
              adoptioner och skapa en långsiktig strategi för det. Vi vill se
              över stöd, rutiner och ersättningar för familjehem för att skapa
              bättre förutsättningar för familjehemmen att klara sina åtaganden.
              Det är några av de moderata förslagen, fru talman, men jag hörde
              inga konkreta förslag från ministern – inte ett enda.
            </seg>
            <seg n="e1414901">
              Jag måste ställa frågan: Varför är regeringen så passiv? Varför
              är reger ­ ingen så reaktiv? Socialtjänsten är i kris. Jag förväntar
              mig att regeringen och ansvarigt statsråd visar ledarskap.
            </seg>
          </u>
          <note n="0f5e72b7">
            Anf. 66 Statsrådet ÅSA REGNÉR (S):
          </note>
          <u who="johan_hultberg_295362" xml:id="i-5031a6bda05e0fe6-1" n="640fb5bd" prev="i-d41019816b9d2c1c-1">
            <seg n="9d639a06">
              Fru talman! Jag tackar ledamoten. Jag vet inte var ledamoten
              var då, men vi hade en debatt i kammaren om situationen med ensamkommande
              flyktingbarn och socialtjänsten. Då fanns det en del synpunkter
              på att regeringen hade vidtagit så många åtgärder att det var
              oerhört många sidor i betänkandet. Vi har varit mycket aktiva
              för att möta den här situationen. Vi har tagit massor av initiativ
              för att stärka socialtjänsten . Det kan man tyvärr inte säga om
              den tidigare regeringen, och jag tycker att det är viktigt att
              förklara varför läget är så ansträngt som det är. Därefter kan
              vi fokusera på vad vi ska göra nu.
            </seg>
            <seg n="d72da382">
              När det gäller familjehem har vi bland annat ett uppdrag att
              se över vad man helt enkelt får för de medel man använder när
              man placerar barn på olika ställen. Hur fungerar ett konsulentlett
              familjehem, till exempel, ur ett barns perspektiv? Hur ser den
              tjänst ut som barnet faktiskt får i olika placeringsformer? Socialstyrelsen
              har ett skärpt uppdrag att informera om vad ett familjehem är,
              för att rekrytera fler seriösa familjehemsanordnare och för att
              kunna erbjuda utbildning till dem. Det finns en lång lista över
              vad vi har gjort i de här frågorna, och vi har haft en utfrågning
              i riksdagen om det. Vi har haft en debatt i kammaren om det, och
              jag kan gärna återkomma om allt vi gör.
            </seg>
            <seg n="0b0f9034">
              Socialtjänstlagen ska vi också se över, och jag vill se över
              den i dess helhet. Det har inte gjorts på många år.
            </seg>
            <seg n="9883232a">
              Socialtjänstlagen är en väldigt fin lag, skulle jag vilja säga,
              eftersom dess ambitioner är mycket viktiga i ett välfärdssamhälle
              och i en samhällsmodell som jag företräder. Dock har samhället
              förändrats, och det är sant att det här är en ramlagstiftning
              där mycket har följts upp med detaljer. Vi behöver anpassa lagstiftningen
              till dagens samhälle.
            </seg>
            <seg n="a173e17a">
              Detta gäller mycket mer än familjehem. Familjehem är en placeringsform
              som den sociala barn- och ungdomsvården har till sitt förfogande.
              Den sociala barn- och ungdomsvården är i sin tur en del av hela
              socialtjänsten, så det här är en stor och komplex fråga. Icke
              desto mindre vill vi ge oss i kast med den eftersom vi tycker
              att socialpolitik och en väl fungerande socialtjänst är något
              oerhört viktigt.
            </seg>
            <seg n="cab2b1ac">
              Det som hände var precis det jag sa: Under 2015 tog Sverige emot
              35 000 ensamkommande barn. Sammantaget tog Sverige emot 70 000
              barn – det talar vi sällan om, men så var det. Det kan man kanske
              jämföra med att det föds ungefär 100 000 varje år i Sverige, så
              det var ett stort antal barn som kom.
            </seg>
            <seg n="14c76064">
              För de 35 000 ensamkommande hade socialtjänsten det direkta ansvaret,
              och då var det helt enkelt så att många kommuner inte hade möjlighet
              att hitta familjehem i sina kommuner. HVB kan det också handla
              om. Vi har infört en ny form, stödboende, som redan finns på vissa
              håll i landet. Hur som helst behövde vissa kommuner placera i
              andra kommuner. Vissa kommuner meddelade att de inte hade tid
              att utreda trots att lagstiftningen säger att de ska det.
            </seg>
            <seg n="4d5c7f8f">
              När jag nu reser runt i Sverige – senast var jag i Norrbotten,
              där jag besökte tre kommuner den här veckan; jag var i södra Sverige
              förra veckan och så vidare – ser jag att man har kommit till ett
              stadium där man kan utreda och där man på bästa sätt försöker
              reda ut situationer, till exempel att barn finns i andra kommuner,
              och hitta lösningar för hur man på bästa sätt ska ta hand om de
              här barnen.
            </seg>
            <seg n="9b65f324">
              Det är ett tufft läge. Vi har förstärkt med 1 miljard under mandatperio
              ­ den för bemanning. Vi förstärker kommunerna med 10 miljarder
              per år. Jag hoppas och tror att en del av detta kommer att användas
              i kommunerna eftersom de har ett stort ansvar för flyktingmottagande.
              Jag kommer att stödja socialtjänsterna för att de ska kunna göra
              ett bra jobb i förhållande till de här barnen och deras framtid.
            </seg>
          </u>
          <note type="speaker" n="89311b95">
            Anf. 67 JOHAN HULTBERG (M):
          </note>
          <u who="johan_hultberg_295362" xml:id="i-d41019816b9d2c1c-2" n="640fb5bd" next="i-5031a6bda05e0fe6-2">
            <seg n="9e77a47e">
              Fru talman! Jag välkomnar verkligen att ministern i sitt andra
              inlägg gav tydligt besked om att regeringen avser att göra en
              översyn av socialtjänstlagen och att det, precis som Moderaterna
              efterfrågat, blir en total översyn av lagstiftningen.
            </seg>
            <seg n="89f94daa">
              Ministern sa också att lagstiftningen är fin i sin ambition,
              och det är vi helt överens om. Utmaningen blir att skapa en fungerande
              lagstiftning och en fungerande socialtjänst i praktiken.
            </seg>
            <seg n="7e225700">
              Jag kan konstatera att det är bra att det nu finns fler verktyg
              för kommunerna, fler boendeformer. Jag välkomnar att det finns
              möjlighet att placera i till exempel stödboende. En konkret fråga
              där är: Hur många stödboenden har tillskapats sedan den 1 januari,
              och hur många barn har placerats i den boendeformen?
            </seg>
            <seg n="7c47f3b0">
              Nu är det jätteviktigt, fru talman, att den totala översynen
              av socialtjänstlagen fokuserar på de många utmaningar, problem
              och brister som vi står inför och att den utgår från den situation
              som vi har i Sverige i dag och de utmaningar som vi kommer att
              ha fortsatt och framgent.
            </seg>
            <seg n="d4d76a95">
              Jag blir lite bekymrad när jag hör att statsrådet liksom regeringen
              i stort tycks vara av uppfattningen att flyktingkrisen är över.
              Nu återgår vi till ett normalläge. Det var en tillfällig utmaning
              i höstas. Nu är allt snart frid och fröjd igen. Jag tror inte
              att det är en korrekt beskrivning.
            </seg>
            <seg n="da7aca59">
              Sverige hade under hösten ett helt exceptionellt flyktingmottagande.
              Vi har alltjämt ett stort mottagande, och kriget i Syrien är tyvärr
              inte över. Det är ett fruktansvärt krig som fortfarande pågår
              och kommer att driva enormt många miljoner människor på flykt,
              och det kommer att påverka Sverige och svensk socialtjänst.
            </seg>
            <seg n="59729d3f">
              Jag vädjar till regeringen att se problemet i vitögat och genomföra
              de åtgärder som krävs för att säkerställa att människor kommer
              i jobb men också att vi får en väl fungerande socialtjänst. Tack
              för en bra debatt!
            </seg>
          </u>
          <note n="83409f30">
            Anf. 68 Statsrådet ÅSA REGNÉR (S):
          </note>
          <u who="johan_hultberg_295362" xml:id="i-5031a6bda05e0fe6-2" n="640fb5bd" prev="i-d41019816b9d2c1c-2">
            <seg n="25f00fbc">
              Fru talman! Tack, Johan Hultberg, för intresset! Jag tror att
              ju fler som engagerar sig, desto bättre blir det.
            </seg>
            <seg n="11861278">
              Vi behöver samarbeta om barns framtid, och vi behöver samarbeta
              om de ensamkommande barnen som kommer till Sverige. Faktum är
              att den forskning vi har – som har gjorts på betydligt färre individer,
              vilket var nödvändigt eftersom det aldrig tidigare har kommit
              så många på en gång – visar att många av dem är stabila individer
              som har stora ambitioner och bra resultat i studier och på arbetsmarknaden.
              Min ambition, mitt mål, är att de här barnen ska omfattas av det.
              Det ska gå bra för dem, och det har vi alla ett ansvar för. Då
              blir det bra för dem, och det blir bra för Sverige.
            </seg>
            <seg n="5c22e837">
              Jag som också är äldreminister vet hur mycket vi behöver av arbetskraftsdeltagande,
              starka pensionssystem, människor som arbetar i äldreomsorgen och
              så vidare.
            </seg>
            <seg n="971ae270">
              Det har framkommit både här i debatten och tidigare att den sociala
              barn- och ungdomsvården var bräcklig när regeringen tog över och
              att det stora flyktingmottagandet gjorde situationen ännu mer
              ansträngd. Jag sa tidigare att läget inte är lugnt. Läget är fortfarande
              ansträngt.
            </seg>
            <seg n="5bf9d717">
              Dock gör det skillnad när man inte varje dag tar emot barn på
              stationen i samma omfattning som under hösten. Jag åker dagligen
              runt och pratar med socialtjänster dagarna i ända eftersom jag
              vill att det här ska funka, och de säger till mig: Nu har vi tid
              att göra utredningarna som vi borde ha gjort tidigare.
            </seg>
            <seg n="02e039d0">
              Jag förutser att vi under det här året kommer att se behov som
              är större än vi tidigare har sett när det gäller sjukvård och
              tandvård. Skolorna kommer att komma mer i fokus eftersom man tar
              sig an utredningarna och barnens behov mer nu, helt enkelt därför
              för att man kan det.
            </seg>
            <seg n="e6dff5fd">
              Jag vill avslutningsvis tacka alla som jobbar i socialtjänsten
              och med de här frågorna – och även med andra barn, ska vi komma
              ihåg, för det är ett väldigt viktigt arbete.
            </seg>
            <seg n="f8ffa8bd">
              Fru talman! Christina Örnebjär har frågat mig hur jag ser på
              SKL:s förslag om att kringgå behörighetskraven för myndighetsutövning.
              Christina Örnebjär har också frågat mig om jag anser att fler
              eller färre kommer att vilja jobba som socionom, framför allt
              inom den sociala barn- och ungdomsvården, om behörighetskraven
              tas bort. Vidare har jag fått frågan om jag anser att det råder
              brist på socionomer samt om jag avser att värna behörighetsregleringen.
            </seg>
            <seg n="067d072c">
              Inledningsvis vill jag framhålla att kraven på behörighet för
              att utföra vissa arbetsuppgifter inom den sociala barn- och ungdomsvården
              infördes 2014 som ett led i att kvalitetssäkra stödet till utsatta
              barn. Det är också ett sätt att stärka socialsekreteraryrket.
              Jag anser att det är viktigt med höga kompetenskrav, både för
              att det är ett kvalificerat arbete och för att höja statusen på
              yrket och verksamheten.
            </seg>
            <seg n="1bad43b7">
              I enlighet med förarbetena till lagen vill regeringen vidare
              inte utestänga andra yrkesgrupper som kan tillföra den sociala
              barn- och ungdomsvården värdefull kompetens och utgöra ett komplement
              till sociono ­ mer.
            </seg>
            <seg n="a1325ed5">
              I Sveriges Kommuner och Landstings skrivelse över behov av regelförenklingar
              med anledning av flyktingsituationen framförs att SKL är positiva
              till nuvarande lagstiftning. SKL önskar dock ett undantag genom
              tillfällig dispens på fem år från krav på socionomexamen eller
              annan likvärdig examen. SKL förespråkar inte en permanent förändring.
            </seg>
            <seg n="da8de2b5">
              Socialstyrelsen har regeringens uppdrag att se över vilka konsekvenser
              behörighetsregleringen har medfört och vilka möjligheter som finns
              för icke behörig personal att bli behörig. Uppdraget redovisas
              den 31 maj 2016. Socialstyrelsens analys blir ett viktigt underlag
              för att ta ställning till om eventuella initiativ behövs från
              regeringen.
            </seg>
            <seg n="d7ff5186">
              När det gäller frågan om det råder brist på socionomer har jag
              inga uppgifter om att så är fallet. Jag vet att socionomprogrammet
              är en eftertraktad generalistutbildning, och för en färdigutbildad
              socionom finns det i dag många valmöjligheter. Kommuner har under
              en längre tid haft svårt att rekrytera men även att behålla kompetenta
              medarbetare. Kommunerna behöver därför säkerställa att de är attraktiva
              arbetsgivare. Jag vill i sammanhanget lyfta fram det arbete som
              görs lokalt och regionalt för att göra yrket mer attraktivt och
              därmed skapa bättre kvalitet för de barn och unga som behöver
              stöd från socialtjänsten.
            </seg>
            <seg n="9f0cccd2">
              För att stärka kommunerna i arbetet med att rekrytera och behålla
              socialsekreterare har regeringen vidtagit ett antal åtgärder,
              bland annat stöd till yrkesintroduktion och tillgång till vidareutbildning.
              Regeringen genomför även efter överenskommelse med Vänsterpartiet
              en satsning på bemanning och kompetens i den sociala barn- och
              ungdomsvården med 250 miljoner per år under 2016 – 2019.
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="ee9fc660">
            § 16 Svar på interpellation 2015/16:564 om behörighet inom socialtjänsten
          </note>
          <note n="5b83b8e5">
            Anf. 69 Statsrådet ÅSA REGNÉR (S):
          </note>
          <note type="speaker" n="36f5fd72">
            Anf. 70 CHRISTINA ÖRNEBJÄR (L):
          </note>
          <u who="unknown" xml:id="i-c1a8688987e464dd-0" n="6592344a">
            <seg n="52d47974">
              Fru talman! Tack, statsrådet, för svaret!
            </seg>
            <seg n="47b07978">
              Bakgrunden till mina frågor är att det från flera håll har kommit
              förslag på sänkta behörighetskrav för den som jobbar inom den
              sociala barn- och ungdomsvården. SKL har till exempel fört fram
              förslag på att socionomexamen eller annan likvärdig utbildning
              ska slopas och att man i stället ska ha personal med lämplig kompetens
              och erfarenhet.
            </seg>
            <seg n="2d948604">
              Fru talman! Låt oss tänka oss att vi skulle sänka kraven på utbildning
              hos läkarna eftersom det är brist på just läkare. Den som ska
              operera ditt barn är visserligen inte legitimerad kirurg men är
              en bra allmänläkare, har varit med länge inom vården, har sett
              hur andra gjort och är trevlig. Skulle fru talma nnen acceptera
              det? Skulle du låta personen, hur kompetent denne än är inom sitt
              eget område, sätta skalpellen i det absolut käraste du har? Jag
              tror inte det. Resonemanget låter helt galet. Självklart ska kirurger
              ha rätt kompetens. Men av någon anledning är det helt normalt
              att tänka så inom andra yrken.
            </seg>
            <seg n="d09506ad">
              Lärarna, förskollärarna och fritidspedagogerna har redan fått
              uppleva att deras yrken har reducerats till något som i princip
              vem som helst klarar av. Nu är det dags för den sociala barn-
              och ungdomsvården.
            </seg>
            <seg n="97133fcd">
              Det fattas tusentals beslut inom socialtjänsten varje dag som
              rör de allra mest utsatta. Det handlar om deras liv och framtid.
              När så många beslut fattas kommer självklart misstag att ske.
              Vår uppgift måste vara att ge förutsättningar att minimera misstagen.
              På många ställen saknas förutsättningarna. Det handlar om för
              hög arbetsbelastning. Det är hög personalomsättning. I en undersökning
              från januari 2015 framkom att 73 procent, om jag inte missminner
              mig, av dem som jobbar vill söka sig någon annanstans. Det kommer
              nya arbetsuppgifter utan förstärkning av personal. Det är ineffektiva
              it-system. Det känner vi å andra sidan igen från flera håll. Det
              är administrativa krav som tar tid från klientarbetet. Så lite
              tid som 15 procent läggs på mötet med klient. Det råder en av
              saknad av specialistutbildning, det ges för lite resurser till
              handledning och så vidare.
            </seg>
            <seg n="b715f2e7">
              Det finns också en tidigare undersökning som visar att var tredje
              handläggare är nyanställd, och sju av tio arbetsledare har varit
              anställda kortare tid än tre år.
            </seg>
            <seg n="9eaa2b66">
              Det är inte ovanligt att nyutexaminerade socionomer helt utan
              arbetslivserfarenhet får ta ansvar för mycket komplicerade barnavårdsärenden.
              I dag om du börjar läsa till socionom direkt efter gymnasiet sitter
              du efter tre och ett halvt års studier vid 22 års ålder utan arbetslivserfarenhet
              och fattar livsavgörande beslut för barn, unga och deras familjer.
            </seg>
            <seg n="6d9cf727">
              Dessutom har utbildningen förändrats till mindre praktik. Tidigare
              var det praktik termin tre. Då gick man mest bredvid. Sedan hade
              man praktik termin sex. Då fick man ta mer ansvar. I dag är det
              mindre än en termins praktik. Det har gått från ungefär en tredjedel
              praktik till ungefär 10 procent.
            </seg>
            <seg n="d9ebd4fe">
              Det är oroligt bland socionomerna just nu. SKL:s med fleras rekommendation
              att slopa behörighetskraven skapar självklart oro bland dem som
              jobbar, dem som utbildar sig och dem som är berörda. De hörs dock
              inte på samma sätt eftersom de varken har utrymmet eller rösten.
            </seg>
            <seg n="62867cad">
              Behörighetskravet tillkom för att säkra kvalitet och rättssäkerhet
              i myndighetsutövningen. Det är absolut rätt tänkt att avlasta
              socialsekreterarna olika typer av uppgifter som inte kräver högskoleutbildning.
              Jag kan tänka mig någon form av assistenter. Vad vi kallar dem
              är mindre viktigt.
            </seg>
            <seg n="c9202732">
              Problemet med temporära åtgärder och tillfälliga åtgärder är
              att de har en tendens att bli permanenta, varför jag oroar mig
              för förslaget. Det är en sak att avvakta underlag, men jag undrar
              ändå hur statsrådet ställer sig till SKL:s rekommendationer och
              om statsrådet kommer att värna behörighetsregleringen.
            </seg>
          </u>
          <note n="dbcc474a">
            Anf. 71 Statsrådet ÅSA REGNÉR (S):
          </note>
          <u who="unknown" xml:id="i-b8595b0d0be1bbda-0" n="6592344a">
            <seg n="aea74626">
              Herr talman! Jag tackar Christina Örnebjär för hennes engagemang
              i frågorna.
            </seg>
            <seg n="5a8f90bd">
              Vi väntar på ett underlag. Vitsen med att beställa sådana är
              att få tid att tänka igenom och analysera frågor. Därför kan jag
              inte föregripa slutsatserna.
            </seg>
            <seg n="1da8aa97">
              Jag instämmer verkligen i analysen att detta är ytterligare ett
              kvinnodominerat yrke, i det här fallet ett akademiskt yrke med
              en lång utbildning. Men de villkor som oftast följer med mansdominerade
              akademiska yrken följer inte med här. Det är ofta en besvärlig
              arbetssituation. Det vet många unga socionomer.
            </seg>
            <seg n="b06d8fd0">
              Det finns en fördel jämfört med andra yrken, nämligen att många
              fortfarande väljer socionomutbildningen. Det är en populär utbildning,
              och många går ut utbildningen varje år. Men de väljer inte i första
              hand, eller nödvändigtvis, den sociala barn- och ungdomsvården
              eftersom de känner till att många slutar snabbt. Vi vet genom
              studier att de ofta får de tyngsta ärendena i de svåraste områdena
              fort. De har kanske inte tillgång till senior handledning. På
              många ställen har människor inte jobbat tillräckligt länge för
              att kunna ge en sådan handledning.
            </seg>
            <seg n="661d21ff">
              I den här diskussionen är det viktigt att inte bara fokusera
              på ensamkommande utan se på det faktum att man har ansvar för
              alla barn som behöver vända sig till den sociala barn- och ungdomsvården.
            </seg>
            <seg n="5a6fcd4a">
              Låt oss titta på detta ur individernas synvinkel. De är intresserade
              av socialt arbete. Det är därför de väljer att bli socionomer.
              Staten investerar också i utbildningen. Därför finns en stor vits
              att göra arbetsplatserna attraktiva och att uppvärdera de ytterst
              viktiga arbetsuppgifterna på det sätt som samhället behöver och
              som barnen behöver.
            </seg>
            <seg n="f0c279b9">
              Regeringen har en nationell samordnare som åker runt i 50 kommuner
              och tittar på hur den sociala barn- och ungdomsvården arbetar.
              Hon kommer också med en mängd förslag på hur man kan förbättra
              arbetssätten och modernisera rutiner, och hon lyssnar på människor
              som arbetar där – företrädesvis kvinnor – och sätter barnet i
              fokus. Det vill många av dem som söker sig dit.
            </seg>
            <seg n="4a836375">
              Jag tror att ledamoten hör vartåt det lutar. Jag tycker att det
              är viktigt att ta till vara kompetensen som socionomer tar med
              sig. Exakt hur man hanterar den akuta situationen vill jag återkomma
              till, men jag tycker att det är viktigt att socionomer används
              till vad de är utbildade för av alla de skäl jag nyss nämnde.
            </seg>
            <seg n="75660b5b">
              Jag tror också att det av olika skäl är lämpligt och vettigt
              att underlätta med någon form av administrativt stöd så att det
              även här går att renodla vad socialsekreterarna och socionomerna
              gör när de jobbar i den sociala barn- och ungdomsvården.
            </seg>
            <seg n="e909a8d2">
              Vi har också vidtagit åtgärder för bemanning. Det är fråga om
              250 miljoner kronor om året, förutom de 10 miljarder som varje
              år går till kommunerna, som jag förutsätter också kommer att komma
              den sociala barn- och ungdomsvården till del. Vi har vidtagit
              åtgärder när det gäller introduktion. Jag vet att man på många
              arbetsplatser försöker organisera sig så att det finns bättre
              handledning och introduktion för nyanställda och därmed kan organisera
              så att de mer seniora socionomerna får intressantare jobb i den
              bemärkelsen att de får seniora arbetsuppgifter.
            </seg>
            <seg n="abeb0200">
              Det finns olika exempel på hur man arbetar med dessa frågor.
            </seg>
          </u>
          <note type="speaker" n="5cb8aa1d">
            Anf. 72 CHRISTINA ÖRNEBJÄR (L):
          </note>
          <u who="unknown" xml:id="i-c1a8688987e464dd-1" n="6592344a">
            <seg n="5357cab7">
              Herr talman! En av mina frågor var om man anser att det råder
              en brist på socionomer. Det låter många gånger så i debatten.
              Jag har hört flera – dock inte statsrådet – som lyfter fram att
              fler socionomer måste utbildas.
            </seg>
            <seg n="19181073">
              Problemet är att de finns men inte vill jobba i kommunerna. Det
              är inte en attraktiv arbetsgivare. Jag tror inte att förslagen
              på att sänka behörighetskraven direkt gör arbetet mer attraktivt.
              När personalomsättning ­ en är så hög som den är i dag försvinner
              erfarenhet och kunskap. Den behövs. Problemet uppstår när man
              säger att det inte behövs utbildning för att jobba här. Det är
              inte en arbetsgivare som personalen vill ha.
            </seg>
            <seg n="4e6225d8">
              Vi liberaler har föreslagit forskarskolor för yrkesverksamma
              sociono ­ mer som ett led i utvecklingen. Det fanns under åren
              2011 – 2015 en överenskommelse med SKL om att stärka evidensbaserad
              praktik. Det är något som verkligen skulle behöva fortsätta. Det
              är en liten del av yrkesverksamma socionomer som fortsätter inom
              någon typ av forskarutbildning. Offentlig sektor behöver verkligen
              mer av forskningsanknytning – inte mindre.
            </seg>
            <seg n="0e3dab60">
              Precis som har sagts här arbetar socialtjänsten med de allra
              mest behövande. Jag kan inte minnas att jag nämnde just ensamkommande
              , utan det gäller alla. Det är även fråga om missbruksvård. Det
              är ett stort område. Det här är ett slags välfärdssamhällets sista
              utpost och en garanti för ett humant omhändertagande av samhällets
              mest sårbara.
            </seg>
            <seg n="45d6f549">
              Vad händer då när socialtjänsten inte klarar av sitt uppdrag?
              Vad händer när socialsekreterarna inte längre orkar eller inte
              kan, när de inte har kompetensen? De vittnar dagligen, precis
              som statsrådet sagt, om en ohållbar situation. Även hot och våld
              är ett problem.
            </seg>
            <seg n="4e99132b">
              Man behöver känna sig trygg i sin yrkesutövning och känna: Jag
              har på fötterna och vet vad jag gör. Det beslut som jag har fattat
              har jag fattat på grund av evidens , och jag kan stå för det.
              I Ljusnarsberg i mitt eget hemlän, där alla socialsekreterare
              utom de som jobbar med ensamkommande sa upp sig, är det just bristen
              på kompetensutveckling som vi ser.
            </seg>
            <seg n="6d952bfd">
              Många har uppmärksammat den här utvecklingen. Och regeringen
              har lagt fram förslag. Men det är långt ifrån tillräckligt, för
              vad är det för signaler som vi sänder till dem som utbildar sig
              när vi vill sänka kraven? Vi skulle inte göra det på poliser.
              Vi skulle inte sänka kraven på läkare, trots att det är brist
              på läkare.
            </seg>
            <seg n="35693871">
              Min fråga blir hur statsrådet ser på det här. Tror statsrådet
              att det kommer att vara fler eller färre som söker sig till den
              sociala barn- och ungdomsvården när det går ut signaler om att
              vi tänker sänka kraven, att vi tycker att man inte behöver lika
              mycket utbildning här?
            </seg>
          </u>
          <note n="17516949">
            Anf. 73 Statsrådet ÅSA REGNÉR (S):
          </note>
          <u who="unknown" xml:id="i-b8595b0d0be1bbda-1" n="6592344a">
            <seg n="e4f54579">
              Herr talman! Jag vill inte sända de signalerna. Jag tycker att
              det här är ett väldigt viktigt område. För mig som har ansvar
              för de här frågorna i regeringen är det ett absolut mål att jag
              ska bidra till att verkligen stärka den här verksamheten, både
              för dem som arbetar där och framför allt kan ­ ske för barnens
              rättigheter, eftersom det är dessa man ska ha i fokus.
            </seg>
            <seg n="7ab699b4">
              Att barnkonventionen blir lag tror jag är ytterligare en faktor
              som gör att barn får mer uppmärksamhet. Vi vet från den nationella
              samordnarens studier att om ett ärende handlar om barn ägnar man
              15 minuter av arbetsdagen åt att prata med själva barnet. Jag
              menar inte att det ska vara sex av åtta timmar, men det verkar
              väldigt lite för att verkligen ta reda på vad barnet självt tycker
              ska hända .
            </seg>
            <seg n="0fd2ab69">
              Jag vill att det här ska vara attraktiva arbetsplatser.
            </seg>
            <seg n="9776be04">
              Ljusnarsberg är ett intressant exempel. Det var jag som tog in
              frågan om ensamkommande i debatten, och vi hade en tidigare debatt
              här som handlade bara om dem. Ibland fokuserar man mycket på dem.
              Jag vill bara säga att den sociala barn- och ungdomsvården måste
              vara till för alla barn. Och de barn som finns i Sverige, oavsett
              om de har flyktingbakgrund eller inte, ska veta att om det händer
              någonting kan de vända sig dit. På samma sätt måste man kunna
              ta hand om ensamkommande flyktingbarn. I Ljus ­ nars ­ berg tyckte
              uppenbarligen de som jobbade med grunduppdraget, oros ­ anmälningar,
              att det blev för tungt.
            </seg>
            <seg n="f16e598e">
              Jag har hört att man på många ställen kanske tycker att det är
              mer intressant att jobba med ensamkommande, och det är lättare
              att rekrytera dit. Ingen skugga över det, men hur ser kunskapsutbytet
              ut? Vad är det för delar som gör att man tycker att här vill jag
              jobba, att det här tycker jag är spännande? Jag tror för övrigt
              att Sverige kommer att ha en nationell kompetens i mottagandet
              av ensamkommande som vi ska vara stolta över när vi har klarat
              av det här uppdraget.
            </seg>
            <seg n="123cacff">
              Jag vill inte sänka kompetenskraven – det tror jag hörs – men
              jag vill invänta rapporten. Och jag har ett ansvar för att man
              också klarar det akuta läget.
            </seg>
            <seg n="d181b210">
              När det över huvud taget gäller att stärka den sociala barn-
              och ungdomsvården tänker jag att de insatser vi gör på kort sikt
              för att klara av det akuta läget måste vara bra byggstenar för
              att på lång sikt ha en bättre social barn- och ungdomsvård än
              vad vi hade när vi kom in i den här situationen. Det tror jag
              att vi kan samarbeta om. I det bygget tror jag verkligen att byggstenarna
              kompetens, attraktiva arbetsplatser, uppvärdering av kvinnors
              arbete och uppvärdering av barns röst alla är viktiga för att
              nå det målet.
            </seg>
          </u>
          <note type="speaker" n="f2b2509e">
            Anf. 74 CHRISTINA ÖRNEBJÄR (L):
          </note>
          <u who="unknown" xml:id="i-c1a8688987e464dd-2" n="6592344a">
            <seg n="f65cde39">
              Herr talman! Tack, statsrådet! Jag blir väldigt glad över att
              statsrådet så tydligt sänder signalen att hon inte vill sänka
              kraven på utbildning. Jag tror att det är viktigt att den kommer
              härifrån, för den som söker sig till eller blir uppsökt av socialtjänsten
              är ofta i en otroligt utsatt situation, och då krävs det kompetens,
              erfarenhet och fingertoppskänsla. Det är inte ett jobb för vem
              som helst. Det är få yrken som är så otroligt komplexa och där
              man tar så stort ansvar och gör så stora ingrepp i människors
              liv som arbete med just myndighetsutövning i den sociala barn-
              och ungdomsvården. Besluten som fattas kan som sagt vara helt
              livsavgörande för barn och unga och deras familjer.
            </seg>
            <seg n="d398365a">
              Jag är uppriktigt orolig när jag hör från flera håll att man
              inte tycker att det är så viktigt med utbildningsbakgrund, så
              jag blir väldigt glad över de signaler som statsrådet sänder.
            </seg>
            <seg n="a039b166">
              Vi behöver både teoretiskt kunniga och praktiskt modiga socionomer.
              Det är ett tufft jobb. De måste känna sig trygga i sin kompetens
              och få möjlighet till utveckling för att de som söker sig till
              den sociala barn- och ungdomsvården ska känna att de får det bästa
              bemötandet och vara trygga i de åtgärder som vidtas.
            </seg>
            <seg n="04bcb3c8">
              Jag skulle verkligen vilja att man, i stället för att signalera
              om att sänka kompetenskraven, sa att man vill utveckla kommunerna
              som arbetsgivare, vilket jag också hör här. Det tror jag säkert
              att man skulle kunna vara ännu tydligare med, för det behövs högre
              löner. Men det behövs mycket mer än så, nämligen utvecklingsmöjligheter,
              kompetensutveckling och en arbetsgivare som tror på och satsar
              på en. Sänkta kompetenskrav signalerar raka motsatsen. Lika självklart
              som att en utbildad kirurg tar hand om dina barn ska det vara
              att det är behörig personal i barn- och ungdomsvården.
            </seg>
            <seg n="c3471a95">
              Med detta vill jag tacka för den här debatten. Jag tror säkert
              att vi får anledning att återkomma till den här frågan, om inte
              annat så när rapporten är färdig. Stort tack!
            </seg>
          </u>
          <note n="06935816">
            Anf. 75 Statsrådet ÅSA REGNÉR (S):
          </note>
          <u who="unknown" xml:id="i-b8595b0d0be1bbda-2" n="6592344a">
            <seg n="43f16e43">
              Herr talman! Tack, Christina Örnebjär! Det har varit en bra debatt
              om de här frågorna som för oss framåt. Jag ser också fram emot
              rapporten och slutsatser av den.
            </seg>
            <seg n="4ee7d330">
              Jag tycker avslutningsvis att den sociala barn- och ungdomsvården
              är en av de viktigaste delarna i det välfärdssamhälle som jag
              vill bidra till att bygga upp och stå för. Precis som i den tidigare
              debatten vill jag verkligen rikta ett stort tack till dem som
              arbetar i den sociala barn- och ungdomsvården för att de gör ett
              så enormt arbete, ibland under väldigt svåra omständigheter. Jag
              vill bidra på mitt sätt med det som jag kan, utan att frånta kommunerna
              deras ansvar som kommuner och arbetsgivare, till att den sociala
              barn- och ungdomsvården blir en attraktiv plats att arbeta på,
              men framför allt ge barnen de rättigheter och det skydd som de
              behöver, oavsett bakgrund.
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="340fb395">
            § 17 Svar på interpellation 2015/16:567 om åtgärder för finanspolitikens
            långsiktiga hållbarhet
          </note>
          <note type="speaker" n="25f53669">
            Anf. 76 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-de15edd6eb092b15-3" n="4ba74296">
            <seg n="2e019b4b">
              Herr talman! Anette Åkesson har frågat mig om jag med vårproposi
              ­ tionen vill inleda en debatt om omfattningen av det framtida
              offentliga åta ­ gandet av välfärdstjänster och om möjligheten
              att i högre grad än i dag finansiera dessa med alternativa källor
              än skatter.
            </seg>
            <seg n="490d90d3">
              Hon har vidare frågat mig om värdet med scenarierna för utvecklingen
              på lång sikt i vårpropositionen, med i hennes tycke orealistiskt
              optimistiska antaganden, och om det inte hade varit både mer intressant
              och mer relevant att utgå från mer realistiska antaganden och
              i stället ägna mer utrymme åt att problemati sera och analysera
              slutsatserna samt diskutera individens ansvar och vilka framtida
              problem vi i dag med öppna ögon överlämnar till framtidens beslutsfattare.
            </seg>
            <seg n="8a56ea48">
              Slutligen frågar hon om jag har tankar och idéer om åtgärder
              för hur vi ska klara en långsiktigt hållbar finansiering av välfärden
              i Sverige, för det fall vi får en enligt henne mer sannolik ohållbar
              utveckling.
            </seg>
            <seg n="8238d23c">
              Debatten om omfattningen och utformningen av den offentliga sektorn
              är ständigt pågående, och här är vårpropositionen tydlig med att
              vi till skillnad från tidigare regering prioriterar investeringar
              i utbildning, välfärd och arbetslöshetsbekämpning före stora ofinansierade
              skattesänkningar.
            </seg>
            <seg n="925e790d">
              De långsiktiga scenarierna i vårpropositionen är gjorda på samma
              sätt som under den tidigare regeringen. Syftet är att i god tid
              identifiera framtida utmaningar och bedöma om nuvarande inriktning
              på finanspolitiken kan väntas vara långsiktigt hållbar. Eftersom
              scenarierna bygger på antaganden för en mycket lång tidshorisont
              är de behäftade med stor osäkerhet. Scenariernas kanske främsta
              värde ligger i att ge en indikation på om finanspolitiken har
              blivit mer eller mindre hållbar jämfört med tidigare bedömningar.
              Jag konstaterar att resultatet i detta fall är att finanspolitikens
              hållbarhet är något bättre än i 2015 års vårproposition.
            </seg>
            <seg n="0d505374">
              Till skillnad från Anette Åkesson gör jag bedömningen att det
              går att finansiera en väl utbyggd offentlig välfärdssektor även
              i framtiden. Med den svenska modellen som grund och moderniseringen
              som verktyg bygger vi ett hållbart samhälle där ingen lämnas efter
              och ingen hålls tillbaka.
            </seg>
          </u>
          <note type="speaker" n="75ac12b2">
            Anf. 77 ANETTE ÅKESSON (M):
          </note>
          <u who="anette_akesson_d57f30" xml:id="i-4e07235003a3921b-3" n="854a16d6">
            <seg n="943b5339">
              Herr talman! Till en början vill jag tacka finansministern för
              svaren. Det är onekligen intressant att Magdalena Andersson ger
              intrycket av att jag på något sätt skulle vara ensam i mina farhågor
              gällande den långsiktiga finansieringen av välfärden. Det är väl
              snarare den inställning som de flesta som engagerar sig i dessa
              frågor har.
            </seg>
            <seg n="00a23f8e">
              I dagarna har remissvaren från två tunga remissinstanser inkommit
              till Finansdepartementet gällande Långtidsutredningen, Sveriges
              Kommuner och Landstings respektive Svensk Försäkrings.
            </seg>
            <seg n="a679ef16">
              Jag citerar ur SKL:s remissvar: Ett avgörande problem med utredningen
              är att man trots uttalanden om motsatsen väljer att i beräkningarna
              bortse från de ökade krav som stigande förväntningar kan medföra.
              Det finansieringsproblem som långtidsutredningen försöker lösa
              är därför vä sentligt mindre än om utredningen i sina framskrivningar
              i stället hade utgått från en kostnadsutveckling som varit mer
              i samklang med den historiska.
            </seg>
            <seg n="d48e80bd">
              Svensk Försäkring skriver: Vi ställer oss frågande till varför
              utredningen har valt att utgå från oförändrad ambitionsnivå på
              de offentligt finansierade välfärdstjänsterna i sina beräkningar.
              Att illustrera effekterna vid oförändrad ambitionsnivå kan tyckas
              märkligt med tanke på att det är väl känt att kostnadsökningen
              sedan 1980 ligger på 1 procentenhet i genomsnitt utöver det som
              förklaras av den demografiska utvecklingen. Utredningen tenderar
              således att underskatta den kostnadspress som välfärdssystemen
              utsätts för framöver.
            </seg>
            <seg n="f5f74196">
              Vidare kan man ju påminna om att den nuvarande regeringen lägger
              fram budgetar som kommer att gå med underskott under hela mandatperioden
              – och detta under en högkonjunktur. Att lånefinansiera driften
              kan ju vem som helst förstå kommer att belasta kommande generationer
              ytterligare. De som är unga nu och kommande generationer kommer
              redan utan att behöva finansiera driften för oss i dag att ha
              en större försörjningsbörda.
            </seg>
            <seg n="e1ad18be">
              Sammantaget kan man säga att den åldrande befolkningen i sig
              inte utgör den direkta utmaningen. Men eftersom man historiskt
              sett inte enbart har nöjt sig med oförändrad ambitionsnivå är
              det direkt oansvarigt att vi som är politiker i dag inte tar hänsyn
              till att det knappast kommer att vara så framöver heller.
            </seg>
            <seg n="4f83cdec">
              Att dessutom en mindre andel människor får bära försörjningsbördan
              i kombination med att dessa även belastas med räntekostnader och
              amorteringar på grund av att en socialdemokratiskt ledd regering
              lägger fram en budget med lånefinansierad drift mitt under en
              högkonjunktur samtidigt som man försämrar incitamenten för att
              arbeta och kallt tar i beräkning ett utanförskap av knappt 1 miljon
              människor om några år är egentligen en ren skandal.
            </seg>
            <seg n="04f380ed">
              Hade dagens politiker fått stå till svars inför kommande generation
              hade inte bara Alliansen haft en tydlig arbetslinje.
            </seg>
            <seg n="5b23ed17">
              Det är alltså inte bara jag som ifrågasätter att regeringen i
              god tid identifierar framtida utmaningar.
            </seg>
          </u>
          <note type="speaker" n="76d7b37d">
            Anf. 78 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-de15edd6eb092b15-4" n="4ba74296">
            <seg n="47cdbeb6">
              Herr talman! Om detta är ett synnerligen oansvarigt sätt att
              räkna på måste den kritiken också riktas till min företrädare
              och den moderatledda regeringen, för vi använder samma metod i
              Långtidsutredningen för att göra dessa beräkningar som man använde
              under alliansåren. Och man utgår från oförändrad politik.
            </seg>
            <seg n="86e38993">
              Det som dock skiljer denna regering från tidigare alliansregeringar
              är att vi inte genomför stora lånefinansierade skattesänkningar.
              Att fortsätta att sänka skatten på det sätt som Moderaterna vill
              skapar givetvis inte långsiktig finansiering av välfärden.
            </seg>
            <seg n="ed00d37b">
              När det gäller att trygga en långsiktig finansiering är den moderata
              politiken med stora ofinansierade skattesänkningar och att använda
              borttagande av skatt som främsta medel för att bekämpa skatteflykt
              ingen framkomlig väg.
            </seg>
            <seg n="ce8b96b7">
              I stället handlar det om att skapa förutsättningar för arbete
              och företagande, vilket denna regering gör. Det handlar om att
              skapa ett samhälle där alla människor får möjlighet att växa,
              utvecklas och delta i arbetslivet.
            </seg>
            <seg n="08d804b6">
              Det handlar om att skapa bra förskola, skola och utbildningsmöjligheter
              så att våra ungdomar kan ta sig in på arbetsmarknaden. Det behövs
              möjlighet till kompletterande utbildning när man är vuxen , så
              att man kan omskola sig om man blir av med jobbet.
            </seg>
            <seg n="b9f43cdb">
              Det handla r om goda och stabila villkor för vårt näringsliv,
              möjlighet att hitta rätt arbetskraft när man rekryterar, möjlighet
              att ha väl fungerande transporter och möjlighet till bostäder
              så att den personal man rekryterar kan flytta.
            </seg>
            <seg n="8d7c60f9">
              Allt detta tar regeringen tag i.
            </seg>
            <seg n="f20ca875">
              Det handlar också om att skapa en stabil finansiering för välfärden.
              Det är något regeringen gör genom att stärka skatteintäkterna,
              genom att aktivt bekämpa skatteflykt och framför allt genom att
              se till att fler människor få möjlighet att arbeta.
            </seg>
          </u>
          <note type="speaker" n="fddae960">
            Anf. 79 ANETTE ÅKESSON (M):
          </note>
          <u who="anette_akesson_d57f30" xml:id="i-4e07235003a3921b-4" n="854a16d6">
            <seg n="15c72591">
              Herr talman! Finansministern måste väl ändå erkänna att man ska
              utgå från senast kända kunskap. Det går inte att skylla på alliansregeringen
              för att man inte tar hänsyn till det som är senast känt.
            </seg>
            <seg n="b9f872a4">
              När Magdalena Andersson i svaret hävdar att regeringen prioriterar
              utbildning och välfärd blir jag lite förvånad. Vet inte finansministern
              att regeringen drar ned resurserna på dessa områden?
            </seg>
            <seg n="06331110">
              Jag fick inte svar på frågan om finansministern, som jag tolkar
              texten i vårpropositionen, öppnar för diskussion om ett minskat
              offentligt åtagande – alltså vad regeringen prioriterar bort,
              inte vad regeringen prioriterar. Det vore riktigt intressant att
              få svar på och inte en dag för tidigt.
            </seg>
            <seg n="792ace1a">
              Finansministern har missförstått mig. Jag är visserligen inte
              lika optimistisk som Magdalena Andersson , som verkar tro att
              välfärdens långsiktiga finansiering kommer att lösa sig utan problem.
              Jag tror att det kommer att gå men att det kommer att bli en tuff
              resa.
            </seg>
            <seg n="817f63de">
              Frågan är hur det kommer att gå till. Det är ingen tvekan om
              att det offentliga åtagandet kommer att behöva ses över. Ju snarare
              det görs, desto bättre. Hushållen kommer att ha större resurser
              än i dag, så det behöver ju inte nödvändigtvis bli kontroversiellt.
            </seg>
            <seg n="0ba8f71f">
              Med alternativet att sticka huvudet i sanden, som finansministern
              verkar vara inne på, kommer det att krävas akuta åtgärder i krissituationer.
              Det vinner ingen på, allra minst de som är svagast i samhället.
            </seg>
            <seg n="2f84400e">
              Svenska folket har rätt att få information i god tid , så att
              man kan ställa in sig på att behöva ta ett delvis större ansvar
              själv.
            </seg>
            <seg n="63f4baeb">
              Digitaliseringen kommer visserligen också att bidra, i bästa
              fall med både bättre kvalitet och lägre kostnader för välfärdstjänsterna.
              Men digitaliseringen kommer också att kosta jobb. Det är därför
              angeläget att vi politiskt säkerställer att det skapas goda förutsättningar
              för att nya jobb kommer till.
            </seg>
            <seg n="77e2ee6a">
              Vad menas annars med detta stycke i vårpropositionen? "En ökad
              efterfrågan på välfärdstjänster innebär dessutom inte nödvändigtvis
              att tjänsterna måste finansieras med skatter. En privat finansierad
              välfärdssektor har vuxit fram under de senaste åren och möjligheterna
              för den enskilde att själv betala för vissa välfärdstjänster har
              ökat."
            </seg>
            <seg n="427e107b">
              Är inte det att öppna upp för att se över vad det offentliga
              åtagandet ska omfatta? Vad tycker finansministern ska prioriteras
              bort från de skattefinansierade verksamheterna?
            </seg>
            <seg n="a62e22b1">
              Varför redovisar man inte den mest sannolika utvecklingen i vårpropositionens
              högintressanta kap. 10 om finanspolitikens långsiktiga hållbarhet
              i stället för att gång på gång konstatera att man inte redovisar
              den mest sannolika utvecklingen?
            </seg>
          </u>
          <note type="speaker" n="0d083787">
            Anf. 80 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-de15edd6eb092b15-5" n="4ba74296">
            <seg n="a6d225d1">
              Herr talman! Låt mig korrigera Anette Åkesson. Regeringen drar
              inte ned på utbildning. Tvärtom storsatsar vi på utbildning på
              alla nivåer. Vi har ökat resurserna till förskola, skola, komvux,
              yrkesvux, folkhögskola, yrkeshögskola och universitet. Därutöver
              gör vi en stor satsning på lärarlönerna. Vi genomför mycket omfattande
              utbildningsinsatser, till exempel ytterligare 50 000 matchnings-
              och utbildningsinsatser bara i år.
            </seg>
            <seg n="0529e7d2">
              Anette Åkesson säger att vi inte utgår från senast kända kunskap,
              men det finns ingen kunskap nu om hur offentlig konsumtion har
              ökat som inte fanns tidigare när Finansdepartementet använde denna
              metod. Det är sam ­ ma metod som vi också använder när vi lägger
              fram budgetpropositionen, det vill säga att man utgår från oförändrad
              politik. Det är det sätt vi räknar på i Finansdepartementet.
            </seg>
            <seg n="83768b87">
              Jag är inte obekymrad vad gäller framtiden och den framtida utveck
              ­ lingen. Det är oerhört viktigt att vi säkrar den offentliga
              sektorns framtida finansiering. Det finns ett sätt man inte ska
              göra det på, och det är att ge ­ nomföra stora ofinansierade skattesänkningar.
              Det är kärnan i Moderater ­ nas politik, och det såg vi åtta år
              av i alliansregeringen. Nu ser vi ytterligare förslag på skattesänkningar,
              men det är inte så vi finansierar vår gemen ­ samma välfärd.
            </seg>
          </u>
          <note type="speaker" n="f8d8efeb">
            Anf. 81 ANETTE ÅKESSON (M):
          </note>
          <u who="anette_akesson_d57f30" xml:id="i-4e07235003a3921b-5" n="854a16d6">
            <seg n="72e450ac">
              Herr talman! Om skattesänkningar är ett medel för att få fler
              arbetade timmar kan det visst vara befogat att sänka skatter.
              Det är till och med nödvändigt i Sverige, som har världens högsta
              skattetryck.
            </seg>
            <seg n="67144ece">
              Sverige har en förvånansvärt ansvarslös regering. Att lägga fram
              en budget som pekar på 1 miljon människor i utanförskap och att
              låna till driften mitt under en högkonjunktur och därmed belasta
              kommande generationer, som redan kommer att vara tyngda av en
              ökad försörjningsbörda, med extra räntekostnader och amorteringar,
              och samtidigt inte ens se till att man har realistiska underlag
              i de långtidsberäkningar man utgår från är oansvarigt.
            </seg>
            <seg n="cefe74b1">
              Att systematiskt underskatta framtida kostnader för befolkningsutvecklingen
              som avgörande kommer att påverka kostnaderna, framför allt för
              våra välfärdssystem, utöver den osäkerhet som är självklar i långa
              tidshorisonter, är oseriöst. Och man gör det trots att även Socialdemokraterna
              måste vara väl medvetna om utmaningen med den åldrande befolkningen
              på lång sikt. Det är att grundlura svenska folket, både unga och
              gamla.
            </seg>
            <seg n="6d1a1269">
              Regeringen lyfter frågan om alternativ finansiering av välfärden
              försiktigt, med en antydning i vårpropositionen om att viss välfärd
              kan kom ­ ma att behöva finansieras på annat sätt än via skatten.
              Det har jag respekt för. Men sedan står man inte för det, precis
              som vi märker nu i debatten i dag.
            </seg>
            <seg n="7f44afd2">
              Att inte på allvar ägna sig åt de viktiga frågorna om välfärdens
              långsiktiga finansiering är att blunda för dem som kommer att
              vara svaga i framtidens samhälle. Och det gäller oavsett de stora
              kortsiktiga utmaningar som vi nu har när det gäller att integrera
              nya svenskar. Dessa utmaningar kanske till och med bidrar till
              att det är extra angeläget att utgå från ett mer korrekt underlag
              i de långsiktiga beräkningarna, eftersom belastningen för framtidens
              unga annars ökar ytterligare.
            </seg>
          </u>
          <note type="speaker" n="72cd6440">
            Anf. 82 Finansminister MAGDALENA ANDERSSON (S):
          </note>
          <u who="magdalena_andersson_22534c" xml:id="i-95c9b0d9bba1779a-1" n="4ba74296" next="i-69e252e1db5c489f-1">
            <seg n="79d7a574">
              Herr talman! Jag delar inte Anette Åkessons uppfattning att det
              är orea ­ listiskt att utgå från liggande politik, nämligen den
              politik man har nu, eftersom allt annat ju är aktiva beslut. Den
              dag man fattar ett aktivt beslut om att utöka välfärdsåtagandet
              ser man naturligtvis också till att man har en trygg finansiering
              av det, i alla fall om man är en socialdemokratiskt ledd regering.
            </seg>
            <seg n="177e3de8">
              Vi har genom tiderna sett vilka regeringar som sköter statsfinanserna.
              Det är de regeringar som bryr sig om välfärden. Det är socialdemokratiska
              regeringar som gång på gång ser till att skapa ordning i det som
              moderatledda regeringar lämnar efter sig.
            </seg>
            <seg n="e232fbb0">
              Så var det också denna gång. Efter 140 miljarder i ofinansierade
              skatte ­ sänkningar var underskotten inte hållbara, utan vi fick
              kliva in och ta an ­ svar för statsfinanserna, se till att få
              ned underskotten och stoppa Modera ­ ternas politik med ofinansierade
              skattesänkningar, nedskärningar och pri ­ vatiseringar. Det är
              precis detta vi har gjort.
            </seg>
            <seg n="e629263b">
              Samtidigt är det viktigt att ha en seriös debatt om hur vi ska
              finansiera välfärden framöver. Den för vi också, och där kommer
              regeringens politik för att fler människor ska komma i arbete
              att vara helt grundläggande för att kunna finansiera välfärden
              framöver. Regeringens mål om lägst arbetslöshet i EU är ett viktigt
              instrument för detta. Där hör vi mycket kritik från Moderaterna,
              som inte tycker att man ska ha ambitiösa mål för sysselsättningsområdet.
              Där skiljer sig politiken åt.
            </seg>
            <seg n="e5cb5364">
              Men framför allt: Om man vill värna en trygg finansiering av
              välfärden ska Anette Åkesson i huvudsak varna för sig själv, för
              det är Moderaternas skattesänkarpolitik som är det stora hotet
              mot den svenska välfärden och den svenska modellen.
            </seg>
          </u>
          <note n="3509678d">
            Överläggningen var härmed avslutad.
          </note>
          <note n="3e0a7491">
            § 18 Bordläggning
          </note>
          <note n="8b6adc46">
            Följande dokument anmäldes och bordlades:
          </note>
          <note n="cbd50cd1">
            Motioner
          </note>
          <note n="2d5288fe">
            med anledning av prop. 2015/16:161 Nagoyaprotokollet om användning
            av genetiska resurser
          </note>
          <note n="db16c24e">
            2015/16:3400 av Kristina Yngwe m.fl. (C, M, L, KD)
          </note>
          <note n="3aba5ec5">
            med anledning av skr. 2015/16:98 Redovisning av skatteutgifter
            2016
          </note>
          <note n="960e7a7a">
            2015/16:3399 av Per Åsling m.fl. (C)
          </note>
          <note n="bd71fdb4">
            2015/16:3401 av Niklas Wykman m.fl. (M)
          </note>
          <note n="18a0d43c">
            § 19 Anmälan om interpellationer
          </note>
          <note n="2d59ffd6">
            Följande interpellationer hade framställts:
          </note>
          <note n="9856de07">
            den 28 april
          </note>
          <note n="4aa0b3cc">
            2015/16:599 Översyn av Arbetsförmedlingen
          </note>
          <note n="aaf37efc">
            av Jenny Petersson (M)
          </note>
          <note n="d3abac2e">
            till arbetsmarknadsminister Ylva Johansson (S)
          </note>
          <u who="magdalena_andersson_22534c" xml:id="i-69e252e1db5c489f-1" n="4ba74296" prev="i-95c9b0d9bba1779a-1">
            <seg n="3703d21a">
              2015/16:600 Invandrares rätt att ta erbjudna jobb
            </seg>
            <seg n="d8c3b779">
              2015/16:601 Kraftig ökning av klotter
            </seg>
            <seg n="9f47f525">
              2015/16:602 Regeringens bostadsprioritering
            </seg>
            <seg n="1608f121">
              av Roger Hedlund (SD)
            </seg>
            <seg n="fbf1660c">
              2015/16:604 Kryssningsanlöp och farledsavgifter
            </seg>
            <seg n="45131292">
              2015/16:606 Vattenfalls inköp av kol
            </seg>
            <seg n="c445ac42">
              av Niklas Wykman (M)
            </seg>
            <seg n="fab16f8c">
              till statsrådet Ardalan Shekarabi (S)
            </seg>
            <seg n="87c90165">
              2015/16:1161 Personer på asylboenden med behov av särskilt stöd
            </seg>
            <seg n="9cee64f7">
              till kultur- och demokratiminister Alice Bah Kuhnke (MP)
            </seg>
            <seg n="cf758d74">
              2015/16:1165 Begreppet grovt upphovsrättsbrott
            </seg>
            <seg n="3f7be3f0">
              2015/16:1122 Expropriation av mark från minoriteter i irakiska
              Kurdistan
            </seg>
            <seg n="9436fdc8">
              till utrikesminister Margot Wallström (S)
            </seg>
            <seg n="22f07cf0">
              2015/16:1120 Sveriges ambassad i Vitryssland
            </seg>
            <seg n="9436fdc8">
              till utrikesminister Margot Wallström (S)
            </seg>
            <seg n="8dda58a8">
              Anf. 5 RASMUS LING (MP)
            </seg>
            <seg n="6aadf88c">
              Anf. 10 Finansminister MAGDALENA ANDERSSON (S)
            </seg>
            <seg n="fad1623f">
              Anf. 12 DAVID LÅNG (SD)
            </seg>
            <seg n="a28b029b">
              Anf. 20 DAVID LÅNG (SD)
            </seg>
            <seg n="8e7c83f5">
              Anf. 40 Försvarsminister PETER HULTQVIST (S)
            </seg>
            <seg n="7b1eb7de">
              Anf. 45 Försvarsminister PETER HULTQVIST (S)
            </seg>
            <seg n="f2ccd46d">
              Anf. 50 Försvarsminister PETER HULTQVIST (S)
            </seg>
            <seg n="d384a89e">
              Anf. 60 CARINA HERRSTEDT (SD)
            </seg>
            <seg n="87e0a567">
              Anf. 76 Finansminister MAGDALENA ANDERSSON (S)
            </seg>
            <seg n="b4adbae9">
              Anf. 78 Finansminister MAGDALENA ANDERSSON (S)
            </seg>
            <seg n="2965026a">
              Anf. 80 Finansminister MAGDALENA ANDERSSON (S)
            </seg>
            <seg n="89762ca4">
              Anf. 82 Finansminister MAGDALENA ANDERSSON (S)
            </seg>
          </u>
          <note n="64f5bc9c">
            av Annika Qarlsson (C)
          </note>
          <note n="b48fe464">
            till justitie- och migrationsminister Morgan Johansson (S)
          </note>
          <note n="59c22207">
            av Hans Rothenberg (M)
          </note>
          <note n="0d4edab2">
            till statsrådet Anders Ygeman (S)
          </note>
          <note n="fe6b810f">
            till statsrådet Per Bolund (MP)
          </note>
          <note n="c5e9bfb1">
            2015/16:603 Permanenta undantag i detaljplaner
          </note>
          <note n="59c22207">
            av Hans Rothenberg (M)
          </note>
          <note n="fe6b810f">
            till statsrådet Per Bolund (MP)
          </note>
          <note n="59c22207">
            av Hans Rothenberg (M)
          </note>
          <note n="102715d6">
            till statsrådet Anna Johansson (S)
          </note>
          <note n="5e3c63d2">
            2015/16:605 Medborgargarden
          </note>
          <note n="59c22207">
            av Hans Rothenberg (M)
          </note>
          <note n="0d4edab2">
            till statsrådet Anders Ygeman (S)
          </note>
          <note n="ce87b1c9">
            till närings- och innovationsminister Mikael Damberg (S)
          </note>
          <note n="260573e9">
            2015/16:607 Överförmyndarverksamheten
          </note>
          <note n="244d5b3c">
            av Ola Johansson (C)
          </note>
          <note n="b48fe464">
            till justitie- och migrationsminister Morgan Johansson (S)
          </note>
          <note n="bc49acf8">
            § 20 Anmälan om frågor för skriftliga svar
          </note>
          <note n="633d6cd3">
            Följande frågor för skriftliga svar hade framställts:
          </note>
          <note n="9856de07">
            den 28 april
          </note>
          <note n="71ae16f7">
            2015/16:1159 Stöd till återuppbyggnad post-Daish
          </note>
          <note n="db2d67e4">
            av Birgitta Ohlsson (L)
          </note>
          <note n="08d1e0d8">
            till statsrådet Isabella Lövin (MP)
          </note>
          <note n="3611f4d3">
            2015/16:1160 Regioner
          </note>
          <note n="64f86f04">
            av Lena Asplund (M)
          </note>
          <note n="ef544ea8">
            av Désirée Pethrus (KD)
          </note>
          <note n="b48fe464">
            till justitie- och migrationsminister Morgan Johansson (S)
          </note>
          <note n="0cec7397">
            2015/16:1162 Insynsråd vid Boverket
          </note>
          <note n="fdf5b810">
            av Ewa Thalén Finné (M)
          </note>
          <note n="fe6b810f">
            till statsrådet Per Bolund (MP)
          </note>
          <note n="dc3c737f">
            2015/16:1163 Stöd till islamistiska organisationer
          </note>
          <note n="33ed2f68">
            av Markus Wiechel (SD)
          </note>
          <note n="16e30fb1">
            2015/16:1164 Arbetsförmedlingens upphandling av arbetsmarknadsutbildning
          </note>
          <note n="ffdcfaf0">
            av Elisabeth Svantesson (M)
          </note>
          <note n="d3abac2e">
            till arbetsmarknadsminister Ylva Johansson (S)
          </note>
          <note n="37b51ae8">
            av Jörgen Warborn (M)
          </note>
          <note n="b48fe464">
            till justitie- och migrationsminister Morgan Johansson (S)
          </note>
          <note n="4b33d3dc">
            § 21 Anmälan om skriftliga svar på frågor
          </note>
          <note n="85725d67">
            Skriftliga svar på följande frågor hade kommit in:
          </note>
          <note n="9856de07">
            den 28 april
          </note>
          <note n="8762f12d">
            av Robert Hannah (L)
          </note>
          <note n="b86f9ea3">
            av Christian Holm Barenfeld (M)
          </note>
          <note n="cf93ffaa">
            § 22 Kammaren åtskildes kl. 13 . 13 .
          </note>
          <note n="4d9b55c4">
            Förhandlingarna leddes
          </note>
          <note n="cd8d2b96">
            av andre vice talmannen från sammanträdets början till och med
            § 10 anf. 31 (delvis),
          </note>
          <note n="d972fc91">
            av tredje vice talmannen därefter till och med § 16 anf. 70 (delvis)
            och
          </note>
          <note n="61652cc2">
            av andre vice talmannen dä refter till sammanträdets slut.
          </note>
          <note n="882c7214">
            Vid protokollet
          </note>
          <note n="5cb80eae">
            TUULA ZETTERMAN
          </note>
          <note n="f61460a4">
            /Olof Pilo
          </note>
          <note n="93c1e641">
            Innehållsförteckning
          </note>
          <note n="13d73575">
            § 1 Aktuell debatt om internationell skatteflykt och svenska
            bankers agerande
          </note>
          <note n="4d8e7ac4">
            Anf. 1 DANIEL SESTRAJCIC (V)
          </note>
          <note n="f92077f2">
            Anf. 2 Finansminister MAGDALENA ANDERSSON (S)
          </note>
          <note n="c4344bc3">
            Anf. 3 ANETTE ÅKESSON (M)
          </note>
          <note n="5ec76fdd">
            Anf. 4 DAVID LÅNG (SD)
          </note>
          <note n="a37e7bbe">
            Anf. 6 PER ÅSLING (C)
          </note>
          <note n="492788ff">
            Anf. 7 DANIEL SESTRAJCIC (V)
          </note>
          <note n="fa3c5042">
            Anf. 8 MATS PERSSON (L)
          </note>
          <note n="6243619f">
            Anf. 9 LARRY SÖDER (KD)
          </note>
          <note n="e3cabd8e">
            Anf. 11 ANETTE ÅKESSON (M)
          </note>
          <note n="2f1d5119">
            Anf. 13 RASMUS LING (MP)
          </note>
          <note n="ee96e605">
            Anf. 14 PER ÅSLING (C)
          </note>
          <note n="ec3d133e">
            Anf. 15 DANIEL SESTRAJCIC (V)
          </note>
          <note n="414c8c64">
            Anf. 16 MATS PERSSON (L)
          </note>
          <note n="a6a48823">
            Anf. 17 LARRY SÖDER (KD)
          </note>
          <note n="008f1d60">
            Anf. 18 Finansminister MAGDALENA ANDERSSON (S)
          </note>
          <note n="75b73ea9">
            Anf. 19 ANETTE ÅKESSON (M)
          </note>
          <note n="506219e1">
            Anf. 21 RASMUS LING (MP)
          </note>
          <note n="0118e51a">
            Anf. 22 PER ÅSLING (C)
          </note>
          <note n="c69b2c2c">
            Anf. 23 DANIEL SESTRAJCIC (V)
          </note>
          <note n="beff5db7">
            Anf. 24 MATS PERSSON (L)
          </note>
          <note n="6803ac3f">
            Anf. 25 LARRY SÖDER (KD)
          </note>
          <note n="05387d31">
            Anf. 26 Finansminister MAGDALENA ANDERSSON (S)
          </note>
          <note n="466156a7">
            § 2 Fastställande av dag för riksmötets start 2016/17
          </note>
          <note n="43595ab2">
            § 3 Anmälan om återtagande av plats i riksdagen
          </note>
          <note n="f2a581e3">
            § 4 Anmälan om ersättare
          </note>
          <note n="63b0ff95">
            § 5 Anmälan om kompletteringsval
          </note>
          <note n="8efa60ec">
            § 6 Anmälan om ordförande i utskott
          </note>
          <note n="069bcc8c">
            § 7 Anmälan om vice ordförande i utskott
          </note>
          <note n="65113110">
            § 8 Anmälan om fördröjda svar på interpellationer
          </note>
          <note n="9f7b71b8">
            § 9 Ärenden för hänvisning till utskott
          </note>
          <note n="46e56391">
            § 10 Svar på interpellation 2015/16:551 om spårbyte för asylsökande
          </note>
          <note n="31b45e9b">
            Anf. 27 Justitie- och migrationsminister MORGAN JOHANSSON (S)
          </note>
          <note n="8723fce9">
            Anf. 28 ANNIKA QARLSSON (C)
          </note>
          <note n="e63de041">
            Anf. 29 Justitie- och migrationsminister MORGAN JOHANSSON (S)
          </note>
          <note n="49ca6270">
            Anf. 30 ANNIKA QARLSSON (C)
          </note>
          <note n="24db0559">
            Anf. 31 Justitie- och migrationsminister MORGAN JOHANSSON (S)
          </note>
          <note n="d6148eb0">
            Anf. 32 ANNIKA QARLSSON (C)
          </note>
          <note n="00749d12">
            Anf. 33 Justitie- och migrationsminister MORGAN JOHANSSON (S)
          </note>
          <note n="fe1a8c93">
            § 11 Svar på interpellation 2015/16:553 om tillgängligheten till
            stridsflyget
          </note>
          <note n="be7abed7">
            Anf. 34 Försvarsminister PETER HULTQVIST (S)
          </note>
          <note n="e73b06b8">
            Anf. 35 ALLAN WIDMAN (L)
          </note>
          <note n="264fd718">
            Anf. 36 Försvarsminister PETER HULTQVIST (S)
          </note>
          <note n="eed9d0ec">
            Anf. 37 ALLAN WIDMAN (L)
          </note>
          <note n="320a4dfd">
            Anf. 38 Försvarsminister PETER HULTQVIST (S)
          </note>
          <note n="371e4200">
            Anf. 39 ALLAN WIDMAN (L)
          </note>
          <note n="f7175ee0">
            § 12 Svar på interpellation 2015/16:557 om marinens ytstridsförmåga
          </note>
          <note n="15f52ac8">
            Anf. 41 Försvarsminister PETER HULTQVIST (S)
          </note>
          <note n="cae2721a">
            Anf. 42 ALLAN WIDMAN (L)
          </note>
          <note n="233bbf01">
            Anf. 43 Försvarsminister PETER HULTQVIST (S)
          </note>
          <note n="a5d4dd84">
            Anf. 44 ALLAN WIDMAN (L)
          </note>
          <note n="81088687">
            Anf. 46 ALLAN WIDMAN (L)
          </note>
          <note n="ec5ff4a8">
            Anf. 47 Försvarsminister PETER HULTQVIST (S)
          </note>
          <note n="a2e54c98">
            § 13 Svar på interpellation 2015/16:570 om exportansträngningar
            för det svenska artillerisystemet Archer
          </note>
          <note n="ce2bd486">
            Anf. 48 Försvarsminister PETER HULTQVIST (S)
          </note>
          <note n="70eaf301">
            Anf. 49 ALLAN WIDMAN (L)
          </note>
          <note n="12518209">
            Anf. 51 ALLAN WIDMAN (L)
          </note>
          <note n="6cf6326a">
            Anf. 52 Försvarsminister PETER HULTQVIST (S)
          </note>
          <note n="a17fb66c">
            Anf. 53 ALLAN WIDMAN (L)
          </note>
          <note n="8c29fcd7">
            Anf. 54 Försvarsminister PETER HULTQVIST (S)
          </note>
          <note n="e9ab70c8">
            § 14 Svar på interpellation 2015/16:548 om LSS-utredningen
          </note>
          <note n="bfcd4d6f">
            Anf. 55 Statsrådet ÅSA REGNÉR (S)
          </note>
          <note n="9152878b">
            Anf. 56 CARINA HERRSTEDT (SD)
          </note>
          <note n="b5fca85a">
            Anf. 57 Statsrådet ÅSA REGNÉR (S)
          </note>
          <note n="fed49c19">
            Anf. 58 CARINA HERRSTEDT (SD)
          </note>
          <note n="69912318">
            Anf. 59 Statsrådet ÅSA REGNÉR (S)
          </note>
          <note n="9a6c80c8">
            Anf. 61 Statsrådet ÅSA REGNÉR (S)
          </note>
          <note n="5f7bccb9">
            § 15 Svar på interpellation 2015/16:555 om placering i familjehem
          </note>
          <note n="b2803dfd">
            Anf. 62 Statsrådet ÅSA REGNÉR (S)
          </note>
          <note n="3ba55589">
            Anf. 63 JOHAN HULTBERG (M)
          </note>
          <note n="0eb04101">
            Anf. 64 Statsrådet ÅSA REGNÉR (S)
          </note>
          <note n="3fcc46c9">
            Anf. 65 JOHAN HULTBERG (M)
          </note>
          <note n="6da45d4a">
            Anf. 66 Statsrådet ÅSA REGNÉR (S)
          </note>
          <note n="c8f796e1">
            Anf. 67 JOHAN HULTBERG (M)
          </note>
          <note n="2359a86f">
            Anf. 68 Statsrådet ÅSA REGNÉR (S)
          </note>
          <note n="ee9fc660">
            § 16 Svar på interpellation 2015/16:564 om behörighet inom socialtjänsten
          </note>
          <note n="7a481568">
            Anf. 69 Statsrådet ÅSA REGNÉR (S)
          </note>
          <note n="fa96677c">
            Anf. 70 CHRISTINA ÖRNEBJÄR (L)
          </note>
          <note n="8411b31f">
            Anf. 71 Statsrådet ÅSA REGNÉR (S)
          </note>
          <note n="a5a5ca7b">
            Anf. 72 CHRISTINA ÖRNEBJÄR (L)
          </note>
          <note n="3429eedd">
            Anf. 73 Statsrådet ÅSA REGNÉR (S)
          </note>
          <note n="70074832">
            Anf. 74 CHRISTINA ÖRNEBJÄR (L)
          </note>
          <note n="281fa955">
            Anf. 75 Statsrådet ÅSA REGNÉR (S)
          </note>
          <note n="340fb395">
            § 17 Svar på interpellation 2015/16:567 om åtgärder för finanspolitikens
            långsiktiga hållbarhet
          </note>
          <note n="265cf871">
            Anf. 77 ANETTE ÅKESSON (M)
          </note>
          <note n="96c3848b">
            Anf. 79 ANETTE ÅKESSON (M)
          </note>
          <note n="f0b47853">
            Anf. 81 ANETTE ÅKESSON (M)
          </note>
          <note n="3e0a7491">
            § 18 Bordläggning
          </note>
          <note n="18a0d43c">
            § 19 Anmälan om interpellationer
          </note>
          <note n="bc49acf8">
            § 20 Anmälan om frågor för skriftliga svar
          </note>
          <note n="4b33d3dc">
            § 21 Anmälan om skriftliga svar på frågor
          </note>
          <note n="b26e5a8a">
            § 22 Kammaren åtskildes kl. 13.13.
          </note>
          <note n="607a6341">
            Tryck: Elanders, Vällingby 2016
          </note>
        </div>
      </body>
    </text>
  </TEI>
</teiCorpus>
