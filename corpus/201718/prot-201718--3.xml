<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2017</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2017</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201718--3</head>
          <docDate when="2017">2017</docDate>
        </div>
      </front>
      <body>
        <div>
          <note n="e9cb5b5d">
            § 1 Aktuell debatt om situationen för ensamkommande
          </note>
          <note type="speaker" n="ae18370f">
            Anf. 1 CHRISTINA HÖJ LARSEN (V):
          </note>
          <u who="christina_hoj_larsen_c58103" xml:id="i-f92335f87ba7056d-0" n="e5f24971">
            <seg n="5d55d0a8">
              Herr talman! Kampen för rättvisa, rättigheter och förändring
              har alltid börjat på gator, torg och arbetsplatser. Först när
              rösterna för rättvisa och förändring har blivit många och höga
              tränger de in här i riksdagen – så har det varit historiskt, och
              så är det även nu.
            </seg>
            <seg n="21c62293">
              Uppe på åhörarläktaren här i dag, och ute i landet, finns de
              röster som lyckats tränga in hit i riksdagen. Dessa röster har
              varit så starka att vi i dag äntligen ska debattera frågan om
              ensamkommandes villkor.
            </seg>
            <seg n="0bdcf44e">
              Jag vill tacka er – varenda en av er – som varje dag kämpar.
              Jag vill tacka Ung i Sverige för att ni har visat hur maktlöshet
              kan bli till makt när människor står upp för varandra.
            </seg>
            <seg n="975bff6b">
              Ert mod att möta hatet och splittringen med kärlek och solidaritet
              är något för alla vuxna att lära av. Er vilja att bygga landet
              tillsammans med oss gör mig stolt. Ni tar ansvar för varandra
              och för vår gemensamma framtid när politiken har svikit. Nu är
              det dags för oss här inne att ta det politiska ansvaret, och jag
              hoppas att ni i dag ska få de svar som ni förtjänar.
            </seg>
            <seg n="5ecb90ed">
              Jag vill också tacka Vi står inte ut, som har samlat en stark
              rörelse av vuxna som dagligen arbetar med ensamkommande och som
              senast i går lämnade över nästan 60 000 underskrifter för en amnesti,
              vilket är ett imponerande antal.
            </seg>
            <seg n="710a78d2">
              Jag är tacksam och stolt också över det enorma arbete som varje
              dag görs av er ute i landet för att få unga ensamkommande att
              orka gå i skolan, fungera och fortsätta att leva. Samtidigt är
              jag väldigt skamsen över den tystnad som har rått från majoriteten
              här inne.
            </seg>
            <seg n="27c21841">
              Jag vill också tacka talmannen för att han har öppnat dörrarna
              för dessa röster och för den debatt som vi ska ha i dag. Det är
              verkligen hög tid för detta.
            </seg>
            <seg n="01d4c719">
              Jag hoppas att vi i dag tar de första stegen för att låta de
              unga stanna, andas ut och börja bygga framtiden tillsammans med
              oss. Jag såg med glädje att Miljöpartiet i en debattartikel säger
              att de också gärna vill ta sådana steg.
            </seg>
            <seg n="bd227c6f">
              Vi är här – vi är beredda. Frågan för dagen är: Var är ni andra?
              Upp till bevis!
            </seg>
            <seg n="335104dd">
              (Applåder)
            </seg>
          </u>
          <note type="speaker" n="1457dad1">
            Anf. 2 Statsrådet HELÉNE FRITZON (S):
          </note>
          <u who="unknown" xml:id="i-3673eaaca1b8584a-0" n="388ad405">
            <seg n="b05c4017">
              Herr talman och ledamöter! Jag vill börja med att tacka Vänsterpartiet
              för initiativet till dagens debatt. Detta initiativ ger mig, som
              nyutnämnt statsråd, en utomordentlig möjlighet att tydliggöra
              regeringens politik.
            </seg>
            <seg n="af430b39">
              Rätten att söka asyl är grundläggande. Den som söker asyl i vårt
              land får en rättssäker prövning. Den som är i behov av skydd får
              stanna i Sverige, men den som får avslag på sin ansökan måste
              såklart återvända.
            </seg>
            <seg n="4f7bd63f">
              I Sveriges riksdag finns en bred uppslutning för en reglerad
              invandring. Detta är Sveriges hållning.
            </seg>
            <seg n="89f3950f">
              Jag vill gå tillbaka till 2015. Det året och den hösten tror
              jag att vi alla minns. Då ställdes Europa och Sverige på prov.
              Bara under en vecka i november kom över 10 000 flyktingar till
              Sverige.
            </seg>
            <seg n="aace8cf4">
              Sverige tog ansvar. 163 000 flyktingar sökte sig till Sverige,
              och 35 000 av dessa var ensamkommande barn och unga.
            </seg>
            <seg n="e812fe3b">
              Det kom fler än någonsin under 2015. Många tog ansvar. Staten
              tog ansvar; kommunerna tog ansvar; civilsamhället tog ansvar.
              Stat, föreningsliv, näringsliv och enskilda tog ansvar.
            </seg>
            <seg n="4700d848">
              Jag var vid det tillfället kommunstyrelsens ordförande i den
              skånska kommunen Kristianstad, med 83 000 invånare, och sattes
              verkligen på prov. Jag fick uppleva och leda ett arbete i samband
              med mottagningen av flyktingar som blev alldeles extraordinärt.
              Bland medarbetare och omgivning mötte jag ett stort engagemang
              och en hög professionalitet.
            </seg>
            <seg n="25027e89">
              Ute i kommunerna byggdes snabbt en fungerande organisation och
              struktur för att klara mottagandet. Detta gäller inte minst mottagandet
              av alla ensamkommande barn, med boenden och samtal. De unga skulle
              komma in i ett skolsystem som skulle fungera. Seniora lärare kallades
              in, och ideella krafter gjorde enorma insatser.
            </seg>
            <seg n="61da1437">
              Men jag och många med mig minns den där veckan i november, då
              vi hamnade i ett läge där vi stannade upp – då vi i Skåne kunde
              se människor komma gående från Danmark och då vi inte längre kunde
              ta emot dem på ett värdigt sätt. Vi insåg också att Sverige inte
              ensamt kan klara att ta hela detta ansvar.
            </seg>
            <seg n="6d06c4c9">
              Det är viktigt att alla landets kommuner tar ett solidariskt
              ansvar, vilket vi har ett regelverk för i dag, men det är lika
              viktigt att vi nu får Europas stater och EU:s medlemsstater att
              ta sitt solidariska ansvar i fördelningen och mottagandet av alla
              de personer som söker sig till Europa.
            </seg>
            <seg n="64097dda">
              Jag är mycket medveten om den svåra situation som råder i Afghanistan.
              Jag är också medveten om att vi på grund av det exceptionellt
              höga mottagandet har en situation som innebär en utdragen väntan
              för den enskilde. Migrationsverket har en hög arbetsbelastning
              och långa handläggningstider. Detta var den första fråga som nådde
              mig som nytt statsråd.
            </seg>
            <seg n="7443a781">
              Mitt första samtal var med generaldirektören på Migrationsverket,
              Mikael Ribbenvik. Jag fick ett tydligt löfte om att alla ensamkommande
              som har kommit under 2015 och 2016 ska få sin ansökan prövad före
              årets slut. Detta är viktigt. Det är dit vi måste komma – vi måste
              få ned handläggningstiderna.
            </seg>
            <seg n="a830aee9">
              Mitt uppdrag är att värna asylrätten. De afghaner som har sökt
              och som söker asyl i Sverige och som bedöms ha behov av internationellt
              skydd beviljas uppehållstillstånd i Sverige. Det är skyddsbehovet
              och säkerhets läget i landet som avgör om man får stanna. Detta
              gäller för dem som kommer från Afghanistan precis som det gäller
              för alla dem som kommer från andra länder.
            </seg>
            <seg n="2c99718c">
              Det är Migrationsverket och ytterst migrationsdomstolarna som
              efter en individuell prövning i varje enskilt fall på objektiva
              grunder tar ställning till om det finns skyddsbehov.
            </seg>
            <seg n="cffc35db">
              Sverige har ett av världens mest rättssäkra system, genom att
              en ansvarig myndighet prövar ansökan och fattar ett beslut, som
              dessutom kan överklagas i domstol. Detta beslut – eller denna
              bedömning – är en fråga som jag eller regeringen vare sig kan
              eller får avgöra. Det är inte heller, anser jag, önskvärt att
              ett sådant beslut fattas av politiken, riksdagen eller någon ansvarig
              politisk instans. Vi har i Sverige varit överens om att det ska
              vara professionen och inte politiken som prövar alla ansökningar.
            </seg>
            <seg n="0cb79a21">
              Herr talman! Jag vill avsluta med orden från Stefan Löfven, då
              han i går, i detta rum, presenterade regeringsförklaringen och
              från denna talarstol uttryckte att asylrätten ska värnas, att
              Sverige ska ha en reglerad invandring, att regeringens arbete
              för ett förbättrat återvändande fortsätter och att handläggningstiderna
              ska kortas.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="74679666">
            Anf. 3 JOHAN FORSSELL (M):
          </note>
          <u who="johan_forssell_128fd0" xml:id="i-e25ecff80c284ab5-0" n="ef7e42dc">
            <seg n="5c2bf62e">
              Herr talman! Åhörare! Den här debatten handlar alltså om situationen
              för ensamkommande minderåriga som har sökt asyl i Sverige.
            </seg>
            <seg n="34c21eb2">
              Moderaterna förespråkar en migrationspolitik som hjälper människor
              i nöd, som är långsiktig och hållbar.
            </seg>
            <seg n="dbb3ede4">
              Som alla känner till var 2015 ett exceptionellt år i vår migrationspolitik.
              Även om antalet personer som har sökt asyl i Sverige därefter
              har minskat kraftigt innebär de långa handläggningstiderna, tyvärr,
              att många människor väntar på ett besked om asyl.
            </seg>
            <seg n="ebd52f30">
              Så många som 13 000 ensamkommande är i dag inskrivna i Migra
              ­ tionsverkets mottagningssystem. Den genomsnittliga handläggningstiden
              för prövning av ärenden som rör denna grupp är nu uppe i ett år
              och åtta månader, och vid överklagan följer ofta ytterligare väntetid.
            </seg>
            <seg n="4338c0e0">
              Det finns ingenting positivt i att någon människa, ung eller
              gammal, måste vänta så här länge på att få ett besked om asyl.
              Naturligtvis skapar det en stor frustration hos människor: Vad
              kommer att hända med mig? Hur länge till kommer det att dröja,
              och vad händer om jag inte har de asylskäl som krävs?
            </seg>
            <seg n="4cb32946">
              Effektiviteten i beslutsfattandet måste öka. Här kan man inspireras
              till exempel av vårt östra grannland Finland. Men det ska naturligtvis
              också sägas att utmaningen är mycket stor mot bakgrund av de väldigt
              många människor som har kommit till Sverige på kort tid.
            </seg>
            <seg n="148e8386">
              Ytterligare en förklaring till väntetiderna är att politiken
              inte har förmått att fatta beslut i tid. Tvärtom har flera av
              de mest uppmärksammade reformerna på området beslutats mycket
              sent. Beslut om gränskontroller och skärpt migrationslagstiftning,
              medicinsk åldersbedömning, ny ersättningsmodell för kommuner –
              allt detta har presenterats i sista stund och när problemen redan
              har vuxit sig mycket stora.
            </seg>
            <seg n="87d2fd6d">
              Förutsättningarna för myndigheter och för kommuner att lyckas
              lösa sina uppgifter har inte alltid varit de bästa. De har ibland
              till och med varit direkt dåliga. Trots detta är min bild att
              mottagandet har fungerat – och fungerar – relativt väl på många
              håll i Sverige, inte minst tack vare viktiga insatser från enskilda
              och civilsamhället. Det är naturligtvis ett styrketecken för Sverige
              som land.
            </seg>
            <seg n="cf370355">
              Vår uppgift i denna kammare är att vara beslutsfattare, att stifta
              de lagar som gäller på området. Samtidigt är det lätt att fångas
              av olika människoöden. Jag kan känna stor förståelse för att många
              människor som har kommit till vårt land och sökt asyl inte möttes
              av det man hade hoppats på. Förvisso har man såklart alltid själv
              ett stort ansvar att ta reda på vilka regler som gäller i det
              land man söker sig till. Men under alltför lång tid spreds en
              bild av den svenska migrationspolitiken som var för ensidig, och
              detta, i kombination med ett regelverk som på väldigt många punkter
              skilde sig åt från övriga EU-länders, skapade förväntningar men
              också problem. Ett tydligt exempel är bristen på medicinska åldersbedömningar.
              Det är helt uppenbart att det har gått att få uppehållstillstånd
              i Sverige som minderårig trots att man egentligen har varit vuxen.
              Det innebär att tilliten till systemet har fått sig en törn.
            </seg>
            <seg n="17c9d1e7">
              Nu är det viktigt att vi drar lärdom av de misstag som har begåtts.
              Sverige behöver en migrationspolitisk debatt som lyfter fram de
              många möjligheter som finns med att människor rör sig över nationsgränserna
              men också de svårigheter som ibland finns och de målkonflikter
              som området inrymmer. Lagar och regler måste upprätthållas.
            </seg>
            <seg n="7c30930b">
              När vi nu ser till dagens situation kan vi konstatera att för
              den som söker asyl i Sverige i dag gäller rätten till en individuell
              prövning av huruvida asylskäl föreligger. Prövningen görs av Migrationsverket
              och man har rätt att överklaga till domstol med möjlighet till
              hjälp av ett rättsligt ombud. Prövningen sker utifrån säkerhetsläget
              i hemlandet och utifrån omständigheter som rör den enskildes person.
              Den som bedöms ha asylskäl beviljas skydd och får stanna i Sverige.
            </seg>
            <seg n="fe1b19a7">
              Bara i fjol beviljades i Sverige 71 000 personer uppehållstillstånd
              i asylärenden, och han eller hon som har fått ett uppehållstillstånd
              ska så fort som möjligt ges bra förutsättningar att komma in i
              samhället och i arbetslivet. Har man däremot efter en rättssäker
              process fått ett slutligt besked om att man bedöms sakna asylskäl
              ska man återvända till sitt hemland. Det beskedet gäller lika
              för alla och är grunden i vår reglerade migrationspolitik.
            </seg>
            <seg n="1dcb511f">
              Jag har stor förståelse för den svåra situation som många människor
              som nekas uppehållstillstånd i Sverige befinner sig i. Det gäller
              personer från Afghanistan, men det gäller också personer från
              andra länder. Många har dessutom tvingats vänta väldigt länge
              på beslut. Det gör dock inte att jag tycker att vi ska frångå
              den ordning vi har i Sverige med individuella prövningar av asylskäl
              inom ramen för en rättssäker process. Det är berörda myndigheter,
              ytterst Migrationsverket, och domstolen som har att avgöra huruvida
              asylskäl föreligger i varje enskilt fall. Så har det inte alltid
              sett ut. Jag vill påminna om att denna förändring fattades det
              beslut om i mycket bred politisk enighet för drygt 15 år sedan.
              Men att låta politiken stapla olika särlösningar på varandra kommer
              i förlängningen att vara steg mot en mindre rättssäker och mer
              oordnad asylprocess. Det är inte en väg som Sverige ska slå in
              på.
            </seg>
            <seg n="21d46659">
              Nej, herr talman, tvärtom behöver migrationspolitiken regler
              som är långsiktiga av den anledningen att det här området är för
              viktigt för att fortsätta definieras av en stor ryckighet hit
              och dit. Det är precis det som har skapat många av de problem
              vi ser i dag.
            </seg>
            <seg n="2362b3ad">
              Den som söker asyl i Sverige, men också kommuner, myndigheter
              och civilsamhället, ska veta vad som gäller. Man ska kunna lita
              på Sverige.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="b90b26a6">
            Anf. 4 PAULA BIELER (SD):
          </note>
          <u who="paula_bieler_05b6f2" xml:id="i-a97c7c2853347af2-0" n="894f41a4">
            <seg n="75a53925">
              Herr talman! Ansvar och rättssäkerhet är två ord som jag förmodar
              kommer att vara återkommande i dagens debatt. Vi har redan hört
              dem nämnas flera gånger.
            </seg>
            <seg n="696e0c2c">
              Vi kan konstatera att de tre stora partierna i denna kammare,
              åtminstone de tre stora partierna, tar ansvar och förstår vad
              rättssäkerhet innebär. Regler ska följas, beslut ska respekteras
              och bedömningar ska göras av experter. Politiker ska inte lägga
              sig i vilka omständigheter som för stunden och av olika anledningar
              ska tas hänsyn till, kanske för att någon har pekat på eller upplevt
              ett särskilt problem, medan andra passerar. Vi politiker sätter
              ramarna och lägger fast de utgångspunkter som ska gälla. Det ska
              sedan också vara vad som gäller.
            </seg>
            <seg n="893a1528">
              Den debatt som har varit kring de ensamkommandes situation har
              ofta hänvisat till nu rådande situation, att personer har fått
              vara i landet under lång tid och har lockats hit, får vi höra
              nu, med löften om att man skulle få stanna här, enligt de regelverk
              vi hade tidigare, och att vi därför borde låta dem få stanna.
              Men så är inte fallet. Vår asyllagstiftning ligger fast. Vi har
              förvisso haft skrivningar om övriga skyddsbehov, som för tillfället
              är satta på paus av mycket goda skäl, skäl som bara har ifrågasatts
              av enligt min mening naiva, något extrema röster som önskar mer
              än vad vi klarar av.
            </seg>
            <seg n="6424aea9">
              Det har för de flesta alltid varit en självklarhet att enskilda
              prövningar ska gälla. Det borde vara en självklarhet även i dag.
              Vi vet att även innan vi fick den tillfälliga lagen kom personer
              hit av skäl som inte var reglerade i vår lagstiftning. Vi kan
              inte ha ett system där vi går förbi lagarna, låter dem som propagerar
              för andra system locka hit folk och därefter säga att nu är de
              redan här och måste få stanna. I praktiken är det vad som sker.
            </seg>
            <seg n="ae740498">
              Herr talman! Det kommer att vara en lång debatt, och jag får
              flera tillfällen att återkomma till detta, så jag tänker ta tillfället
              i akt att prata om ansvar även på ett annat område. Jag ber om
              ursäkt för att jag lämnar ämnet en stund.
            </seg>
            <seg n="1ce987fa">
              I går öppnades, som vi alla vet, detta riksmöte. Vi var nog alla
              här och lyssnade på regeringsförklaringen. Jag lyssnade lite extra
              mycket när jag hörde nämnas Aurora, som är igång just nu. Det
              är vår största försvarsövning på mycket lång tid. Jag kommer själv
              att rycka in för att tjänstgöra lite grann under denna övning.
            </seg>
            <seg n="d8e8e50d">
              Grundläggande för mig som lotta inom Försvarsmakten och inom
              de militära utbildningar jag har gått är hanteringen av säkerhetsklassad
              information. Det är extremt grundläggande att sådan information
              hanteras varsamt. Det är en självklarhet.
            </seg>
            <seg n="682e75e2">
              Samtidigt har det under sommaren utspelat sig en skandal där
              det under en tid nästan dagligen har visat sig att myndighetspersonal,
              regeringskanslipersonal och statsråd har åsidosatt denna självklarhet.
              Säkerhetsklassade data har lämnats ut till icke säkerhetsprövad
              utländsk personal. Man har stressat på för att detta ska ske trots
              att man har fått ett flertal varningar om att det bryter mot svensk
              lagstiftning.
            </seg>
            <seg n="74c3d486">
              Under sommaren fanns, under en kort tid i alla fall, en enighet
              bland samtliga oppositionspartier om att detta givetvis inte är
              acceptabelt. Den som har information om att något av denna dignitet
              ska ske bör givetvis agera. Det utlovades begäran om misstroendeförklaringar
              mot tre statsråd, de tre statsråd som i det läget var aktuella
              och antingen hade ansvar för aktuell myndighet eller hade fått
              informationen tidigare och inte agerat och inte fört den vidare.
            </seg>
            <seg n="1fbb1461">
              Två statsråd har fått lämna regeringen, men statsministern sa
              att det var på deras egen önskan och att det var de själva som
              hade valt det.
            </seg>
            <seg n="c68c85ae">
              Därefter har detta utvecklats. Mer och mer information har kommit
              fram, och det har blivit allt tydligare att informationen har
              varit mycket nära statsministern själv. Kontinuerligt har dock
              statsministern inte visat några som helst tecken på allvaret i
              detta. Han har talat om ett haveri, men han har inte talat om
              haveriet inom den egna regeringen och Regeringskansliet, det vill
              säga att information inte förs vidare och hans egen roll som ledare
              i detta.
            </seg>
            <seg n="fe14b89c">
              Herr talman! Därför kommer jag i slutet av denna debatt att begära
              misstroendevotering om statsministern.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="070ff1fa">
            Anf. 5 MARIA FERM (MP):
          </note>
          <u who="maria_ferm_e053fc" xml:id="i-debb266f6810bf0d-0" n="4edd7a2c">
            <seg n="491c78ed">
              Herr talman! Jag inleder med att tacka Vänsterpartiet för att
              man har begärt denna aktuella debatt om situationen för ensamkommande.
            </seg>
            <seg n="d8bfaba0">
              Det är hög tid att vi i denna kammare öppet diskuterar hur vi
              kan lösa situationen för de många unga som kom till Sverige som
              minderåriga 2015 men som har hunnit fylla 18 år under den orimligt
              långa väntan på besked om sina asylansökningar och därför nu riskerar
              att avvisas.
            </seg>
            <seg n="fb866f5e">
              Jag hoppas också att vi kommer att beröra frågor om hur vi minskar
              utsatthet, hemlöshet och psykisk ohälsa hos denna grupp och hur
              vi säkerställer att de kan fortsätta sin skolgång och inte rycks
              upp i onödan från den miljö och skola där de lever sina liv.
            </seg>
            <seg n="9cb4a88c">
              Under de senaste åren har det kommit många ensamkommande barn
              och unga till Sverige. Det är barn och unga som i många fall har
              tagit sig till Sverige på resor som vi skulle kalla farliga och
              osäkra även för vuxna män och kvinnor. Många av dem bär på trauman
              och svåra upplevelser, både från tiden på flykt och från sina
              hemländer. Att vi tar väl hand om dessa unga är inte bara rätt
              sak att göra utan även en framtidsinvestering som kommer att bygga
              Sverige starkare.
            </seg>
            <seg n="f4b700b0">
              Säkerhetsläget i Afghanistan är mycket allvarligt, och situationen
              har försämrats rejält sedan de internationella fredsbevarande
              styrkorna lämnade landet. I flera provinser pågår väpnad konflikt.
              Det gör situationen oerhört farlig. Även i Kabul har situationen
              försämrats. Bilbomber, självmordsbombare, raketskjutningar och
              komplexa attacker skördar tusentals civila offer.
            </seg>
            <seg n="9f953afd">
              Jag besökte själv Kabul i våras för att lära mig mer om säkerhetsläget
              och situationen för dem som återvänder. Det var värre än jag trodde.
              Afghanistan är ett av världens farligaste länder, och det finns
              små möjlighet er att skapa någon form av normalt liv för dem som
              återvänder utan nätverk.
            </seg>
            <seg n="38518ba3">
              Miljöpartiet vill att de som kom som ensamkommande under 2015
              ska få stanna i Sverige. Vi har jobbat hårt för att det ska bli
              verklighet. Tyvärr har de lösningar som vi har genomfört under
              de senaste åren urholkats när verkligheten snabbt har förändrats.
              Därför vill vi genomföra förändringar som gör att denna grupp
              får stanna, så som tanken var redan 2015.
            </seg>
            <seg n="87fe8848">
              När regeringen i november 2015 beslutade att införa en tillfälligt
              mer restriktiv lagstiftning förhandlade Miljöpartiet in ett särskilt
              barnundantag som skulle göra att alla barn och barnfamiljer skulle
              fortsätta att få permanenta uppehållstillstånd i stället för tillfälliga
              om de sökte asyl före den 25 november 2015.
            </seg>
            <seg n="204814eb">
              Som vi såg det var detta undantag särskilt viktigt för just de
              ensamkommande som saknade ordnat mottagande och som riskerade
              att inte få sina tillfälliga uppehållstillstånd förnyade när de
              fyllde 18 år utan bedömas som vuxna.
            </seg>
            <seg n="59a6cb48">
              Migrationsverket genomförde sommaren därpå en praxisändring som
              urholkade barnundantaget. Det innebär att ensamkommande barn mellan
              16 och 18 år som saknar ordnat mottagande i hemlandet bara ska
              få stanna tillfälligt tills de har fyllt 18 år och då kunna utvisas
              som vuxna, i stället för att få permanent uppehållstillstånd som
              vi hade beslutat enligt lagstiftningen i riksdagen.
            </seg>
            <seg n="0bdf47d2">
              För att återigen komma till rätta med denna situation arbetade
              vi intensivt med att förhandla fram en ny lag som skulle ge dessa
              ungdomar möjlighet till längre uppehållstillstånd så att de kan
              gå klart gymnasiet i lugn och ro och därefter få möjlighet till
              permanent uppehållstillstånd genom arbete.
            </seg>
            <seg n="3158d719">
              Den så kallade gymnasielagen, som vi lyckades få stöd för i denna
              kammare i våras, kommer att ha stor betydelse för en del av dessa
              ungdomar – men färre än vad vi hade förväntat oss och hoppats
              på. På grund av den långa väntan på besked riskerar många att
              hinna fylla 18 år innan de får sina första asylbeslut, även om
              Migrationsverket har utlovat att alla ska få sina beslut före
              årets slut. Därmed riskerar betydligt fler att få avslag, och
              de omfattas då inte heller av gymnasielagen.
            </seg>
            <seg n="cf77bc46">
              Vid båda våra försök att förebygga den situation som vi nu står
              inför har alltså verkligheten förändrats snabbare än vad vi har
              kunnat lagstifta. Detta är mycket olyckligt.
            </seg>
            <seg n="ff24e893">
              Den politiska avsikten har varit tydlig. Det här är en grupp
              som vi ville värna och skapa trygghet för. Vi ville inte se tusentals
              asylsökande ungdomar få avslag, och vi ville inte se dem få det
              i höst bara för att de har fått vänta i flera år på att få sina
              beslut. Dessa unga människor, som bor här och har bott här i flera
              år, riskerar i sådana fall att bli både hemlösa och papperslösa.
            </seg>
            <seg n="e20ece65">
              Det är svårt och tar tid att avvisa människor till Afghanistan.
              Få avvisningar verkställs i praktiken, så dessa unga kommer att
              bli kvar i Sverige i många år, i stor utsatthet och utan rätt
              till boende, arbete eller skolgång. Det är inte anständigt.
            </seg>
            <seg n="6b2ef4f5">
              Miljöpartiet vill att dessa unga, som kan bli en viktig del i
              att bygga ett framtida Sverige, ska få en ny chans. Som vi ser
              det kommer det troligtvis att krävas ny lagstiftning, och det
              är bråttom.
            </seg>
            <seg n="acdcbcc2">
              Jag vet att det finns ett stort engagemang och en stor vilja
              i flera partier i denna kammare. Jag uppmanar därför alla partier
              att tydliggöra hur de står i denna debatt, och jag hoppas på konstruktivitet
              och lösningsfokus.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="31eb8ff5">
            Anf. 6 JOHANNA JÖNSSON (C):
          </note>
          <u who="johanna_jonsson_3c7076" xml:id="i-bb5ba444c1745048-0" n="2ea041d1">
            <seg n="72697fdb">
              Herr talman! Vi debatterar i dag situationen för ensamkommande
              i Sverige. Hittills i år har sju personer i denna grupp tagit
              sitt liv. Ytterligare minst hundra unga har försökt göra det.
              De har tagit tabletter, försökt hänga sig, hoppat från broar och
              fönster, hällt brännbar vätska över sig och klivit ut framför
              tåg och bilar. De har skurit sig i ansiktet, i ljumsken, i armarna.
            </seg>
            <seg n="69007dfc">
              Jag förstår att denna uppräkning kan låta makaber, men ur mitt
              perspektiv går det inte att börja någon annanstans när vi talar
              om denna grupp. Var och en av dessa unga människor har känt sig
              så desperat att de inte har sett någon annan utväg. Många fler
              känner stark ångest och oro inför framtiden. De har sömnproblem
              och koncentrationssvårigheter, och de har tappat hoppet.
            </seg>
            <seg n="c181fad7">
              Vi i Centerpartiet vill verkligen försöka lösa denna situation.
              Vi har under de senaste åren presenterat flera olika förslag.
              Några har vi redan fått igenom, andra inte.
            </seg>
            <seg n="705b78f2">
              Samtidigt vet jag att alla ni som sitter här inne – jag menar
              verkligen alla – har förmåga att känna empati, även ni som inte
              fullt ut håller med om den typ av lösningar som jag vill se. Jag
              vet att ni precis som jag berörs starkt av dessa människors svåra
              situation. Att vi har olika ståndpunkter om vad som behöver göras
              handlar inte om detta. Det handlar inte om att den ena är ond
              och den andra god. Jag vet att ni också gör era överväganden utifrån
              vad ni tror är den bästa vägen framåt.
            </seg>
            <seg n="305cfc3d">
              Vi politiker kan heller inte enbart låta oss styras av empati
              och medkänsla. Vi måste klara av att lyssna på de enskilda berättelserna
              och låta oss beröras av dem men samtidigt väga detta mot allt
              det andra. Det är oändligt svårt, om inte omöjligt, att bygga
              samhällssystem som aldrig någonsin kommer att drabba någon enskild
              på ett negativt sätt. Ibland innebär våra politiska avvägningar
              att vi fattar ett beslut trots att det kommer att innebära svårigheter
              för vissa, eftersom det ändå är det bästa möjliga alternativet
              för det stora flertalet.
            </seg>
            <seg n="c719dac0">
              Detta är inte lätt – det är aldrig lätt – och det vet vi här
              inne. Jag har stor respekt för att vi ibland gör denna avvägning
              utifrån olika utgångspunkter och att vi landar i olika slutsatser.
              För Centerpartiet väger enskilda människors öden tungt, men det
              är inte det enda vi bryr oss om. Det som hände under hösten 2015,
              då många människor samtidigt sökte asyl i Sverige var helt ohållbart.
              Vi lever fortfarande med många av följderna.
            </seg>
            <seg n="1b5ab069">
              Som världen ser ut i dag anser Centerpartiet att Sverige ska
              ha reglerad invandring och att vi ska ha en stark asylrätt. Detta
              innebär att det måste finnas system som avgör vem som har rätt
              att vara här här och vem som inte har det. Vi vill fortsatt ha
              en avpolitiserad asylprocess där asylskäl bedöms av Migrationsverket
              och domstolar. Detta system ska såklart vara så rättssäkert som
              möjligt, men sanningen är att det alltid kommer att finnas brister
              och gråzoner. Människor kommer att falla mellan stolarna.
            </seg>
            <seg n="7f3177cf">
              Det finns många steg i processen som måste klaffa, och det finns
              mycket som kan bli fel. Till syvende och sist handlar alltihop
              om att några människor ska avgöra om det går att lita på en annan
              människas berättelse, ofta om något som hänt långt borta för länge
              sedan, och där det kanske kommer att handla om att personen tvingas
              återvända.
            </seg>
            <seg n="bdafe6cd">
              I en pressad situation ökar dessutom riskerna för att något blir
              fel. Långa handläggningstider, dålig tillgång till rätt information,
              många nyrekryterade handläggare, brist på tolkar som talar rätt
              språk, gode män som saknar erfarenhet, juridiska ombud utan uppdaterad
              kunskap, stressade inskrivningsprocesser och en allmän misstro
              som sprider sig från alla håll och kanter. I en sådan situation
              behöver det finnas ventiler i systemet.
            </seg>
            <seg n="04845e7e">
              Vi befinner oss nu i ett läge där många av dem som kom som ensamkommande
              under 2015 får sina beslut efter en oerhört lång väntan. Av dem
              som fortfarande är under 18 får de absolut flesta stanna, åtminstone
              tillfälligt, men av dem som hunnit fylla 18 eller som blivit uppskrivna
              i ålder är det en klar minoritet som får stanna, särskilt bland
              afghanerna. Övriga – de som inte får stanna – ska lämna Sverige.
            </seg>
            <seg n="22e47321">
              Inom kort kommer vi att ha många tusen unga män som har förlorat
              rätten till bostad och bistånd men som ändå finns kvar här i landet,
              vissa därför att de gömmer sig och gör allt för att inte utvisas,
              andra därför att kapaciteten att utvisa så många så snabbt saknas.
              Hittills i år har gränspolisen lyckats tvångsutvisa ungefär 50
              personer till Afghanistan. Samtidigt flaggar den afghanska regeringen
              för att man på olika sätt kommer att försöka fördröja utvisningarna
              eftersom man anser sig sakna förmåga att ta emot dessa personer.
            </seg>
            <seg n="b59a5c47">
              Om det fortsätter i denna takt kommer det att ta många år att
              utvisa alla. Även om vi skulle sätta in alla tillgängliga resurser
              är det många som aldrig kommer att låta sig utvisas och som kommer
              att bli kvar, för så ser det ut runt om i hela världen.
            </seg>
            <seg n="904be5cf">
              Under tiden är risken stor för att drogmissbruket ökar i denna
              grupp, att gängkriminaliteten får en stark grogrund och att misären
              blir stor. Detta kommer att leda till enorma kostnader för samhället,
              både i mänskligt lidande, inte minst för brottsoffer, och i rena
              kostnader för allt från sjukvård till rättsväsen. Det riskerar
              dessutom att leda till minskad tillit – den kanske största kostnaden
              av alla.
            </seg>
            <seg n="95592648">
              De människor i detta land som har byggt nätverk och som på olika
              sätt har stöttat befinner sig redan på gränsen för vad de klarar
              av.
            </seg>
          </u>
          <note type="speaker" n="c16853ed">
            Anf. 7 CHRISTINA HÖJ LARSEN (V):
          </note>
          <u who="christina_hoj_larsen_c58103" xml:id="i-f92335f87ba7056d-1" n="e5f24971">
            <seg n="1d4419bd">
              Herr talman! Runt om i landet, på torg och i klassrum, sittstrejkar
              unga sedan mer än en månad tillbaka. Deras mål är att stoppa utvisningarna
              till Afghanistan – ett av världens farligaste länder.
            </seg>
            <seg n="dd563b34">
              Liksom jag själv har migrationsminister Heléne Fritzon varit
              på plats på Medborgarplatsen och träffat de strejkande, men vi
              ser uppenbarligen väldigt olika på politikens roll i samhället.
              Sedan Heléne Fritzon tillträdde som migrationsminister har hon
              gömt sig bakom Migrationsverket och sagt att myndigheten fattar
              självständiga beslut som hon som minister inte kan påverka. Vi
              hörde detta återigen i dag.
            </seg>
            <seg n="314e0499">
              Men vi kan visst göra något politiskt. Det är politikens roll
              att stifta de lagar som Migrationsverket utgår ifrån. Samma riksdag
              som för drygt två år sedan stängde gränser och inskränkte asylrätten
              kan nu agera för att återupprätta den, och det som krävs är vilja.
            </seg>
            <seg n="9f186606">
              Det är hög tid för migrationsministern att sluta gömma sig och
              att börja ta ansvar för den situation som regeringens egen politik
              har skapat. Vi hör här i dag att Miljöpartiet – det andra regeringspartiet
              – visar vägen i denna fråga för regeringen.
            </seg>
            <seg n="68c6ef3a">
              De ensamkommande som nu protesterar sökte asyl i ett Sverige
              där andra lagar rådde än de som gällde när deras asylskäl prövades.
              Lagar har ändrats retroaktivt, och viktiga skyddsgrunder har tagits
              bort. Väntetiderna är så långa att många har hunnit fylla 18 medan
              de väntat på besked, medan andra har fått sin ålder uppskriven
              på ärligt talat hårresande rättsosäkra grunder. Jag kommer att
              tala mer om rättsosäkerheten i nästa anförande.
            </seg>
            <seg n="fb0cd16d">
              Samtidigt vet vi alla att de stridande i Afghanistan inte genomför
              någon medicinsk åldersbedömning innan de skördar sina offer. Vi
              vet att det inte finns någon stat som kan skydda kvinnor, hazarer,
              hbtq-personer eller andra utsatta. Afghanistan bedöms vara världens
              näst farligaste land efter Syrien, enligt den årliga rankningen
              från Institute for Economics and Peace. Säkerhetsläget försämras
              ständigt, och det är inget som tyder på att utvecklingen ska vända.
            </seg>
            <seg n="309e7ac3">
              Under 2016 dog eller skadades 11 500 civila under striderna,
              enligt FN. Läget beskrivs som rörligt och svårförutsägbart. Det
              går inte att säga att ett område som anses säkert i dag också
              kommer att vara det i morgon.
            </seg>
            <seg n="8d7a11c5">
              Flera partier här i riksdagen har lyft upp krav om att tillfälligt
              stoppa utvisningarna till Afghanistan. Visst kan man tycka att
              Migrationsverket i sitt rättsliga ställningstagande borde komma
              till slutsatsen att utvisningar till Afghanistan ska stoppas,
              men så blev det inte. Som politiker bär vi ansvar för att se verkligheten
              som den är och hitta lösningar på de utmaningar som visar sig
              omkring oss. Om vi ser att en stor grupp människor far väldigt
              illa av de lagar som stiftas här inne är det vår plikt att ändra
              dem.
            </seg>
            <seg n="0542735a">
              Vänsterpartiet har en rad förslag som migrationsminister Heléne
              Fritzon och kammaren kan ta tag i här och nu. Vi kan införa en
              amnesti för ensamkommande som har varit här i Sverige i mer än
              ett år eller någon annan tidsgräns. Vi kan riva återtagandeavtalet
              med Afghanistan. Landets flyktingminister har vädjat till Sverige
              om att inte utvisa människor dit eftersom man inte klarar av att
              ta emot dem. Vi kan dra tillbaka den tillfälliga lag som splittrar
              familjer, skapar otrygghet och försvårar för ensamkommande barn
              att få asyl i Sverige.
            </seg>
            <seg n="ddcc52b1">
              Det finns ytterligare sätt. Centerpartiet har fört fram förslag
              om att de som godtyckligt skrivits upp i ålder eller hunnit fylla
              18 ska få en ny prövning. Rädda Barnen har föreslagit att man
              ska undanta Afghanistan från internflyktsprincipen med hänvisning
              till det svåra och oförutsägbara säkerhetsläget. Vi i Vänsterpartiet
              är öppna för alla förslag som kan göra att ungdomarna får stanna,
              andas ut och hjälpa till att bygga landet.
            </seg>
            <seg n="1681300a">
              Herr talman! Poängen är att det visst går att göra något om man
              vill. Regeringen och migrationsminister Heléne Fritzon har mycket
              makt i sina händer. Vi här inne i riksdagen har mycket makt i
              våra händer. Frågan är vad den är värd om den inte används för
              att göra livet bättre för unga som nu väntar i ovisshet och fruktan.
            </seg>
            <seg n="298b9be7">
              I dag står samtliga av riksdagens partier inför frågan: Vad gör
              ni med er makt när ni ser unga människor fara illa?
            </seg>
            <seg n="1aecd8d5">
              Vad svarar ni de unga som är så rädda för utvisning att de inte
              längre vill leva? Vad gör ni med er makt när de som möter ungdomarna
              varje dag – socionomer, lärare, gode män, fosterhemsfamiljer –
              knappt orkar med sitt viktiga arbete för att de tvingas möta konsekvenserna
              av rättsosäkerhet och orimliga beslut. Vad svarar ni de vuxna
              som försöker trösta livrädda unga på natten, de som får skjutsa
              dem till akuten när de har skurit sig i sin ångest, de som tvingas
              berätta för övriga ungdomar på boendet att en av deras vänner
              inte har sett någon annan utväg än att ta sitt liv? Vad gör ni
              när både Migrationsverkets egen kvalitetsuppföljning och rapporten
              från Vi står inte ut visar på så allvarlig rättsosäkerhet?
            </seg>
            <seg n="d12513b1">
              För mig och Vänsterpartiet är svaret tydligt: Det krävs politisk
              handling för att unga ska få stanna, och den krävs nu. Vad gör
              ni?
            </seg>
            <seg n="335104dd">
              (Applåder)
            </seg>
          </u>
          <note type="speaker" n="c9c96bef">
            Anf. 8 FREDRIK MALM (L):
          </note>
          <u who="fredrik_malm_1f81b0" xml:id="i-2dad86e356c1ffda-0" n="bb4a979a">
            <seg n="9bfa1b93">
              Herr talman! De senaste åren har många ensamkommande unga kommit
              till Sverige. Under 2015 kom fler än 35 000, framför allt från
              Afghanistan och dess grannländer. Tidigare har de flesta ensamkommande
              fått stanna i Sverige. Nu har situationen förändrats, den är annorlunda
              nu och fler får avslag. Regelverket har blivit stramare. Sverige
              har också, liksom flera andra EU-länder, slutit avtal med Afghanistan
              som möjliggör avvisningar. Dessutom visar medicinska åldersbedömningar
              att många ensamkommande är äldre än vad de har uppgett för svenska
              myndigheter.
            </seg>
            <seg n="702b0400">
              Herr talman! Sverige ska föra en human flyktingpolitik. Samtidigt
              vet vi att alla människor inte får stanna i Sverige. Detta är
              tunga och svåra beslut som rör många människor, inte bara den
              enskilde utan även människor runt omkring. Vi måste värna asylrätten.
              Det innebär att vi ska ge uppehållstillstånd och en framtid i
              Sverige till dem som har skyddsskäl. Vi ska möjliggöra ett liv
              i Sverige för dem som har skyddsskäl. Personer som inte har skyddsskäl
              kommer att behöva lämna vårt land.
            </seg>
            <seg n="fbcef645">
              Många gånger knyts mycket starka band mellan personer som söker
              asyl, inte minst de ensamkommande, och människor som befinner
              sig runt omkring dem i deras närhet, människor som engagerar sig
              väldigt mycket, som hjälper väldigt mycket och som bryr sig väldigt
              mycket. Den som jobbar med ensamkommande unga måste stärkas i
              sin roll. Det handlar om att vara ett professionellt stöd för
              den unge här och nu, oavsett var någonstans den unge kommer att
              ha sin framtid.
            </seg>
            <seg n="8a8a7d27">
              Liberalerna menar att Sverige ska föra en human och rättssäker
              asylpolitik. Det innebär också att personer som har fått besked
              om avslag kommer att behöva lämna Sverige. Men Sverige har också
              ett ansvar att se till att den tid som en person befinner sig
              i Sverige, fram till att denna person ska lämna Sverige, ska vara
              meningsfull och präglas av värdighet.
            </seg>
            <seg n="aecde6d6">
              Många vittnar nu om – vi ser tydliga exempel på detta – hur den
              psykiska hälsan bland många asylsökande, inte minst ensamkommande,
              är mycket dålig. Här måste samhällets stöd förbättras på olika
              sätt. Vi liberaler menar att det samtidigt borde finnas större
              möjligheter till kortare och mer yrkesinriktade utbildningar som
              också är gångbara i andra länder för personer som inte kommer
              att kunna stanna i Sverige. Om man har varit här i flera år och
              sedan tvingas lämna Sverige ska man kunna ha med sig någonting
              som kan vara gångbart i hemlandet eller där man kommer att vara
              i framtiden. Det tycker jag är ett viktigt ansvar som vi har i
              Sverige. Vi har fört en politik som har inneburit att många människor
              söker sig hit. Många människor får nu inte stanna, men vi måste
              fylla den tid som människor är här så att den blir meningsfull
              och så att vi undviker de mycket stora problem med psykisk ohälsa
              och annat som följer.
            </seg>
            <seg n="5ed81502">
              Herr talman! Handläggningstiderna för asylbesked är alltför långa.
              Denna väntan är destruktiv, och den är givetvis särskilt svår
              för många unga. Regeringen har med sin otydliga och ambivalenta
              politik bidragit till denna långa väntan.
            </seg>
            <seg n="b41bf9c8">
              Statsministern stod här i kammaren i går och predikade kortare
              handläggningstider. Men vi vet att detta bara är tomma ord. Regeringen
              har drivit igenom bristfällig lagstiftning. Även Migrationsverket
              konstaterar att regeringens lagändringar medfört en ökad röra
              i ärendehanteringen. Regeringen bidrar inte till att korta handläggningstiderna.
              I stället fattar man beslut som ökar väntetiderna och som skapar
              oklarhet om vad som gäller. Detta drabbar i hög grad också ensamkommande
              unga.
            </seg>
            <seg n="a8fbb212">
              Som exempel har regeringen drivit igenom en rättsosäker lagstiftning
              som innebär uppehållstillstånd för gymnasiestudier. En rad remissinstanser
              kritiserade detta, framför allt för att det tvingar rektorer och
              lärare att bli en del av asylprocessen.
            </seg>
            <seg n="4ed27e52">
              Regeringen har infört en rad förändringar som försämrar asylprocessen
              och integrationen i Sverige. De alltför korta uppehållstillstånden
              skapar också ökad byråkrati. Därtill försvårar regeringen för
              barnfamiljer från Syrien att kunna återförenas i Sverige. Man
              försöker sedan lappa och laga i denna röra, så att det blir ännu
              rörigare. Ett tydligt exempel på detta fick vi med Miljöpartiets
              artikel i dag, där man vill ha ytterligare en lagstiftning för
              att rätta till problem i en annan lagstiftning, som i sin tur
              skulle rätta till problem i en tidigare lagstiftning, som i sin
              tur redan från början skapade en ökad röra.
            </seg>
            <seg n="fc000e4b">
              Denna röra och rättsosäkerhet i asylprocessen, som Socialdemokraterna
              och Miljöpartiet har skapat i svensk migrationspolitik kommer
              att ta mycket lång tid att åtgärda. Och debatten i dag är också
              i sig ett bevis på hur illa det är ställt med detta.
            </seg>
          </u>
          <note type="speaker" n="76d8ac7b">
            Anf. 9 DÉSIRÉE PETHRUS (KD):
          </note>
          <u who="desiree_pethrus_d5e81d" xml:id="i-acaa3ea9d357059d-0" n="307f1871">
            <seg n="2966e100">
              Herr talman! Det råder ingen tvekan om att situationen i Afghanistan
              är allvarlig. Det är därför av största vikt att Migrationsverket
              noggrant följer utvecklingen av säkerhetsläget i landet.
            </seg>
            <seg n="7fb2674f">
              Kristdemokraternas migrationspolitiska utgångspunkt är att värna
              asylrätten och att Sverige har ett moraliskt ansvar att hjälpa
              medmänniskor i nöd. Vi från Kristdemokraterna menar att varje
              bedömning ska vara i enlighet med FN:s flyktingkonvention och
              prövas individuellt. Det är via vårt rättssystem som besluten
              ska tas.
            </seg>
            <seg n="43bf84e3">
              Kristdemokraterna har alltid stått upp för en human och generös
              flyktingpolitik som erbjuder en fristad för människor på flykt
              från förtryck. Samtidigt förespråkar vi en ordnad och ansvarsfull
              integrations- och migrationspolitik. Den som inte har asylskäl
              eller annat skyddsbehov måste tyvärr återvända.
            </seg>
            <seg n="de6303a8">
              Migrationsverket följer svensk lag så som riksdagen har fattat
              beslut om, och majoriteten av de ensamkommande barnen från Afghanistan
              har skyddsbehov. Det återspeglas också i att 83 procent av de
              ensamkommande barnen från Afghanistan har fått uppehållstillstånd.
            </seg>
            <seg n="787637d3">
              Herr talman! Migrationskrisen blev 2015 en svår utmaning för
              EU och för Sverige. De stora flyktingströmmarna blev ansträngande
              för vårt samhälle. Från att Sverige 2004 tog emot 388 ensamkommande
              och 2014 tog emot 7 049 till att man år 2015 tog emot 35 369 blev
              det naturligtvis en enorm utmaning för vårt samhälle. Det fanns
              helt enkelt inte längre resurser hos myndigheterna för tjänstemän,
              tolkar, socialsekreterare, lärare, bostäder med mera.
            </seg>
            <seg n="904eaac3">
              Herr talman! Samtidigt ska solidariteten, humaniteten och asylrätten
              värnas. Om övriga EU-länder hade tagit emot lika många asylsökande
              per capita som vårt land gjorde 2015 hade unionen gemensamt kunnat
              välkomna 8 miljoner asylsökande under ett år.
            </seg>
            <seg n="1fb43a75">
              Inga barn eller minderåriga ska utvisas till Afghanistan, eller
              för den delen till något annat land, om det inte finns ett ordnat
              mottagande där. Situationen i hemlandet ska alltid beaktas, och
              det ska alltid göras en individuell prövning.
            </seg>
            <seg n="d4906b2f">
              Migrationsverkets senaste lägesanalys om Afghanistan bygger på
              uppgifter från egna utvärderingar men också på olika FN-organs
              analyser. Lägesanalysen visar att säkerhetsläget i landet har
              försämrats men att det finns stora regionala skillnader. Som jag
              har förstått råder det i två av 34 regioner krigsliknande tillstånd,
              men det råder inte i hela landet.
            </seg>
            <seg n="f9de2a64">
              Migrationsverket har att följa olika konventioner och har i uppdrag
              att göra individuella bedömningar på ett rättssäkert sätt.
            </seg>
            <seg n="5194d144">
              Herr talman! Jag satt i riksdagen 2001 när vi i socialförsäkringsutskottet
              i november fick till stånd ett tillkännagivande för en ny instansordning
              och rättsprocess för asylsökande. Syftet var att få mer öppenhet
              i besluten genom att förlägga hanteringen på domstolar. Det skulle
              också finnas möjlighet till överklagande och till en muntlig förhandling.
              Det blev ett tvåpartssystem som skulle förbättra beslutsprocessen.
              Landinformationen skulle också bli mer öppen. Det gällde på vilken
              landinformation som Migrationsverket skulle fatta sina beslut.
              Tanken var också att det skulle bli en snabbare hantering av asylärenden.
            </seg>
            <seg n="a5200c36">
              För ensamkommande var målet att det skulle fattas ett beslut
              inom tre månader. Det här hade vi från Kristdemokraterna och flera
              flyktingvänliga partier slagits för under en ganska lång tid.
              Vi var väldigt nöjda med att få till stånd denna rättsprocessordning.
              En utvärdering från 2009 visade att i princip alla partier var
              positiva till den nya ordningen. Det var även alla parter och
              ombud för de asylsökande.
            </seg>
            <seg n="a41037b8">
              Men med de många ärenden som fanns 2015 var det naturligtvis
              oerhört svårt att nå de uppsatta målen om snabba beslut. Dessutom
              ska besluten vara rättssäkra, så det här med snabbhet kontra rättssäkerhet
              är också en viktig avvägning.
            </seg>
            <seg n="e078f4b7">
              Herr talman! Jag tror inte att vi ska ändra på systemet för hur
              man fattar beslut. Jag tror inte att det ska ligga på oss politiker.
              Det här är den ordning med human flyktingpolitik som vi under
              lång tid drev igenom. Det ska krävas mycket för att vi ska ändra
              i den ordning som vi nu har.
            </seg>
            <seg n="f09418bd">
              Med detta hoppas jag att det ska bli en snabbare hantering av
              dessa ärenden. Det tror jag att vi alla kan vara eniga om.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="3266c10b">
            Anf. 10 Statsrådet HELÉNE FRITZON (S):
          </note>
          <u who="unknown" xml:id="i-3673eaaca1b8584a-1" n="388ad405">
            <seg n="9df72ae6">
              Herr talman! Jag vill tacka för värdefulla inlägg i debatten.
            </seg>
            <seg n="90341de6">
              Jag vill inleda med att rikta mig till Vänsterpartiet. Jag gömmer
              mig verkligen inte. Jag har varit kommunalråd i 25 år och tror
              inte att jag har omdömet om mig att jag gömmer mig som politiker.
              Jag må vara ny som statsråd, men jag har en politisk bakgrund
              där jag vet vad gömma sig betyder.
            </seg>
            <seg n="ff7c02a6">
              Däremot respekterar jag riksdagens beslut, och det är inte att
              gömma sig. Jag respekterar fullt ut riskdagens beslut om vilken
              ordning som vi ska ha för asylprövning i Sverige. Jag respekterar
              också att Vänsterpartiet har en helt annan uppfattning. Vänsterpartiet
              vill ju ha fri invandring och amnesti, och det är man naturligtvis
              fri att både framföra och tycka.
            </seg>
            <seg n="16b15f59">
              I den här debatten företräder jag hela regeringen. Regeringens
              uppfatt ­ ning är att det inte i dag är angeläget med ytterligare
              lagstiftning på det här området. I det sammanhanget vill jag replikera
              till Moderaterna, att jag inte tror att någon regering kunde förutse
              det som hände 2015. Varje reger ­ ing, oavsett hur den hade sett
              ut 2015, hade behövt fatta erforderliga beslut som innebar lagstiftning.
              Jag tycker att det är bra att regeringen gjorde en överenskommelse
              med de borgerliga partierna. Den har burit framåt i många frågor.
            </seg>
            <seg n="1e04634a">
              Det var viktigt och avgörande med en tillfällig lag. Bestämmelserna
              om medicinska åldersbedömningar var en del i detta. De var viktiga
              för att processen ska kunna fungera. Men jag ser inte att vi i
              dag skulle kunna underlätta asylprocessen genom att införa ytterligare
              en lag. Om man vill göra en förändring vill jag vara tydlig med
              att det är lagstiftning som gäller, och då är det riksdagen som
              måste fatta beslut.
            </seg>
            <seg n="b2281ef8">
              Det tog sju månader för regeringen att ta fram underlaget till
              den tillfälliga lagen. Jag har nu fått löfte från generaldirektören
              om att alla ärenden som rör ensamkommande barn som kom hit 2015
              och 2016 ska prövas före årets slut. Det är lite mindre än fyra
              månader dit. Jag ser då att man på ett bra sätt kan hantera också
              dessa prövningar.
            </seg>
            <seg n="cf218fd8">
              Det förekommer många siffror i debatten. Låt mig ändå säga att
              i alla de ärenden som Migrationsverket under detta år har hanterat
              och som gäller ensamkommande barn är utfallet positivt. Beslut
              om uppehållstillstånd har fattats i 83 procent av de ärenden som
              berör ensamkommande barn från Afghanistan. För alla länder är
              siffran 82 procent.
            </seg>
            <seg n="3778885c">
              Mitt fokus är tydligt och klart. Det handlar om att fortsätta
              med arbetet att få ned handläggningstiderna. Migrationsverket
              har en enorm arbetsbelastning. I mottagningen finns det i dag
              88 000 personer som väntar på att få beslut. Även om man under
              detta år kommer ned i ungefär 28 000 asylsökande pågår det ändå
              ett arbete med att pröva ansökningar från 88 000 personer. Det
              är viktigt att känna till för att man ska skapa en förståelse
              för att det är en hög arbetsbelastning på Migrationsverket.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="5898e8da">
            Anf. 11 JOHAN FORSSELL (M):
          </note>
          <u who="johan_forssell_128fd0" xml:id="i-e25ecff80c284ab5-1" n="ef7e42dc">
            <seg n="80b33129">
              Herr talman! Vi har nu hört representanter från de olika partierna.
              De flesta av oss inser nog att många människor som sökt asyl i
              Sverige befinner sig i en svår situation med för långa väntetider.
              Det är svåra frågor som inte alltid har några bra svar. Det är
              naturligtvis särskilt problematiskt när det gäller personer som
              är minderåriga. För dem har vi som nation ett särskilt stort ansvar,
              och vi tar också ett särskilt stort ansvar genom till exempel
              särskilda boendeformer. Vi ställer också väldigt höga krav på
              ett ordnat mottagande vid återvändandet.
            </seg>
            <seg n="98605367">
              Sedan finns det också skillnader i debatten. En av dessa skillnader
              är huruvida politiken ska fatta beslut om en särskild amnesti
              eller inte. Det är ju Vänsterpartiets förslag, och Vänsterpartiet
              har också tagit initiativ till den här debatten – tack så mycket.
              Möjligen är det också vad det ena regeringspartiet förespråkar.
            </seg>
            <seg n="a236ab3f">
              Jag vill gärna upprepa det som jag inledde med att säga. Vi ska
              värna den ordning som vi har i Sverige med individuella bedömningar
              där det är myndigheters och domstolars kompetens som avgör, inte
              politikens nyckfullhet. Vi bytte system i bred politisk enighet,
              och det är viktigt att vi är långsiktiga i detta. Ytterst är det
              här en fråga om rättssäkerhet. Myndigheter och domstolar är betydligt
              bättre lämpade att avgöra säkerhetssitua ­ tionen i ett land långt
              borta än vad vi riksdagsledamöter är.
            </seg>
            <seg n="113ea678">
              Vi ska inte ha ett system där det är andra faktorer än just asylskälen
              som är avgörande. Det vore inte långsiktigt och inte humant. I
              stället ska vi hålla fast vid den ordning som vi har. Det finns
              naturligtvis saker som kan och måste förbättras, inte minst de
              långa handläggningstiderna. De för inte någonting positivt med
              sig. Tvärtom måste högsta prioritet ges till att korta dem. Oavsett
              om man beviljas asyl eller om man ska återvända till hemlandet
              måste man snart få ett besked om hur framtiden ska te sig.
            </seg>
            <seg n="c6f769f9">
              Som jag också sa inledningsvis måste vi vara långsiktiga. Det
              här området är för viktigt för att präglas av ryckighet och osäkerhet.
            </seg>
            <seg n="5daab99e">
              Jag tror inte att det är möjligt för Sverige att som ett litet
              enskilt land återgå till den migrationspolitik som gällde före
              2015. Utan vi behöver ett regelverk som forts ä tt er att ligga
              i linje med vad som gäller i omvärlden, inte minst i våra nordiska
              grannländer. Överlag tror jag att vi som nation också har mycket
              att vinna med mer samarbete med våra nordiska grannländer. Det
              vore välkommet om regeringen presenterade ett samlat besked om
              hur den ser på framtiden för dessa frågor efter att den tillfälliga
              lagen löpt ut.
            </seg>
            <seg n="0bac437c">
              Skuggsamhället nämndes här tidigare. Detta är något som gör mig
              och många andra väldigt bekymrade. Vi riskerar att snart stå inför
              en situation med kanske 60 000, 70 000 eller ännu fler människor
              som lever i Sverige trots att de har fått besked om att de inte
              har asylskäl utan ska återvända. Här måste politiken vara tydlig.
              Om man har asylskäl ska man få uppehållstillstånd och snabbt komma
              in i studier eller arbete. Om man saknar det ska man återvända
              hem.
            </seg>
            <seg n="740874fd">
              Moderaterna har presenterat ett flertal förslag vad gäller detta.
              Jag upplever inte att regeringen tar återvändandearbetet på tillräckligt
              stort allvar. Siffrorna talar tyvärr för sig själva. Vi har bland
              annat föreslagit en skärpt preskriptionstid. Det finns även ett
              generöst återvändandebidrag som man kan använda för att bygga
              upp ett bra liv i sitt hemland. Man är även välkommen tillbaka
              som till exempel arbetskraftsinvandrare om man finner arbete.
            </seg>
            <seg n="bf4b1fd3">
              Principen måste dock vara klar. Det ska vara skillnad mellan
              ja och nej i asylprocessen, inte bara för att skuggsamhällen där
              människor far illa är dåligt utan faktiskt också för att våra
              resurser måste gå till de människor som har allra störst behov
              av dem.
            </seg>
          </u>
          <note type="speaker" n="240e179f">
            Anf. 12 PAULA BIELER (SD):
          </note>
          <u who="paula_bieler_05b6f2" xml:id="i-a97c7c2853347af2-1" n="894f41a4">
            <seg n="0a5b0144">
              Herr talman! Jag vore inte mig själv om jag inte åtminstone kort
              kommenterade det lilla replikskiftet mellan statsrådet och Moderaternas
              Forssell gällande vad man kunde förutse och vad man inte kunde
              förutse.
            </seg>
            <seg n="4fc0276a">
              Vi hörde från statsrådet att nog ingen regering hade kunnat förutse
              vad som skulle hända hösten 2015. Vi hörde från Johan Forssell
              att åtgärder vidtogs alldeles för sent. Jag är benägen att hålla
              med Johan Forssell. Jag är också övertygad om att den moderatledda
              regeringen mycket väl såg vad som var på väg att ske men ändå
              inte agerade. Jag är glad att Moderaterna nu tycks ta detta på
              allvar igen och åter talar om att man kan förutse vad som kommer
              att hända och att man kan ha en politik som driver i den ena eller
              andra riktningen.
            </seg>
            <seg n="9f41a3b6">
              Från Vänsterpartiets Christina Höj Larsen, som är initiativtagare
              till denna debatt, fick vi höra ett anförande som på många sätt
              kunde tolkas som att målet med vår asylpolitik i princip ska vara
              att alla ska få stanna. Att komma hit är sättet för att få hjälp.
              Min och Sverigedemokraternas utgångspunkt är att målet med en
              flykting- och asylpolitik är att hjälpa och att hjälpa så många
              som möjligt så effektivt som möjligt.
            </seg>
            <seg n="08be85c9">
              Jag sa i mitt förra anförande att de tre stora partierna åtminstone
              står upp för att regler och beslut ska följas och respekteras,
              och nu har vi sett ytterligare några partier på den högra sidan
              som gör det. Men vi har också hört från övriga partier att anledningen
              till den tillfälliga lagen och inskränkningar framför allt är
              att Sverige inte klarar av att hantera situatio ­ nen. Det är
              förvisso sant. Den lagstiftning och det system vi har haft tidigare
              har inneburit en orimlig börda för Sverige, och vi har haft ett
              mottagande som inte är värdigt för någon.
            </seg>
            <seg n="e1d30348">
              Det var också detta som var min ingångspunkt när jag för väldigt
              många år sedan först började titta kritiskt på den invandringspolitik
              som Sverige för. Men ju mer jag har fördjupat mig i frågan och
              tittat på detta har jag landat i att den politik vi för är inte
              värdig någon som vill hjälpa på fullt allvar och vill nå ut till
              de mest behövande. Den skapar ett system där de som får hjälp
              är de som vänder sig till smugglare, kriminella, och som tar sig
              hit på livsfarliga vägar och riskerar sitt liv och lämnar sin
              familj i hopp om att kanske nå en plats där man eventuellt ger
              dem hjälp.
            </seg>
            <seg n="8a7e5c62">
              Sverigedemokraterna talade redan före krisen 2015, som alla nu
              talar om, om att det asylsystem som vi har för flyktinghjälp måste
              inte bara vi utan hela västvärlden faktiskt se över i grunden.
              Det är inte byggt för en tid där nya flyktingströmmar skapas.
              Vi måste säkerställa och se till att vi får till ett system där
              människor får skydd, en fristad, så tidigt som möjligt. Och därefter
              måste vi se över vilka som behöver vidarebosättning, vilka som
              behöver ett permanent nytt hem och hur vi kan rusta de andra för
              att de ska kunna återvända och bygga upp sitt land på nytt när
              den möjligheten förhoppningsvis en dag ges.
            </seg>
            <seg n="b54538ae">
              Jag är glad över att Liberalerna i dag också talar om att rusta
              personer för att de ska kunna bygga upp och verka i det land de
              en dag ska återvända till.
            </seg>
            <seg n="2ccaeac9">
              I detta hoppas jag att vi så småningom kommer att landa genom
              denna diskussion. Det är ditåt vi måste sträva – inte efter att
              få så många som möjligt att ta farliga vägar hit och få stanna
              här, utan hur vi ska hjälpa så många som möjligt.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="6209342b">
            Anf. 13 MARIA FERM (MP):
          </note>
          <u who="maria_ferm_e053fc" xml:id="i-debb266f6810bf0d-1" n="4edd7a2c">
            <seg n="841d4630">
              Herr talman! Det har varit väldigt intressant att följa vad som
              hittills har sagts under denna debatt. Många har lyft upp att
              det är viktigt att hålla fast vid den ordning som vi har och att
              säkerställa att vi följer de beslut som riksdagen har fattat.
              Detta är viktigt och intressant.
            </seg>
            <seg n="1f8770ad">
              Vi har en instans- och processordning för hur man ska hantera
              migra ­ tionsärenden, vilken riksdagen har fattat beslut om och
              som inte längre är så ny. Vad jag kan se är den inte något som
              ifrågasätts här i dag, utan vi är alla nöjda med den. Vi vill
              ha rättssäkra, individuella prövningar, och vi vill att de beslut
              som fattas ska ha föregåtts av en ordentlig process där människors
              skäl har kunnat bedömas.
            </seg>
            <seg n="c30f146a">
              Vad vi ser nu är dock att människor drabbas väldigt hårt av att
              handläggningstiderna blir långa. De beslut som vi faktiskt har
              fattat här i kammaren har omkullkastats på grund av både långa
              handläggningstider och en ny praxis på myndigheten som går stick
              i stäv med det som vi gemensamt har beslutat.
            </seg>
            <seg n="c89c04bc">
              Det tydligaste exemplet på vad jag tar upp är det faktum att
              vi redan 2015, då vi antog den tillfälliga lagen, sa att barn
              och barnfamiljer skulle undantas om de kom före 2015. Det har
              därefter dock inte förverkligats för ensamkommande eftersom ett
              nytt beslut fattades av Migrationsverket, vilket gick stick i
              stäv med detta.
            </seg>
            <seg n="9ee30a7e">
              De långa handläggningstiderna gör också att de som kom hit som
              minderåriga och i stor utsträckning skulle ha fått stanna om deras
              ansökningar hade beviljats när de var minderåriga nu riskerar
              att få avslag. Man kan fråga sig vad vi då ska göra och vad vårt
              ansvar här i kammaren är när vi står inför en situation att de
              människor som skulle fått stanna med den lagstiftning som vi har
              fattat beslut om inte får det trots att det var tanken från början
              . Och det sker på grund av Sveriges byråkrati och på grund av
              vår oförmåga att handlägga ärenden skyndsamt och ge människor
              en rättssäker och effektiv prövning så som det var tänkt.
            </seg>
            <seg n="11b42d8d">
              Jag tycker att vårt ansvar är att agera. Vi ska inte bara argumentera
              för att behålla status quo, utan vi ska göra något för att säkerställa
              att det vi från början ville med lagstiftningen också blir av.
              När vi ser att lagstiftning får orimliga konsekvenser eller drabbar
              enskilda människor hårt måste vi analysera det och se om det finns
              något vi kan göra för att förändra situatio ­ nen.
            </seg>
            <seg n="324f993f">
              Detta gäller särskilt när vi vet att det handlar om unga människor
              som har bott här under lång tid och när vi vet att det handlar
              om människor som riskerar att drabbas av psykisk ohälsa eller
              faktiskt också funderar på självmord och liknande. Vi har redan
              sett detta vid ett antal tillfällen. Vi behöver då fundera på
              vad vi kan göra.
            </seg>
            <seg n="9bdee7ef">
              Det finns självklart saker som vi kan göra som samtidigt respekterar
              den nya instans- och processordningen och som gör att vi även
              i fortsättningen har en individuell prövning. Men vi måste hitta
              lösningar som gör att den grupp som kom som ensamkommande under
              2015 också får en möjlighet att stanna.
            </seg>
            <seg n="d6e710cd">
              Flera partier har gett vissa svar. Jag vet att det finns engagerade
              människor inom alla partier, inte minst Centerpartiet och Vänsterpartiet.
              Det är dock fortfarande lite oklart hur andra partier ställer
              sig till att försöka hitta lösningar som säkerställer att människor
              inte drabbas på det sätt som vi nu ser. Jag hoppas få ytterligare
              tydliggöranden under debatten.
            </seg>
          </u>
          <note type="speaker" n="057a8e3f">
            Anf. 14 JOHANNA JÖNSSON (C):
          </note>
          <u who="johanna_jonsson_3c7076" xml:id="i-bb5ba444c1745048-1" n="2ea041d1">
            <seg n="da4fd8d5">
              Herr talman! Vi i Centerpartiet har lagt fram flera förslag som
              skulle förbättra situationen för de ensamkommande, men också för
              samhället som helhet. Vi har i våra förslag försökt hitta en bra
              balans mellan humanitet och någon form av ordning och reda. Sedan
              tidigare har vi varit tydliga med att vi vill återinföra särskilt
              ömmande omständigheter som grund för skydd. Vi röstade nej till
              den tillfälliga lagen, som begränsade den här möjligheten. Vi
              anser även att barn och ungdomar under 18 år ska ha permanenta
              uppehållstillstånd.
            </seg>
            <seg n="cadd25f7">
              Samtidigt innebär en sådan uppdelning, som ger bättre villkor
              till minderåriga, att incitamenten att ljuga om sin ålder ökar.
              Vi är fullt medvetna om det här och anser därför att åldersbedömningar
              är nödvändiga, även den medicinska delen. Nej, det är inte helt
              rättssäkert, men det är ändå ur vårt perspektiv nödvändigt. Minderåriga
              ska ha större stöd än vuxna, men större stöd innebär också större
              kostnader. Vi måste i så stor utsträckning som möjligt se till
              att de resurserna går dit det är tänkt. Visst finns det personer
              som faktiskt inte vet exakt hur gamla de är eller som fått fel
              ålder angiven utan eget uppsåt. Personligen kan jag i viss utsträckning
              förstå om man chansar. Men det är samtidigt viktigt att vi är
              tydliga med att den som medvetet ljuger om sin ålder inte ska
              få några fördelar för det. Det ska såklart inte heller vara möjligt
              för den som har begått brott att komma undan lindrigare genom
              att ljuga om sin ålder eller om sin identitet, och det är bra
              att skärpningar har gjorts här.
            </seg>
            <seg n="f9141ebf">
              Även efter åldersbedömning har vi dock tusentals personer som
              var minderåriga när de kom och när de sökte skydd här, men som
              har hunnit fylla 18 år under den långa handläggningstiden. Oftast
              leder det till att de får avslag på sin ansökan. De finns inte
              med i migrationsministerns siffror om 83 procent som fått bifall.
              För att minska otryggheten och öka förutsägbarheten anser vi i
              Centerpartiet att det är åldern man hade när man lämnade in ansökan
              som ska gälla vid beslut. Att vi låter minderåriga leva här med
              sin oro i flera år för att sedan, precis när de fyllt 18, utvisa
              dem till ett land där de helt saknar nätverk och där många inte
              har varit är helt enkelt inte rätt.
            </seg>
            <seg n="1d2627e0">
              Centerpartiet anser också att den som kan försörja sig själv
              och som följer lagar och regler ska få möjlighet att stanna i
              Sverige. Vi har brist på arbetskraft, även inom många yrken som
              kräver kortare utbildning eller ingen utbildning alls. Många av
              de unga som kom 2015 har redan hunnit lära sig svenska, och flera
              har erbjudanden om jobb eller jobbar. Men alltihop försvåras av
              snåriga regler, och i slutändan beviljas arbetstillstånd bara
              till den som har en giltig id-handling. För afghaner betyder det
              ett pass, något som många saknar. Här har regeringen utlovat förbättringar,
              men ännu har vi inte sett några sådana, och det är bråttom nu.
              Vi vill även öka möjligheterna att stanna via stipendier och liknande,
              och vi anser att de omflyttningar som sker när personer fyller
              18 under asylprocessen behöver upphöra.
            </seg>
            <seg n="efb47c43">
              Skulle då alla få stanna om bara Centerpartiets förslag blev
              genomförda? Nej, men det skulle innebära större möjligheter för
              fler. Skulle förslagen innebära att väldigt många fler skulle
              söka sig till Sverige? Nej – dels för att världen och vägen till
              Sverige ser helt annorlunda ut i dag än 2015, dels för att förslagen
              framför allt skulle riktas mot en avgränsad grupp, som består
              av ett antal enskilda människor som har fallit mellan de stolar
              som vi här inne har flyttat runt sedan de kom hit.
            </seg>
          </u>
          <note type="speaker" n="e192bbc4">
            Anf. 15 CHRISTINA HÖJ LARSEN (V):
          </note>
          <u who="christina_hoj_larsen_c58103" xml:id="i-f92335f87ba7056d-2" n="e5f24971">
            <seg n="35954d85">
              Herr talman! Det är märkligt att höra Heléne Fritzon säga att
              det är att respektera riksdagens beslut att inte göra någonting.
              Då kan man verkligen undra vad vi håller på med hela dagarna.
              Det är mycket vanligt att vi ändrar lagstiftningen när vi ser
              att den inte fungerar. Det kan gälla arbetsmarknadspolitiken,
              skattepolitiken och en rad andra områden. Det är vårt ansvar att
              stifta lagar. Ibland ser vi att det inte blir så som vi vill.
              I det här fallet, när så många människor far illa, tycker jag
              att det är uppenbart att det inte blev som vi vill. Att det skulle
              vara fel och respektlöst mot riksdagen är helt obegripligt. Då
              skulle vi aldrig kunna stifta några nya lagar.
            </seg>
            <seg n="6ebbe322">
              Vänsterpartiet vill att vi ska ha lagar som fungerar bra och
              rättssäkert, så att man inte ska behöva amnestier. Det är inte
              alls fråga om att vi skulle ifrågasätta den reglerade invandringen.
              Snarare är det fråga om att vi ser verkligheten som den är för
              så många av er som sitter uppe på läktaren i dag.
            </seg>
            <seg n="bd0f8943">
              Vi hör många här prata sig nästan blåa i ansiktet om rättssäkerheten.
              Jag vill verkligen rekommendera alla i den här kammaren att läsa
              en rapport som kom för två dagar sedan. Det är Vi står inte ut
              som har samlat och sammanställt exempel på den oerhörda rättsosäkerhet
              som har drabbat just den här gruppen. Jag skulle vilja ge ett
              talande exempel. Det handlar om åldersbedömning. Ett syskonpar
              anländer till Sverige 2015. De uppger exakta födelsedagar vid
              asylansökan. En är född 1998, den andra 2000. De lämnar skoldokument,
              läkarintyg, foton på sig under uppväxten med mera. Efter Migrationsverkets
              utredning har de nu fötts 1997 respektive 1998 och har en åldersskillnad
              på sju månader. Det är i så fall ett mirakel. Båda får avslag.
              Den här rapporten är full av sådant.
            </seg>
            <seg n="79f0ff21">
              Om vi alla är överens om att vi ska ha en ordning med rättssäkerhet
              och vi ser att det inte är så är det vårt ansvar att göra någonting
              åt det. Det är att respektera befolkningen, alla som sitter här
              och Sveriges riksdag.
            </seg>
            <seg n="d9f555a6">
              Sedan kommer vi då till frågan om de 85 procenten. Det är också
              en väldigt intressant fråga som vi kan titta lite på. Vad betyder
              det här med att 85 procent av barnen får stanna? Det betyder bara
              att barn inte utvisas förrän de räknas som vuxna. I siffran 85
              procent, som migrationsministern väldigt ofta lyfter fram, ingår
              inte de som har hunnit fylla 18 medan de har väntat och väntat
              och väntat. Barn som skrivs upp i ålder av någon handläggare som
              bara tittar på dem eller knappt har sett dem räknas inte heller
              in i de där 85 procenten. När vi tittar på de verkliga siffrorna
              är det 39 procent. Det är en jättestor skillnad.
            </seg>
            <seg n="3c4380a0">
              Det är på grund av vårt ansvar för alla dem som är i migrationsprocessen,
              på grund av vårt ansvar för varenda människa, som vi nu måste
              göra någonting. Jag tror att svaret är en amnesti. En socialdemokratisk
              regering har faktiskt gjort det förut. Det skulle inte alls vara
              konstigt. Vi är ganska många som vill hjälpa till. Sedan finns
              det de som kan låtsas som att världen är annorlunda och att 20
              000 personer bara kommer att försvinna. Så kommer det inte att
              vara. Vårt ansvar är att ta tag i verkligheten och se den som
              den är. Jag vill att vi ska börja ta steg för det redan i dag.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="a8f17fab">
            Anf. 16 FREDRIK MALM (L):
          </note>
          <u who="fredrik_malm_1f81b0" xml:id="i-2dad86e356c1ffda-1" n="bb4a979a">
            <seg n="69a09481">
              Herr talman! Jag lyssnar på migrationsministern. Givetvis ska
              inte särskilt mycket skugga falla över Heléne Fritzon, eftersom
              hon är ny i denna roll. Det är förstås mycket riktigt att ingen
              kunde förutse det som hände hösten 2015 i bemärkelsen av den väldigt
              stora omfattningen. Europeiska unionens rättsakter sattes i praktiken
              ur spel, och vi fick de stora konsekvenser vi fick. Givetvis kunde
              ingen förutse detta.
            </seg>
            <seg n="a5b43444">
              Men sanningen är att de långa handläggningstider som vi har i
              Sverige inte enbart är en konsekvens av att väldigt många människor
              kom 2015. De är också en konsekvens av beslut som riksdagen har
              fattat och som regeringen har drivit igenom. Dessa beslut har
              inneburit att man skapat en väldigt stor oreda inom mottagningssystemet
              och asylprocessen i Sverige.
            </seg>
            <seg n="c90089f0">
              Jag vill påpeka att det inte är Liberalerna som har bidragit
              till att det i Sverige finns tillfälliga uppehållstillstånd på
              13 månader. Det var inte heller det m igrationsöverenskommelsen
              landade i. Det var Socialdemokraterna och Miljöpartiet som drev
              igenom att det i Sverige ska finnas uppehållstillstånd som bara
              är hälften så långa som etableringen för integration. Detta har
              skapat en närmare kaosartad situation.
            </seg>
            <seg n="27761d16">
              Migrationsministern säger: I år kommer det bara 28 000 och söker
              asyl; nu kommer alltså handläggningstiderna att kortas.
            </seg>
            <seg n="b2765743">
              Ja, för dem! Men samtidigt ska alla de väldigt korta tillfälliga
              uppehållstillstånden förnyas. Det betyder att det skapas en helt
              ny byråkrati och oreda på Migrationsverket, som dessutom har en
              rad andra viktiga uppgifter att hantera i hela mottagningssystemet,
              även vad gäller arbetskraftsinvandring och en hel del andra saker.
              Där korkar systemet också igen.
            </seg>
            <seg n="75a9897b">
              Herr talman! De väldigt korta tillfälliga uppehållstillstånden
              som regeringen drev igenom leder alltså till ökad byråkrati. De
              leder till längre handläggningstider och sämre integration.
            </seg>
            <seg n="4ba9f82c">
              Väntetiderna blir längre samtidigt som vi vet att många inte
              kommer att få stanna i Sverige. Det leder till frågan: Hur hanterar
              vi som land det ansvar vi har? Hur hanterar vi den tiden, som
              kan vara ett antal år, för de människor som väntar här?
            </seg>
            <seg n="49aea85e">
              Liberalerna menar att det borde gå att hitta möjligheter till
              kortare utbildningar, yrkesinriktade utbildningar – till exempel
              med mycket engelska, inriktade mot vårdsektorn och annat – som
              kan ge någon typ av certifikat som kan vara gångbara i andra länder.
              Om man kommer att behöva lämna Sverige får man i så fall något
              med sig härifrån. Men regeringen säger inte att den vill det.
              I stället driver regeringen igenom en lagstiftning som ska tvinga
              in alla på gymnasiet, som inte är en yrkesinriktad skolform på
              det sättet. Det handlar i praktiken om gymnasieintroduktion.
            </seg>
            <seg n="95e72a53">
              Regeringen gör det alltså omöjligt för människor att skaffa sig
              en snabb väg och möjlighet att kunna bygga en framtid också utanför
              Sverige. För det första skapar man en stor röra i systemet. För
              det andra ser man till att använda den tid som människor är här
              på ett mindre klokt sätt, trots att det finns andra alternativ.
              Och för det tredje vill man, när man inser de här problemen, ha
              en ny lagstiftning för att rätta till de systemen. Och när den
              lagstiftningen inte fungerar kommer man hit och vill ha ytterligare
              lagstiftning för att rätta till det.
            </seg>
            <seg n="a28306bc">
              Herr talman! Det är inte märkligt att det blir väldigt rörigt
              för den som ska försöka hänga med i svängarna när det gäller hur
              Sverige ska få en fungerande migrationspolitik.
            </seg>
            <seg n="956cdf04">
              Jag tror att detta i slutänden kommer att leda till att vi efter
              nästa val förhoppningsvis får en annan majoritet i den här kammaren
              som kan se till att reda ut detta, så att vi kan få lite ordning
              och reda igen i svensk asylpolitik.
            </seg>
          </u>
          <note type="speaker" n="abae7134">
            Anf. 17 DÉSIRÉE PETHRUS (KD):
          </note>
          <u who="desiree_pethrus_d5e81d" xml:id="i-acaa3ea9d357059d-1" n="307f1871">
            <seg n="a751ee16">
              Herr talman! Den humanitära krisen i världen innebär att mottagandet
              av asylsökande i Sverige är och har varit under mycket hård press.
              Många kommuner har gjort bedömningen att de inte har förmått leva
              upp till det som krävs för att garantera rättigheterna för dem
              som anländer. Särskilt allvarlig är situationen för de barn som
              har kommit hit.
            </seg>
            <seg n="626dd40b">
              Kristdemokraterna har tidigare motionerat om att inrätta en nationell
              krissocialjour med särskilt ansvar för ensamkommande barn och
              unga och att den bör inrättas under Statens institutionsstyrelse.
              Krissocialjouren ska finnas som en resurs för kommuner som behöver
              avlastning i arbetet med ensamkommande. Den nationella krissocialjouren
              bör också ha befogenhet att upprätta mottagningsboenden, rekrytera
              familjehem, gode män och särskilt förordnade vårdnadshavare samt
              kunna ansvara för familjehemsplacering och verka som stöd för
              kommuner.
            </seg>
            <seg n="1578e13a">
              Herr talman! Kristdemokraterna har stått bakom större delen av
              migrationsöverenskommelsen från oktober 2015. Den är viktig. Men
              med den tillfälliga lagen har regeringen tyvärr tagit bort möjligheten
              att bevilja uppehållstillstånd på grund av synnerligen ömmande
              omständigheter för vuxna och särskilt ömmande omständigheter för
              barn . Det innebär att grunden för uppehållstillstånd inte längre
              finns för några av de mest sårbara personerna som nu befinner
              sig här.
            </seg>
            <seg n="67b55e60">
              Vi har varit med om och tycker att det är bra att vi har fått
              till lagen som gör det möjligt för studerande på gymnasienivå
              att få längre uppehållstillstånd och att sedan kunna söka arbete.
              Det är en bra väg för ensamkommande att kunna stanna kvar i Sverige.
            </seg>
            <seg n="5143cd1b">
              Herr talman! I går tog jag emot organisationen Vi står inte ut
              som har gjort den här namninsamlingen. Jag har enormt stor respekt
              för hela det civila samhället, för lärare, socialsekreterare och
              andra som har engagerat sig starkt för de ensamkommande. Jag tror
              att det engagemanget är viktigt, både som stöd under tiden man
              är asylsökande och som stort stöd i integrationsarbetet.
            </seg>
            <seg n="38fcc133">
              Jag tror att alla är överens om att väntetiderna måste kortas,
              särskilt för barn och unga. Vi kan inte ha det som det är nu.
              Man hinner integreras, bli en del av samhället, lära känna klasskompisar
              och så vidare. Vi förstår alla att det är oerhört svårt att rivas
              upp från den situation där man har börjat etablera sig i Sverige.
              Samtidigt måste vi ha en rättssäker process, så att det inte tas
              så snabba beslut att de inte blir bra. Det är helt enkelt en viktig
              avvägning.
            </seg>
            <seg n="14c239e1">
              Jag tror dock att det som Vänsterpartiets representant gör när
              hon står här och överprövar migrationsdomstolarnas och Migrationsverkets
              beslut är en farlig väg att gå. Det var det vi inte skulle göra.
              När det gäller vad som ligger bakom de olika besluten är det svårt
              att här i debatten gå i svaromål på en exakt fråga som tas upp.
            </seg>
            <seg n="b0d93bb9">
              Det finns också några frågetecken när det gäller Miljöpartiets
              inspel här. Är det ett gemensamt inspel från regeringen som vi
              ska ta till oss? Miljöpartiet ingår i regeringsunderlaget. Det
              är därför viktigt att få veta om det är ett inspel som regeringen
              gör för att på något sätt bjuda in Alliansen till överenskommelser.
            </seg>
          </u>
          <note type="speaker" n="203ad44d">
            Anf. 18 Statsrådet HELÉNE FRITZON (S):
          </note>
          <u who="unknown" xml:id="i-3673eaaca1b8584a-2" n="388ad405">
            <seg n="75e38a6d">
              Herr talman! Jag vill börja med att rikta mig till Vänsterpartiet
              och Christina Höj Larsen som uppenbarligen vill misstolka mitt
              svar. Jag vill vara mycket tydlig och upprepar att regeringen
              självfallet följer av riksdagen fattade beslut. Så är det.
            </seg>
            <seg n="f04165c3">
              Jag har också sagt att regeringen inte bedömer att svaret skulle
              vara ny kompletterande lagstiftning . Skälen för att det inte
              skulle vara en framgångsrik väg har jag redovisat här i talarstolen.
            </seg>
            <seg n="b0f1f20d">
              Jag har det största förtroende för den ordning som riksdagen
              har beslutat om. Det är en myndighet, i det här fallet Migrationsverket,
              som har att pröva såväl skyddsbehovet som säkerhetsläget i landet.
            </seg>
            <seg n="a6437fff">
              Jag har också sagt att jag känner stor oro över att vi har långa
              handläggningstider. Det är såklart, precis som Liberalerna och
              Fredrik Malm framför, ett stort bekymmer att handläggningstiderna
              är omfattande. Jag har försökt belysa att även om antalet kommande
              till oss ser ut att bli lägre detta år, runt 28 000, har vi 88
              000 personer i mottagningen, varav 74 000 väntar på beslut. Det
              innebär en enorm belastning på Migrationsverket.
            </seg>
            <seg n="3e92be22">
              Utmaningarna är flera. De består också av att andra lagstiftande
              områden styr förutsättningarna, såsom boende, skola och utbildning.
              Det finns ett stort antal utmaningar i mottagandet.
            </seg>
            <seg n="f689a729">
              Jag vill avsluta med att säga att jag har stor respekt för alla
              som på olika sätt engagerar sig för de asylsökande och nu för
              de afghanska ungdomarna. Men jag förväntar mig också motsvarande
              respekt för den ordning som vi har beslutat om, nämligen att myndigheterna
              gör allt de kan för att hantera den uppkomna situationen.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="2ae74cde">
            Anf. 19 JOHAN FORSSELL (M):
          </note>
          <u who="johan_forssell_128fd0" xml:id="i-e25ecff80c284ab5-2" n="ef7e42dc">
            <seg n="40aa12a4">
              Herr talman! Migrationspolitik är svårt – tro inget annat. Det
              finns inga enkla svar som löser alla problem och gör alla nöjda,
              även om det ibland låter så. Att införa en särskild amnesti för
              den som har väntat i tolv månader kan låta som ett förslag som
              löser alla problem. Men vad händer med den person som har väntat
              i elva månader och femton dagar? Det skulle onekligen skapa en
              hel del nya svåra gränsdragningsproblem i migrationspolitiken.
            </seg>
            <seg n="9fab95c7">
              Det är däremot viktigt att betona att den person, han eller hon,
              som faktiskt har asylskäl får uppehållstillstånd i Sverige – oavsett
              om man är yngre än 18 år, om man är 18 år eller om man är äldre
              än 18 år. Enbart i fjol beviljades 71 000 personer uppehållstillstånd
              genom asyl. Frågan om åldern handlar i praktiken om möjligheterna
              att verkställa utvisning av personer som bedöms sakna asylskäl.
            </seg>
            <seg n="9d4b33f9">
              Man kan fundera mycket på vad som är rättssäkert och vad som
              inte är det. Jag kan säga en sak som jag vill mena inte är rättssäker:
              att stå och avgöra enskilda asylärenden i riksdagens talarstol.
              Vi har lämnat den ordningen. Vi gjorde det i bred politisk enighet,
              för denna ordning var inte bra. Frågan ska avgöras av myndigheter
              och domstolar som ska fatta självständiga beslut efter noggrann
              prövning av säkerhetsläget i de olika länderna.
            </seg>
            <seg n="a7be7fed">
              Däremot är handläggningstiderna ett problem. Som jag inledde
              med att säga måste detta få högsta prioritet. Oavsett om man har
              asylskäl eller om man saknar dem måste man, särskilt om man är
              minderårig, så snart som möjligt få veta hur framtiden ter sig.
              Jag förutsätter och hoppas att regeringen ger denna fråga högsta
              prioritet framöver.
            </seg>
            <seg n="b8597d8b">
              Jag vill tacka mina meddebattörer, och jag vill tacka er – alla
              ni åhörare som har kommit hit i dag och lyssnat på debatten.
            </seg>
          </u>
          <note type="speaker" n="bdbe584c">
            Anf. 20 PAULA BIELER (SD):
          </note>
          <u who="paula_bieler_05b6f2" xml:id="i-a97c7c2853347af2-2" n="894f41a4">
            <seg n="52c73ae5">
              Herr talman! När är man barn, och hur länge är man barn? Hur
              länge åtnjuter man de extra åtgärder vi har för att skydda barn,
              som i egenskap av barn inte har samma möjligheter att ta ansvar
              för sitt eget liv?
            </seg>
            <seg n="afa6a85e">
              I min värld är det ganska enkelt. Det handlar om den 18-årsdag
              som vi har satt som gräns för när man behandlar individer som
              barn och när man inser att de som vuxna ska kunna ta ansvar för
              sig själva. Det är också där vi, precis som Johan Forssell nyss
              var inne på, har skiljelinjen när det gäller utvisningar. När
              det handlar om barn ska det ske ordnat, med ett mottagande som
              är förberett och fungerar.
            </seg>
            <seg n="cf1c0fa9">
              Det är också så fallet är i dag. Det har rapporterats om enskilda
              fall där en person mår väldigt dåligt, vilket såklart är oerhört
              tragiskt. Men det finns också otaliga exempel på hur de utvisningar
              som sker faktiskt fungerar och där det finns familjer eller närstående
              som tar emot. Det är den ordning vi har i dag. I min värld ska
              vi kanske snarare se över att man har valt att lösa en situation
              med att personer som saknar asylskäl och för tillfället inte är
              barn får längre uppehållstillstånd än vad som är rimligt.
            </seg>
            <seg n="b3fa47ad">
              Det som är relevant att ta med sig i diskussionen är vad vi gör
              för att säkerställa att hjälp ges till dem som behöver det, för
              att säkerställa att vi inte bidrar till kriminellas utnyttjande
              av personer och för att säkerställa att vi inte bidrar till en
              ordning som ökar lidandet i världen.
            </seg>
            <seg n="b1201d42">
              Vi kommer uppenbarligen inte att lösa detta här och nu i dag.
              Vi kommer nog inte att lösa det under de närmaste månaderna heller.
              Men jag hoppas att så många som möjligt framöver håller fokus
              på dessa värden i diskussionen.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="48997905">
            Anf. 21 MARIA FERM (MP):
          </note>
          <u who="maria_ferm_e053fc" xml:id="i-debb266f6810bf0d-2" n="4edd7a2c">
            <seg n="f1522782">
              Herr talman! Jag vill börja med att tacka alla som har deltagit
              i debatten. Tack till Vänsterpartiet för initiativet och till
              migrationsministern för inläggen! Jag tror att det är viktigt
              att vi har börjat diskutera detta, och det kommer nog att fortsätta.
              Detta är inte några problem som går över förrän vi hittar en lösning
              som gör att de unga får stanna.
            </seg>
            <seg n="0084f9d5">
              Det ta är någonting som Miljöpartiet driver. Vår kongress fattade
              beslut om detta i våras. Det handlar om att vi har försökt att
              lösa situationen sedan 2015 men att det inte har lyckats på grund
              av de saker som jag har tagit upp tidigare. Det är långa handläggningstider
              och nya praxisbeslut från Migrationsverket som gör att det som
              var tanken med lagstiftningen inte har blivit verklighet. Detta
              bedriver vi. Regeringen har inget sådant förslag i nuläget, men
              det är någonting som vi arbetar för.
            </seg>
            <seg n="80c52efa">
              Däremot har det under de senaste åren varit hela intentionen
              från regeringen när man har fattat beslut om denna lagstiftning
              att just denna grupp skulle få stanna. De skulle inte få tillfälliga
              uppehållstillstånd, utan permanenta. De skulle ingå i gymnasielagstiftningen
              och få den trygghet som det skulle innebära om de kunde veta att
              de fick vara kvar, gå i skola och sedan få möjlighet till permanenta
              uppehållstillstånd.
            </seg>
            <seg n="dc96a916">
              Det stora problemet är de långa handläggningstiderna – betydligt
              längre än vad vi kunde förutse. Detta drabbar enskilda människor
              oerhört hårt. Man kan säga att man inte ska göra någonting utan
              bara hålla fast vid nuvarande ordning. Det är det enda argument
              som jag har hört mot att göra någonting. Man kan också tänka att
              man ska försöka göra någonting för att förändra situationen. Jag
              tror verkligen på det senare. Det är det som är vårt ansvar: att
              se om lagstiftning drabbar enskilda människor på ett sätt som
              inte var tanken och i så fall ändra den.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="db4d5513">
            Anf. 22 JOHANNA JÖNSSON (C):
          </note>
          <u who="johanna_jonsson_3c7076" xml:id="i-bb5ba444c1745048-2" n="2ea041d1">
            <seg n="bb6c41cf">
              Herr talman! Frågan om situationen för de ensamkommande är inte
              lätt. Jag skulle säga att det är en av de svåraste frågor som
              jag som migra ­ tionspolitisk talesperson har hanterat under denna
              mandatperiod.
            </seg>
            <seg n="9b011a39">
              De avvägningar som måste göras är svåra. De är jättesvåra. Men
              att det är svårt får inte göra oss handlingsförlamade. Jag har
              i ett tidigare anförande redogjort för några av Centerpartiets
              förslag: att omflyttningarna ska upphöra, att rättssäkerheten
              ska stärkas, att åldern vid ansökan ska gälla vid beslut, att
              den som kan försörja sig själv ska få stanna, att vi ska införa
              fler stipendier och mycket mer.
            </seg>
            <seg n="79bce905">
              Vi politiker måste ta vårt ansvar och fatta de beslut som är
              nödvändiga. Vi ska inte göra det utifrån en fantasi om hur det
              vore ifall allt fungerade och ifall allt vore enkelt, utan utifrån
              den faktiska situation som vi står inför.
            </seg>
            <seg n="0d118a2e">
              Men för att något ska hända måste vi ha en majoritet här i riksdagen.
              Just nu finns ingen sådan – inte för något av dessa förslag. Vi
              i Centerpartiet är beredda att ta ansvar, och vi är beredda att
              diskutera olika förslag och olika lösningar. Men just nu krävs
              att Miljöpartiet och Socialdemokraterna i regeringen tar nästa
              steg. Annars kan inte vi göra något.
            </seg>
            <seg n="51d53726">
              Tack för att jag har fått tala här i dag!
            </seg>
          </u>
          <note type="speaker" n="38002e54">
            Anf. 23 CHRISTINA HÖJ LARSEN (V):
          </note>
          <u who="christina_hoj_larsen_c58103" xml:id="i-f92335f87ba7056d-3" n="e5f24971">
            <seg n="5960ee06">
              Herr talman! Jag vill ta vid där Johanna Jönsson just slutade.
              Nej, just nu finns det inte en majoritet för att förändra någonting.
              Men jag vill också säga det jag började med att säga allra, allra
              först, nämligen att all förändring och all kamp för rättvisa alltid
              har börjat ute på gatorna, på torgen, på arbetsplatserna och i
              skolorna. Och det gör den också nu. Alla ni som sitter här uppe
              på läktaren i dag är ett bevis på det. Att vi har debatten här
              nu är ett bevis på det.
            </seg>
            <seg n="67d7a63a">
              Jag förstår om många av er som sitter här just nu kanske känner
              hopplöshet och undrar: Varför säger de inte att någon ska göra
              någonting? Jag förstår det. Men jag säger också till er att vi
              har förändrat saker många gånger förut. Det som krävs är att vi
              får till fler röster för förändring och fler röster för er. Det
              har vi gjort förut. En socialdemokratisk regering har genomfört
              en amnesti förut. Vi kan göra det igen. Det som krävs är att vi
              tar varandras händer i en pakt som inte går att bryta. Det kommer
              att ta tid, men det går. Jag är glad och stolt över att höra Miljöpartiet
              säga mycket bra saker. Jag är glad över att höra lite försiktiga
              trevare åt andra hållet.
            </seg>
            <seg n="bd027c08">
              Vi som vill någonting annat stannar inte där. Vi fortsätter att
              kämpa för varandra. Det har gått förut, och det kommer att gå
              igen – men vi behöver varandra.
            </seg>
            <seg n="335104dd">
              (Applåder)
            </seg>
          </u>
          <note type="speaker" n="a6051617">
            Anf. 24 FREDRIK MALM (L):
          </note>
          <u who="fredrik_malm_1f81b0" xml:id="i-2dad86e356c1ffda-2" n="bb4a979a">
            <seg n="f71d22a4">
              Herr talman! Låt mig säga några ord om diskussionen som rör en
              amnesti. Vi hade tidigare i Sverige en migrationspolitik där den
              politiska styrningen var mycket större även i enskilda ärenden.
              Vi lämnade den ordningen, och det var inte de partier som ville
              ha en restriktiv asylpolitik som ville ändra den ordningen, utan
              de ville behålla den. De tyckte att den var ganska bekväm. Det
              var vi som ville ha rättssäkerhet som ville ändra ordningen, inte
              minst Miljöpartiet som drev detta nästan hårdast av alla.
            </seg>
            <seg n="982472f4">
              Det var en mycket viktig förändring vi fick i början av 2000-talet
              – 2003, tror jag att det var – som innebar att vi fick en ny instans-
              och processordning. Det innebär att fokus ligger på den individuella
              prövningen, och man överklagar i domstol – i migrationsdomstolar
              och Migrationsöverdomstolen .
            </seg>
            <seg n="02acd4f7">
              Jag uppfattar det som att Vänsterpartiet vill ändra den här ordningen.
              Jag tror att det vore olyckligt, därför att motsatsen till den
              individuella prövningen, motsatsen till asylrätten i den bemärkelsen
              – hela essensen av asylrätten, alltså den individuella prövningen
              – är kollektiva beslut. Alla får stanna, säger då Vänsterpartiet.
              Ingen får stanna, säger i praktiken Sverigedemokraterna. Det sätter
              de individuella rättigheterna ur spel på ett sätt som är väldigt
              svårt att motivera.
            </seg>
            <seg n="6fb97e61">
              Jag tycker dessutom, herr talman, att vi ska betänka att det
              också finns andra grupper som vill komma till Sverige. Väntetiderna
              för ett anknytningssamtal för människor som befinner sig i krigets
              Syrien, i Aleppo, är i dag över ett år. Det är alltså över ett
              års väntetider för att kunna komma ut till ambassader i grannländer.
              Är det rimligt att de ska vänta i ett år medan personer som har
              lagakraftvunna beslut om avslag på sina asylansökningar i Sverige
              ska ges en amnesti? Jag tycker inte att det är en rättvis ordning.
            </seg>
          </u>
          <note type="speaker" n="aaedb233">
            Anf. 25 DÉSIRÉE PETHRUS (KD):
          </note>
          <u who="desiree_pethrus_d5e81d" xml:id="i-acaa3ea9d357059d-2" n="307f1871">
            <seg n="16b90f4a">
              Herr talman! Kristdemokraterna värnar, som jag tidigare har sagt,
              asylrätten och att varje ansökan ska prövas individuellt. Enligt
              lag är myndigheterna självständiga att utföra myndighetsutövning
              under lagarna. Med generell amnesti för afghanska asylsökande
              kan det inge falska förhoppningar och innebära att fler skickar
              iväg sina barn på farliga vägar mot Europa. Jag vet inte om det
              är bra.
            </seg>
            <seg n="b03883fd">
              Kommer än fler att skiljas från sina föräldrar frivilligt eller,
              som ibland, med tvång? Hur många fler kommer att lägga sitt öde
              i människosmugglarnas händer i hopp om ett bättre liv?
            </seg>
            <seg n="8440510f">
              Breddar vi debatten kan vi fråga oss: Vad gör vi för alla tjejer
              som finns i Afghanistan och som inte har någon möjlighet att komma
              till en tryggare värld? Vi jobbar med biståndsfrågorna, men många
              av tjejerna skulle säkert också vilja komma till Sverige. Vad
              gör vi för dem?
            </seg>
            <seg n="c24fd862">
              Vi från Kristdemokraterna arbetar för fler lagliga vägar in i
              EU. Vi vill se att fler kvotflyktingar ska få komma men att det
              ska ske på ett reglerat och ordnat sätt.
            </seg>
            <seg n="91c5fab9">
              Slutligen vill jag, herr talman, betona att vi värnar en generös
              invandring, inte bara för det moraliska ansvaret utan även för
              att det är en tillgång för vårt land att människor kommer hit.
            </seg>
            <seg n="12bb1f23">
              I den här rättssäkra processen ska vi absolut alltid ha barnperspektivet
              i fokus. Barnen är de mest sårbara och de mest utsatta. Låt oss
              fortsä tt a att hålla diskussionen om barnens situation aktuell.
              Därför tackar jag Vänsterpartiet för den här debatten. Den är
              viktig. Jag tycker att det är synd att den kidnappades för andra
              saker så som Sverigedemokraterna gjorde. Det här är en debatt
              som fortsätter att leva.
            </seg>
          </u>
          <note type="speaker" n="6d50b4f6">
            Anf. 26 Statsrådet HELÉNE FRITZON (S):
          </note>
          <u who="unknown" xml:id="i-33aa943710277da8-0" n="388ad405">
            <seg n="71894a36">
              Herr talman! Asylprövningar innebär alltid svåra beslut. Så h
              ar det alltid varit, och så kommer det alltid att vara. Alla beslut
              som berör människor i oro, i ängslan, på flykt och i längtan efter
              ett bättre liv är svåra beslut.
            </seg>
            <seg n="aea44260">
              Jag känner engagemanget i debatten, och jag tar det med mig.
              Debatten gör mig också övertygad om att vi har den enda rimliga
              ordning som man kan ha i en asylprövning. Rollfördelningen mellan
              politiken och profes ­ sionen är viktig.
            </seg>
            <seg n="4e6df037">
              Regeringens arbete fortsätter. Redan i kväll kommer jag att bege
              mig till Bryssel för att närvara på mitt f örsta ministermöte.
              En viktig fråga som har stor betydelse för den fråga vi diskuterar
              här i dag är det solidariska ansvarstagandet bland de 28 medlemsländerna.
              En annan viktig fråga och ett viktigt besked är att vi ökar antalet
              vidarebosättningsplatser. Det kommer under 2018 att uppgå till
              5 000 platser.
            </seg>
            <seg n="6ea0a1c3">
              Det här är två viktiga delar som, om vi lyckas få framgång i
              de förhandlingarna, flyttar Sveriges positioner framåt och också
              har betydelse för hur Europa ska stå rustat i framtiden.
            </seg>
            <seg n="b6fca72b">
              Jag vill tacka meddebattörerna och partierna för en viktig och
              engagerad debatt. Mitt och regeringens arbete kommer att fortsätta
              med fullt fokus på att värna asylrätten, var så säkra på det.
            </seg>
            <seg n="335104dd">
              (Applåder)
            </seg>
          </u>
          <note n="262a2304">
            Överläggningen var härmed avslutad.
          </note>
          <note n="809bad89">
            § 2 Anmälan om ersättare
          </note>
          <note n="1aaeb5a9">
            Andre vice talmannen anmälde att Marie-Louise Rönnmark (S) skulle
            tjänstgöra som ersättare för Katarina Köhler (S) under tiden för
            henne s ledighet den 13 september – 15 oktober .
          </note>
          <note n="321b8220">
            § 3 Anmälan om kompletteringsval
          </note>
          <note n="762fc687">
            Andre vice talmannen meddelade att Socialdemokraternas riksdagsgrupp
            anmält Marie ‑ Louise Rönnmark som suppleant i utrikesutskottet
            och i trafikutskottet under Katarina Köhler s ledighet.
          </note>
          <note n="2ac889ea">
            Andre vice talmannen förklarade vald under tiden den 13 september
            15 oktober till
          </note>
          <note n="f668888f">
            suppleant i utrikesutskottet
          </note>
          <note n="ad8528a8">
            Marie-Louise Rönnmark (S)
          </note>
          <note n="d0c595d7">
            suppleant i trafikutskottet
          </note>
          <note n="ad8528a8">
            Marie-Louise Rönnmark (S)
          </note>
          <note n="21c9b62c">
            § 4 Anmälan om fördröjda svar på interpellationer
          </note>
          <note n="cb732741">
            Följande skrivelser hade kommit in:
          </note>
          <note n="074975aa">
            Interpellation 2016/17:602
          </note>
          <note n="21e1014f">
            Till riksdagen
          </note>
          <note n="570afaf1">
            Interpellation 2016/17:602 Brister i postgången
          </note>
          <note n="0aa84f96">
            av Lotta Finstorp (M)
          </note>
          <u who="unknown" xml:id="i-420593aed971ead5-0" n="388ad405">
            <seg n="2f4c8b7e">
              Interpellationen kan inte besvaras inom tidsfristen.
            </seg>
            <seg n="9f0bde7f">
              Anledningen är att beredningen av svaret på interpellationen
              pågår.
            </seg>
            <seg n="fc01ef76">
              Näringsdepartementet
            </seg>
            <seg n="b7d96d08">
              Expeditionschef
            </seg>
            <seg n="dbcf487d">
              Interpellationen kommer inte hinna besvaras inom tidsfristen.
            </seg>
            <seg n="dcae6883">
              Skälet till dröjsmålet är tjänsteresor och andra sedan tidigare
              inbokade arrangemang.
            </seg>
          </u>
          <note n="ed86f73c">
            Helsingfors den 12 september 2017
          </note>
          <note n="80314d31">
            Peter Eriksson (MP)
          </note>
          <note n="37cd85f0">
            Enligt uppdrag
          </note>
          <note n="b44ef99e">
            Fredrik Ahlén
          </note>
          <note n="85631f9e">
            Interpellation 2016/17:613
          </note>
          <note n="21e1014f">
            Till riksdagen
          </note>
          <note n="15f1b62a">
            Interpellation 2016/17:613 Fler utbildningsplatser och nya polishög
            ­ skolor
          </note>
          <note n="09ef70c7">
            av Roger Haddad (L)
          </note>
          <note n="0052890c">
            Interpellationen kommer att besvaras den 20 oktober 2017.
          </note>
          <note n="f9e11ded">
            Helsingfors den 7 september 2017
          </note>
          <note n="45141fc9">
            Justitiedepartementet
          </note>
          <note n="b2d8c7e9">
            Morgan Johansson (S)
          </note>
          <note n="37cd85f0">
            Enligt uppdrag
          </note>
          <note n="f3fe7b49">
            Daniel Ström
          </note>
          <note n="523d23f4">
            Rättschef
          </note>
          <note n="50e7aebe">
            § 5 Ärenden för hänvisning till utskott
          </note>
          <note n="dbf2ff90">
            Följande dokument hänvisades till utskott:
          </note>
          <note n="f7d34fad">
            Propositioner
          </note>
          <note n="98cf2e01">
            2016/17:219 till finansutskottet
          </note>
          <note n="9e9c50b4">
            2016/17:221 till näringsutskottet
          </note>
          <note n="9e754d05">
            2016/17:224 till justitieutskottet
          </note>
          <note n="68e1a3bc">
            Skrivelse
          </note>
          <note n="577c45a2">
            2016/17:223 till justitieutskottet
          </note>
          <note n="1399484d">
            Redogörelse
          </note>
          <note n="3116bddb">
            2016/17:RJ2 till utbildningsutskottet
          </note>
          <note n="fb510c1b">
            § 6 Yrkande om misstroendeförklaring
          </note>
          <note type="speaker" n="f9a9212e">
            Anf. 27 PAULA BIELER (SD):
          </note>
          <u who="paula_bieler_05b6f2" xml:id="i-0475ba0ca5222961-0" n="894f41a4" next="i-ee303284f7334026-0">
            <seg n="a211e4c6">
              Herr talman! Jag ska fatta mig kort. Jag har redan redogjort
              för huvudargumentationen bakom detta, men för att sammanfatta
              kan vi konstatera att vi har en situation i dagsläget där endera
              av två olika scenarier har utspelat sig de senaste åren.
            </seg>
            <seg n="9661c42d">
              I det första scenariot har vi ett informationsflöde inom regeringen
              och Regeringskansliet där frågor av yttersta vikt inte förmedlas
              på ett korrekt sätt, där man regelmässigt tycker att det är okej
              att göra avsteg från gällande lagstiftning och där statsministern
              inte bara misslyckas med att styra upp detta utan inte heller
              tycks bry sig nämnvärt om situationen.
            </seg>
            <seg n="af3ddb80">
              I det andra scenariot har statsministern själv haft information
              om avsteg från gällande lagstiftning och har förnekat detta när
              frågor har ställts om det. Framför allt har han inte agerat och
              informerat övriga parter som riksdagen och personer som borde
              ha fått kännedom om detta. Inte heller har han stoppat utlämnandet
              av dessa uppgifter trots att flertalet tillfällen till detta har
              funnits.
            </seg>
          </u>
          <note n="be407a8a">
            Oavsett vilket scenario som är det korrekta är det både oförklarligt
            och oförsvarligt. Mot bakgrund av detta och i enlighet med 13
            kap. 4 § regeringsformen yrkar jag härmed å hela Sverigedemokraternas
            riksdagsgrupps vägnar på att riksdagen ska förklara att statsminister
            Stefan Löfven inte längre åtnjuter riksdagens förtroende.
          </note>
          <note n="6bb444af">
            Den överlämnade s krivelsen hade följande lydelse:
          </note>
          <note n="0150988e">
            Till talmannen
          </note>
          <u who="paula_bieler_05b6f2" xml:id="i-ee303284f7334026-0" n="894f41a4" prev="i-0475ba0ca5222961-0">
            <seg n="00ad8282">
              Under sommaren har avslöjanden avlöst varandra om de medvetna
              brott mot lagar och läckage av säkerhetsklassad information som
              skett i samband med Transportstyrelsens upphandling av IT-tjänster.
              Redan i slutet av juli stod det klart att minst tre statsråd bar
              ett särskilt ansvar och från hela oppositionen förklarades ett
              förlorat förtroende mot dessa. Från Sverigedemokraternas sida
              meddelade vi också redan då att i det fall statsministern inte
              själv insåg allvaret i deras agerande skulle vi anse även hans
              förtroende förbrukat.
            </seg>
            <seg n="c8938570">
              Mandatperiodens fjärde arbetsår har nu inletts och under gårdagen
              presenterade statsminister Stefan Löfven (S) sin regeringsförklaring
              för detta riksmöte. Det innebär också att den tidsfrist vi från
              Sverigedemokraternas sida gett statsministern att visa förståelse
              och ta ansvar för säkerhetsskandalen har löpt ut.
            </seg>
            <seg n="58e49ccd">
              Det är idag klarlagt att rikets säkerhet åsidosatts inte bara
              av de då aktuella statsråden, utan av såväl tjänstemän som politiker
              på flera nivåer. Ett antal personer har lämnat sina uppdrag, men
              vid varje sådant tillfälle har statsministern meddelat att det
              varit deras egna beslut. Den av oss efterfrågade insikten har
              inte visat sig.
            </seg>
            <seg n="595a070a">
              Under tiden som har gått har informationsflödet dessutom visat
              sig ha gått allt närmre statsministern själv. Därtill har framkommit
              ett antal avgörande frågeställningar väckts gällande exempelvis
              verksamheten inom det av statsministern instiftade säkerhetspolitiska
              rådet, eller snarare bristen därav.
            </seg>
            <seg n="0aca232a">
              Sammantaget är det för oss uppenbart att endera av två scenarion
              har utspelat sig de senaste åren. Scenario ett innebär att informationsflöden
              inom regering och regeringskansli i frågor av yttersta vikt fungerar
              minst sagt bristande, samt att statsministern inte bara misslyckats
              med att styra upp detta utan dessutom tar det med ro. Scenario
              två innebär att statsministern hellre skyller ifrån sig på andra
              och förnekar kännedom om sådana frågor och bristande aktion till
              följd därav. Oavsett vilket scenario som är det korrekta är det
              lika oförklarligt som oförsvarligt.
            </seg>
            <seg n="25a36760">
              Det är vår mening att statsministern inte tar sitt ansvar på
              allvar och Sverigedemokraterna yrkar i enlighet med 13 kap. 4
              § regeringsformen att riksdagen ska förklara att statsminister
              Stefan Löfven (S) icke åtnjuter riksdagens förtroende.
            </seg>
            <seg n="b1ddc71a">
              Sverigedemokraterna
            </seg>
            <seg n="095dafab">
              Oscar Sjöstedt (SD) Jennie Åfeldt (SD)
            </seg>
            <seg n="7f40ee83">
              Jonas Millard (SD) Roger Hedlund (SD)
            </seg>
            <seg n="40a22c23">
              2016/17:1918 Nystartsjobb
            </seg>
            <seg n="9176b0fd">
              2016/17:1848 Turkiets missbruk av Interpol
            </seg>
            <seg n="0d577273">
              till utrikesminister Margot Wallström (S)
            </seg>
            <seg n="51d7e72d">
              2016/17:185 1 Arbetsförmedlingens dyra konsultprojekt
            </seg>
            <seg n="ceaccc18">
              2016/17:1852 Regeringens engagemang för Fikru Maru
            </seg>
            <seg n="0d577273">
              till utrikesminister Margot Wallström (S)
            </seg>
            <seg n="1c647767">
              2016/17:1853 Åtgärder mot fetma och låg fysisk aktivitet
            </seg>
            <seg n="3d8515fd">
              2016/17:1857 Jämställt företagande
            </seg>
            <seg n="1174d8b3">
              2016 /17: 1861 Omlokalisering av statliga jobb till nordöstra
              Skåne
            </seg>
            <seg n="f7026d71">
              till statsrådet Ardalan Shekarabi (S)
            </seg>
            <seg n="948afa47">
              2016/17: 1871 Flytten av myndigheter
            </seg>
            <seg n="f7026d71">
              till statsrådet Ardalan Shekarabi (S)
            </seg>
            <seg n="b92e1db4">
              2016/17: 1874 Postnord
            </seg>
            <seg n="5b891565">
              2016/17:1880 Trafiksatsningar i södra Älvsborg
            </seg>
            <seg n="303a7042">
              2016/17:1882 Fungerande tågtrafik mellan våra huvudstäder
            </seg>
            <seg n="3515ef13">
              Anf. 5 MARIA FERM (MP)
            </seg>
            <seg n="b6062b80">
              Anf. 15 CHRISTINA HÖJ LARSEN (V)
            </seg>
            <seg n="40fee18f">
              Anf. 21 MARIA FERM (MP)
            </seg>
          </u>
          <note n="20cecd16">
            Helsingfors den 13 september 2017
          </note>
          <note n="159fb54f">
            Mattias Karlsson
          </note>
          <note n="1c417c7b">
            Gruppledare
          </note>
          <note n="1e31aa8e">
            Jimmie Åkesson (SD) Carina Ståhl Herrstedt (SD)
          </note>
          <note n="18efbe71">
            Björn Söder (SD) Stefan Jakobsson (SD)
          </note>
          <note n="853254f4">
            Martin Kinnunen (SD) Christina Östberg (SD)
          </note>
          <note n="e201096a">
            Cassandra Sundin (SD) Jimmy Ståhl (SD)
          </note>
          <note n="409ba3f6">
            Johan Nissinen (SD) Per Klarberg (SD)
          </note>
          <note n="3b394c93">
            Josef Fransson (SD) Dennis Dioukarev (SD )
          </note>
          <note n="00ba2bac">
            Richard Jomshof (SD) Patrick Reslow (-)
          </note>
          <note n="12851df7">
            Magnus Persson (SD) Mikael Eskilandersson (SD)
          </note>
          <note n="a96daabf">
            Angelika Bengtsson (SD) Sara-Lena Bjälkö (SD)
          </note>
          <note n="591c5779">
            Sven-Olof Sällström (SD) Jonas Åkerlund (SD)
          </note>
          <note n="789730db">
            Kent Ekeroth (SD) Olle Felten (SD)
          </note>
          <note n="eb1d79c5">
            Fredrik Eriksson (SD) Johnny Skalin (SD)
          </note>
          <note n="2c877ae0">
            Adam Marttinen (SD) Heidi Karlsson (SD)
          </note>
          <note n="29972baf">
            Robert Stenkvist (SD) David Lång (SD)
          </note>
          <note n="8ca42900">
            Julia Kronlid (SD) Aron Emilsson (SD)
          </note>
          <note n="046629ba">
            Paula Bieler (SD) Per Ramhorn (SD)
          </note>
          <note n="954efc94">
            Markus Wiechel (SD) Mikael Jansson (SD)
          </note>
          <note n="e0391a20">
            Ajournering
          </note>
          <note n="a6399691">
            Kammaren beslutade kl. 11.49 på förslag av andre vice talmannen
            att ajournera sammanträdet till kl. 11.55 med anledning av den
            över lämnade skrivelsen om misstroendeförklaring .
          </note>
          <note n="fc6125ef">
            Återupptaget sammanträde
          </note>
          <note n="de572007">
            Sammanträdet återupptogs kl. 11.55 .
          </note>
          <note n="2a0f269c">
            § 7 Bordläggning
          </note>
          <note n="15596606">
            Andre vice talmannen meddelade att under kammarens sammanträde
            hade Paula Bieler (SD) väckt yrkande om misstroendeförklaring
            mot statsminister Stefan Löfven (S).
          </note>
          <note n="8c0f4ec4">
            Andre vice talmannen konstaterade att det av den överlämnade
            skrivelsen framgick att yrkandet biträtts av fler än 35 ledamöter.
          </note>
          <note n="d5b99b1f">
            Ärendet bordlades.
          </note>
          <note n="941d47c5">
            § 8 Anmälan om frågor för skriftliga svar
          </note>
          <note n="dba6760b">
            Följande frågor för skriftliga svar hade framställts:
          </note>
          <note n="de6e8685">
            den 12 september
          </note>
          <note n="d91729b9">
            2016/17:1917 Tillväxtanalys
          </note>
          <note n="0c868d7e">
            av Per Åsling (C)
          </note>
          <note n="ae6ff799">
            till närings- och innovationsminister Mikael Damberg (S)
          </note>
          <note n="881218e2">
            av Annika Qarlsson (C)
          </note>
          <note n="350a30a1">
            till arbetsmarknads- och etableringsminister Ylva Johansson (S)
          </note>
          <note n="d52b0f56">
            § 9 Anmälan om skriftliga svar på frågor
          </note>
          <note n="3fdd2737">
            Skriftliga svar på följande frågor hade kommit in:
          </note>
          <note n="de6e8685">
            den 12 september
          </note>
          <note n="9b5a3370">
            av Markus Wiechel (SD)
          </note>
          <note n="5a4d2060">
            av Mats Persson (L)
          </note>
          <note n="350a30a1">
            till arbetsmarknads- och etableringsminister Ylva Johansson (S)
          </note>
          <note n="f9739f45">
            av Ulla Andersson (V)
          </note>
          <note n="96dea00c">
            av Saila Quicklund (M)
          </note>
          <note n="15d2a821">
            till socialminister Annika Strandhäll (S)
          </note>
          <note n="0642c525">
            av Betty Malmberg (M)
          </note>
          <note n="ae6ff799">
            till närings- och innovationsminister Mikael Damberg (S)
          </note>
          <note n="328bfa9c">
            av Maria Malmer Stenergard (M)
          </note>
          <note n="c4aa31d2">
            2016/17: 1865 Nordiskt samarbete kring färdtjänsten
          </note>
          <note n="9e118136">
            av Lars Mejern Larsson (S)
          </note>
          <note n="2dfcc6ce">
            till statsrådet Åsa Regnér (S)
          </note>
          <note n="bbad1fb1">
            av Sten Bergheden (M)
          </note>
          <note n="81649616">
            av Cecilia Widegren (M)
          </note>
          <note n="ae6ff799">
            till närings- och innovationsminister Mikael Damberg (S)
          </note>
          <note n="b2bd57a8">
            av Cecilie Tenfjord-Toftby (M)
          </note>
          <note n="cf03d8b5">
            till statsrådet Tomas Eneroth (S)
          </note>
          <note n="9e118136">
            av Lars Mejern Larsson (S)
          </note>
          <note n="cf03d8b5">
            till statsrådet Tomas Eneroth (S)
          </note>
          <note n="7da26075">
            § 10 Kammaren åtskildes kl. 11.55 .
          </note>
          <note n="e98df1a9">
            Sammanträdet leddes
          </note>
          <note n="5bf810c6">
            av talmannen f rån dess början till och med § 1 anf. 11 (delvis)
            och
          </note>
          <note n="abecd815">
            av andre vice talmannen därefter till dess slut.
          </note>
          <note n="a8989be4">
            Vid protokollet
          </note>
          <note n="796e6e60">
            JOHAN WELANDER
          </note>
          <note n="ce92fc5e">
            /Olof Pilo
          </note>
          <note n="33d0cf82">
            Innehållsförteckning
          </note>
          <note n="e9cb5b5d">
            § 1 Aktuell debatt om situationen för ensamkommande
          </note>
          <note n="fb9d13b2">
            Anf. 1 CHRISTINA HÖJ LARSEN (V)
          </note>
          <note n="32434fba">
            Anf. 2 Statsrådet HELÉNE FRITZON (S)
          </note>
          <note n="46700ad3">
            Anf. 3 JOHAN FORSSELL (M)
          </note>
          <note n="0ed3073f">
            Anf. 4 PAULA BIELER (SD)
          </note>
          <note n="c5117f1d">
            Anf. 6 JOHANNA JÖNSSON (C)
          </note>
          <note n="f17c2e4d">
            Anf. 7 CHRISTINA HÖJ LARSEN (V)
          </note>
          <note n="a5aee5a4">
            Anf. 8 FREDRIK MALM (L)
          </note>
          <note n="3196c3d9">
            Anf. 9 DÉSIRÉE PETHRUS (KD)
          </note>
          <note n="ddefb623">
            Anf. 10 Statsrådet HELÉNE FRITZON (S)
          </note>
          <note n="7739800b">
            Anf. 11 JOHAN FORSSELL (M)
          </note>
          <note n="f951ec07">
            Anf. 12 PAULA BIELER (SD)
          </note>
          <note n="f9ba147f">
            Anf. 13 MARIA FERM (MP)
          </note>
          <note n="fcc7e1ac">
            Anf. 14 JOHANNA JÖNSSON (C)
          </note>
          <note n="fa9f235d">
            Anf. 16 FREDRIK MALM (L)
          </note>
          <note n="35230d22">
            Anf. 17 DÉSIRÉE PETHRUS (KD)
          </note>
          <note n="5e88370a">
            Anf. 18 Statsrådet HELÉNE FRITZON (S)
          </note>
          <note n="b6f9362f">
            Anf. 19 JOHAN FORSSELL (M)
          </note>
          <note n="f3a90869">
            Anf. 20 PAULA BIELER (SD)
          </note>
          <note n="934ee9bc">
            Anf. 22 JOHANNA JÖNSSON (C)
          </note>
          <note n="7c7d53b4">
            Anf. 23 CHRISTINA HÖJ LARSEN (V)
          </note>
          <note n="daf077e5">
            Anf. 24 FREDRIK MALM (L)
          </note>
          <note n="377ebc5c">
            Anf. 25 DÉSIRÉE PETHRUS (KD)
          </note>
          <note n="0428ebca">
            Anf. 26 Statsrådet HELÉNE FRITZON (S)
          </note>
          <note n="809bad89">
            § 2 Anmälan om ersättare
          </note>
          <note n="321b8220">
            § 3 Anmälan om kompletteringsval
          </note>
          <note n="21c9b62c">
            § 4 Anmälan om fördröjda svar på interpellationer
          </note>
          <note n="50e7aebe">
            § 5 Ärenden för hänvisning till utskott
          </note>
          <note n="fb510c1b">
            § 6 Yrkande om misstroendeförklaring
          </note>
          <note n="b6cd81e7">
            Anf. 27 PAULA BIELER (SD)
          </note>
          <note n="e0391a20">
            Ajournering
          </note>
          <note n="fc6125ef">
            Återupptaget sammanträde
          </note>
          <note n="2a0f269c">
            § 7 Bordläggning
          </note>
          <note n="941d47c5">
            § 8 Anmälan om frågor för skriftliga svar
          </note>
          <note n="d52b0f56">
            § 9 Anmälan om skriftliga svar på frågor
          </note>
          <note n="ba486f57">
            § 10 Kammaren åtskildes kl. 11.55.
          </note>
          <note n="7b5e6d06">
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
