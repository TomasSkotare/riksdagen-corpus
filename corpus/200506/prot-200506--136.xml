<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--136</head>
          <docDate when="2005-06-07">2005-06-07</docDate>
        </div>
      </front>
      <body>
        <div>
          <note n="2932353c">
            ﻿
          </note>
          <note n="4fd75831">
            Riksdagens protokoll
          </note>
          <note n="35223cf4">
            2005/06:136
          </note>
          <note type="date" n="181a17a3">
            Onsdagen den 7 juni
          </note>
          <note n="0dbfc7fd">
            Kl. 09:00 - 20:35
          </note>
          <note n="37d913e8">
            1 § Justering av protokoll
          </note>
          <note n="dca11db5">
            Justerades protokollen för den 31 maj och den 1 juni.
          </note>
          <note n="e7d0e4b6">
            2 § Meddelande om svar på skriftliga frågor under sommaruppehållet
          </note>
          <note n="4f52f0f6">
            Talmannen meddelade att skriftliga frågor som lämnats in fredagen
            den 9 juni kl. 10.00 fredagen den 22 september skulle besvaras
            av statsråd inom fjorton dagar efter det att frågan framställts.
          </note>
          <note n="681b66a4">
            Meddelandet hade delats ut till kammarens ledamöter.
          </note>
          <note n="35171a8a">
            3 § Meddelande om allmän debattimme
          </note>
          <note n="f2d5d409">
            Talmannen meddelade att information om den allmänna debattimmen
            tisdagen den 13 juni kl. 9.00 delats ut till kammarens ledamöter.
          </note>
          <note n="b72a235b">
            4 § Anmälan om fördröjt svar på interpellation
          </note>
          <note n="fefef8f9">
            Till riksdagen hade inkommit följande skrivelse:
          </note>
          <note n="6f18a1d8">
            Interpellation 2005/06:414
          </note>
          <note n="48550b44">
            Interpellation 2005/06:414 av Torsten Lindström (kd)
          </note>
          <note n="ca73dd36">
            Interpellationen kommer att besvaras torsdag den 8 juni 2006.
          </note>
          <note n="1b239a6c">
            Skälet till dröjsmålet är att det inte finns några svarstillfällen
            i kammaren.
          </note>
          <note n="11d30278">
            Lena Hallengren
          </note>
          <note n="375042f6">
            5 § Svar på interpellationerna 2005/06:408 och 413 om Statsrådsberedningen
            annandagen 2004
          </note>
          <note type="speaker" n="04de818a">
            Anf. 1 Vice statsminister BOSSE RINGHOLM (s):
          </note>
          <u who="bosse_ringholm_a0d4f8" xml:id="i-a877f091d9899be2-0" n="0cf1c5b6">
            <seg n="d44b7e02">
              Herr talman! Allan Widman har frågat statsministern vilka åtgärder
              statsministern har vidtagit för att försäkra sig om att han själv
              har fått fullständig och korrekt information av Lars Danielsson
              om telefonsamtal och andra förehavanden annandagen 2004 samt vilken
              som är statsministerns bedömning rörande Lars Danielssons förehavanden
              annandagen 2004 och i vilken mån detta har påverkat statsministerns
              eget agerande under tsunamikatastrofen.
            </seg>
            <seg n="6e2315a5">
              Stefan Attefall har frågat statsministern vilka åtgärder han
              tänker vidta för att bringa klarhet i statssekreterare Lars Danielssons
              förehavanden på annandag jul 2004 samt vilka åtgärder statsministern
              avser att vidta för att återupprätta förtroendet för statsapparaten
              i allmänhet och höga statliga tjänstemän i synnerhet.
            </seg>
            <seg n="df6b4792">
              Interpellationerna har överlämnats till mig. Jag besvarar dem
              i ett sammanhang.
            </seg>
            <seg n="e296bb87">
              Flodvågskatastrofen den 26 december 2004 drabbade oerhört många
              människor, däribland ett stort antal svenskar. Följderna blev
              tragiska och oåterkalleliga. Först ett dygn efter det att vågorna
              drabbat kustområdena i Thailand och i andra länder började vi
              inse vidden av katastrofen för svenska medborgare. Vi beklagar
              djupt att vi inte insåg det tidigare.
            </seg>
            <seg n="d9573eac">
              Regeringen tillsatte redan i januari 2005 i brett politiskt samförstånd
              en kommission Katastrofkommissionen som särskilt skulle belysa
              hur regering, riksdag, regeringskansli och andra myndigheter hanterat
              följderna av katastrofen. Kommissionen skulle också peka på behovet
              av förändringar i syfte att stärka förmågan att hantera liknande
              händelser.
            </seg>
            <seg n="e2489e21">
              Konstitutionsutskottet har därefter granskat regeringens och
              statsrådens hantering av katastrofen.
            </seg>
            <seg n="8960a1ae">
              Granskningen har varit mycket värdefull. Vi arbetar nu för fullt
              med att förstärka samhällets krishanteringsförmåga.
            </seg>
            <seg n="d5c5d46f">
              Men även efter dessa grundliga genomlysningar har frågor med
              anknytning till katastrofen tagits upp igen.
            </seg>
            <seg n="942d619e">
              Också Riksdagens ombudsmän (JO) genomför nu en granskning med
              anknytning till katastrofen. Ramarna för den granskningen har
              jag uppfattat som vida. Det som tas upp av interpellanterna rör
              sådant som JO granskar. JO:s granskning ska dock inte omfatta
              regeringens eller statsråds göranden och låtanden.
            </seg>
            <seg n="a4af7527">
              Till detta kommer att konstitutionsutskottet nyligen har fått
              frågor med anknytning till flodvågskatastrofen på sitt bord på
              nytt.
            </seg>
            <seg n="87cf9a0b">
              Av den granskning som både Katastrofkommissionen och konstitutionsutskottet
              har utfört framgår att Lars Danielsson vid ett flertal tillfällen
              redovisat vad han gjorde i samband med katastrofen. Statsministern
              har också, både till kommissionen och till utskottet, redovisat
              vilken information han fick från Lars Danielsson, hur han bedömde
              informationen och vilka åtgärder som vidtogs. Till den information
              som statsministern redan har lämnat finns inget att tillägga.
            </seg>
            <seg n="52e94a82">
              När det gäller några detaljer har Lars Danielsson sagt att han
              inte utesluter att han kan ha förväxlat dagar och vilka personer
              han talat med en viss dag. Jag ser ingen anledning att utgå från
              annat än att Lars Danielsson redovisat i enlighet med vad han
              kan minnas.
            </seg>
          </u>
          <note type="speaker" n="edf32c37">
            Anf. 2 ALLAN WIDMAN (fp):
          </note>
          <u who="allan_widman_31f3c6" xml:id="i-d32bf82b961ac1e4-0" n="09646842">
            <seg n="bc37a167">
              Herr talman! Jag vill tacka vice statsministern för det svar
              som han har givit på statsministerns vägnar. Emellertid är jag
              inte helt nöjd med detta svar. Statsministern inser säkert att
              Lars Danielsson i den nu uppkomna situationen är oförmögen att
              på egen hand bringa klarhet beträffande sina kontakter och förehavanden
              annandagen 2004 och att detta också kan äventyra förtroendet för
              statsledningen.
            </seg>
            <seg n="260827bb">
              Mina frågor ska ses mot bakgrund av att både konstitutionsutskottet
              och massmedierna har misslyckats med att få fram de dokument och
              uppgifter som skulle kunna skingra denna osäkerhet. Både sekretess
              och tekniska begränsningar har lagt hinder i vägen för detta.
              Statsministern själv torde dock ha både befogenheter och resurser
              för att på egen hand klarlägga vilka åtgärder hans närmaste medarbetare
              vidtog den 26 december 2004. Men trots detta fortsätter statsministern
              att hänvisa till Lars Danielsson. Han ser ingen anledning att
              utgå från annat än att Lars Danielsson redovisat i enlighet med
              vad han kan minnas.
            </seg>
            <seg n="e050d4c0">
              Faktum är att statsministerns svar bringar än mer oreda och förvirring.
              Mot slutet av detta finns nämligen en nyhet. Statsministern pekar
              på att Lars Danielsson sagt att han kan ha förväxlat dagar och
              vilka personer han talat med en viss dag. I sammanhanget måste
              detta uppfattas som att Lars Danielsson förvisso ringt Hans Dahlgren
              men att detta kan ha varit en annan dag än den dag då Sverige
              nåddes av nyheterna om tsunamikatastrofen.
            </seg>
            <seg n="3388bb3f">
              Uppgiften är helt enkelt sensationell. Hittills har Lars Danielsson
              uppgivit dels att han har ringt Hans Dahlgren tre gånger på annandagen,
              dels att han inte har velat ifrågasätta Hans Dahlgrens påståenden
              om motsatsen. Nu är det inte alls säkert att det var just på annandagen
              som Danielsson talade med kabinettssekreteraren. Det kan ha varit
              en annan dag. För den som söker sanningen har nu en tredje möjlighet
              uppenbarats.
            </seg>
            <seg n="8f293111">
              Herr talman! Jag tror att de flesta svenskar har en hygglig uppfattning
              om vad de gjorde dagen då nyheten om tsunamin spreds, även om
              de inte själva direkt eller indirekt drabbades och oavsett om
              de var inbegripna i hanteringen av denna kris eller inte. Men
              få personer torde väl ha haft lika stor anledning att minnas denna
              dag som en tjänstgörande statssekreterare i Statsrådsberedningen.
              Han var nyckelpersonen på den enhet som enligt regeringen har
              en nyckelroll i svensk krishantering. Ändå kan det, enligt vad
              statsministern erfarit, ha varit en annan dag som Danielsson ringde
              Dahlgren. Kanske ringde Danielsson Dahlgren. Kanske ringde han
              inte. Kanske ringde Danielsson Dahlgren en annan dag. Kan det
              kanske också vara så att Danielsson inte var på Statsrådsberedningen
              just den dagen? Kanske kan det ha varit en helt annan dag.
            </seg>
            <seg n="ed946a9f">
              Herr talman! Det var min förhoppning att statsministern i sitt
              svar på min interpellation skulle kunna skingra dimmorna. I ett
              tillagt sista stycke där statsministern inte längre talar i tredje
              person utan i jagform lämnas uppgifter som har den rakt motsatta
              effekten. Och jag vill fråga vice statsministern om skälet till
              att denna nyhet levereras nu, ett och ett halvt år efter tsunamin.
              Kanske finns det ett skäl, eller kanske finns det inte.
            </seg>
          </u>
          <note type="speaker" n="eb4a9a12">
            Anf. 3 STEFAN ATTEFALL (kd):
          </note>
          <u who="stefan_attefall_da9453" xml:id="i-4e451f575a3846a7-0" n="9086962b">
            <seg n="5bff297f">
              Herr talman! Av artighetsskäl brukar vi riksdagsledamöter tacka
              för svaret vi får på interpellationerna. Också jag gör gärna det.
              Men när man tackar för någonting vill man också ha fått någonting.
              Problemet är att vi inte har fått någonting av betydelse.
            </seg>
            <seg n="8d268945">
              Bakgrunden till frågan är en stor tragedi som har drabbat oerhört
              många människor i flera länder och tusentals svenskar, varav flera
              hundra också har blivit dödsoffer i denna tragedi. I efterdyningarna
              av katastrofen har en rad missförhållanden uppdagats. Ett sådant
              är oklarheter och brist på agerande från statssekreterare Lars
              Danielsson, hans förehavanden och hans redogörelser i efterhand
              för vad han har gjort.
            </seg>
            <seg n="fcb2bdfc">
              Detta har skapat en omfattande diskussion och stor irritation
              bland många människor i Sverige. Det har inneburit att förtroendet
              inte bara för regeringen utan för statsförvaltningen och ledande
              statstjänstemän har ifrågasatts. Det tycker jag är oerhört allvarligt.
            </seg>
            <seg n="462070ba">
              I svaret finns några saker att kommentera. Först och främst är
              det anmärkningsvärt att statsministern uteblir från interpellationsdebatten.
              Han prioriterar tydligen i dag att gräva sand i Gnesta och inviga
              byggandet av en pendeltågsstation där. Det anser han vara viktigare
              kl. 10.00 i dag än att vara i kammaren och diskutera dessa viktiga
              frågor för hela statsförvaltningen och statens anseende.
            </seg>
            <seg n="5892051f">
              Det står också i svaret att interpellationen har överlämnats
              till mig. Så skriver vice statsministern. Normalt brukar ett statsråd
              som svarar på en interpellation som ställts till någon annan skriva
              att arbetsfördelningen i Regeringskansliet är så fördelat att
              dessa uppgifter ligger inom mitt område. Här har bara någon dumpat
              svaret på vice statsministern, och denna någon är tydligen statsministern.
            </seg>
            <seg n="e0fecb71">
              Det andra är att svaret innehåller vad riksdagen och riksdagens
              myndigheter gjort och gör. Men frågorna gäller ju vad regeringen
              och statsministern gör åt de problem som tagits upp. Där får vi
              inga besked.
            </seg>
            <seg n="1c8acf55">
              Nyckelfrågan i sammanhanget är om statsministern för jag ställer
              frågan till statsministern, och jag hoppas att vice statsministern
              är dennes språkrör ser något problem med det bristande förtroendet
              för statsförvaltningen och ledande statstjänstemän när vi har
              den typen av oklarheter om vad Lars Danielsson har gjort och inte
              gjort, vad han sagt och inte sagt. Han ger olika uppgifter i olika
              uppgifter i olika sammanhang. De uppgifter han ger sägs emot av
              andra ledande statstjänstemän.
            </seg>
            <seg n="6e7cbedd">
              Det är ett oerhört allvarligt problem. Det reser frågan: Kan
              vi lita på de ledande statstjänstemännen i Sverige? Talar de sanning
              om hur de agerat? Talar statsministern därmed sanning om vilken
              information han har fått den aktuella dagen, annandag jul? Hur
              fungerar därmed krishanteringsförmågan på Statsrådsberedningen
              och hos de ledande statstjänstemännen?
            </seg>
            <seg n="a76b9f8f">
              Det är de frågorna som döljer sig bakom de oklara svaren. Det
              är därför som det är så viktigt att reda ut: Vad hände annandag
              jul? Vad gjorde Lars Danielsson? Det gäller också hans eget och
              statsministerns bristfälliga samarbete för att försöka klara ut
              dessa oklarheter. Hela förtroendet för Statsrådsberedningen och
              de ledande statstjänstemännen naggas i kanten av den här typen
              av mörkläggning och brist på samarbete för att försöka klara ut
              vad som har skett.
            </seg>
            <seg n="68a35c99">
              Därför är nyckelfrågan till vice statsminister Bosse Ringholm:
              Ser vice statsministern ett problem i att förtroendet för statsförvaltningen
              och ledande statstjänstemän naggas i kanten och ifrågasätts på
              grund av det agerande och den brist på agerande som skett från
              Lars Danielssons sida? Den frågan måste få ett svar i dag. Det
              är en nyckelfråga för inte bara den socialdemokratiska regeringen
              utan för hela statsförvaltningen och statens anseende som upprätthållare
              av krishanteringsförmågan i sådana situationer som uppstått med
              anledning av tsunamin.
            </seg>
          </u>
          <note type="speaker" n="3020f332">
            Anf. 4 GÖRAN LENNMARKER (m):
          </note>
          <u who="goran_lennmarker_c3704a" xml:id="i-4946b59bc8e0c2bc-0" n="e1bf910b" next="i-4a3eb99c48801822-0">
            <seg n="3eb09c5d">
              Herr talman! Om man ljuger är det en moralisk fråga normalt sett.
              Men för en offentlig befattningshavare är det faktiskt ett grundlagsbrott
              att inte tala sanning i tjänsten.
            </seg>
            <seg n="1103eb3f">
              Enligt grundlagen, regeringsformen 1 kap. 9 §, ska domstolar,
              förvaltningsmyndigheter och andra det vill säga regeringen, riksdagen
              och över huvud taget alla myndigheter som fullgör uppgifter inom
              den offentliga förvaltningen i sin verksamhet beakta allas likhet
              inför lagen samt iaktta saklighet och opartiskhet. Om man inte
              talar sanning iakttar man inte saklighet och opartiskhet. Det
              innebär att man kan utläsa att offentlig befattningshavare helt
              enkelt får tala osanning i tjänsten.
            </seg>
            <seg n="6a469b89">
              Det ska inte behövas sanningsförsäkringar i konstitutionsutskottet.
              KU måste kunna lita på att offentliga befattningshavare håller
              sig till sanningen. Det är av grundläggande betydelse att medborgarna
              kan lita på att offentliga befattningshavare visar integritet,
              gott omdöme och har ett etiskt förhållningssätt som väcker respekt.
              Med andra ord förväntas alla som arbetar i Regeringskansliet agera
              och uppträda så att myndigheter, företag, organisationer och allmänhet
              liksom för övrigt riksdagen och KU känner förtroende för dem och
              det arbete de utför.
            </seg>
            <seg n="b1486b1f">
              Det finns etiska riktlinjer i Regeringskansliet som ska utgöra
              en värdegrund för alla som arbetar där. De täcker många områden.
              Men det är ett viktigt avsnitt som saknas i dessa riktlinjer,
              nämligen vikten av att alltid tala sanning. Den bristen bör rättas
              till. Jag vill fråga vice statsministern om regeringen är beredd
              att omedelbart se till att man i Regeringskansliets etiska riktlinjer
              också för in vikten av att alltid tala sanning i tjänsten. Det
              är i tjänsten, som tjänsteman, som detta gäller.
            </seg>
            <seg n="6b50aa91">
              Nu prövas frågan om Lars Danielsson och de olika utsagor han
              har kommit med av Justitieombudsmannen. Det är inte riksdagens
              sak och inte KU:s sak att pröva hur en enskild tjänsteman förhåller
              sig, utan det är Justitieombudsmannens sak. Det är dock viktigt
              nu att den processen har sin gång så att man kan återupprätta
              förtroendet.
            </seg>
            <seg n="4ee1baf3">
              Låt mig också lägga till en detalj som kan vara viktig i det
              här sammanhanget. Jag vill erinra om det skriftliga svar som KU
              fick en gång som ett underlag, inte för granskning av Lars Danielsson,
              eller för den delen Hans Dahlgren, utan för granskning av regeringen.
            </seg>
            <seg n="71673b33">
              Där sade man följande: Enligt Hans Dahlgren förekom inga kontakter
              mellan dem den dagen. Det syftar alltså på Lars Danielsson och
              Hans Dahlgren. Sedan står det: Enligt Lars Danielsson har han
              inte anledning att ifrågasätta Hans Dahlgrens minnesbild. Han
              anser därför att han borde ha påtalat detta för Katastrofkommissionen
              när han uppmärksammades på att de inte hade samma minnesbild.
            </seg>
            <seg n="eb48b7ce">
              Jag vill erinra om det svar som KU fick. Det är ett annat svar
              än det som nu ges i detta interpellationssvar.
            </seg>
          </u>
          <note n="78ecabba">
            Anf. 5 GUNNAR ANDRÉN (fp):
          </note>
          <u who="goran_lennmarker_c3704a" xml:id="i-4a3eb99c48801822-0" n="e1bf910b" prev="i-4946b59bc8e0c2bc-0">
            <seg n="ee17b454">
              Herr talman! Jag vill börja med att tacka Allan Widman för att
              han har ställt denna interpellation, som jag uppfattar som den
              kanske viktigaste under hela denna mandatperiod. Det rör grunderna
              för hur riket styrs. Jag får naturligtvis också tacka vice statsministern
              för hans svar.
            </seg>
            <seg n="b1abebcb">
              Herr talman! Häromdagen hade vi en annan debatt som också handlade
              om demokrati. Jag tillät mig då att erinra om att just från denna
              talarstol har demokratin brutits i många olika sammanhang för
              länge sedan. Jag nämnde namn som Karl Staaf, Hjalmar Branting
              och Nils Edén. Herr talmannen hade vänligheten att komplettera
              efter debatten med att jag också borde ha nämnt Alfred Petersson
              i Påboda, vilket jag gärna gör just nu.
            </seg>
            <seg n="e0c6d51e">
              I regeringsformen 1 kap. 6 § står: Regeringen styr riket. Den
              är ansvarig inför riksdagen. Det är hela paragrafen. Den säger
              väldigt mycket i den här frågan om vem som ska svara på vad. Jag
              har inga frågor till Bosse Ringholm i den här frågan. Jag anser
              att det är absolut fel person som har svarat på frågan. Det har
              ingenting med Bosse Ringholm att göra.
            </seg>
            <seg n="17e01f75">
              Den fråga som Allan Widman har ställt är nämligen en som bara
              statsministern kan svara på. Det är frågan: Vilken bedömning gör
              statsministern utifrån de informationer som han fick från Lars
              Danielsson den här dagen?
            </seg>
            <seg n="7ee7f1be">
              Denna fråga vilken bedömning det är frågan om kan inte vice statsministern
              svara på. Den kan ingen annan, herr talman, svara på än statsministern.
              Jag anser att det i formellt avseende helt enkelt är så att denna
              fråga kvarstår.
            </seg>
            <seg n="f4b02ccd">
              Jag ska inte gå in på själva sakfrågan, utan jag håller mig till
              det formella här. Herr talman, som har arbetat länge med konstitutionella
              frågor, vet att vi har haft en liknande episod där man måste se
              till att man avslutar någonstans. Det finns väldiga likheter mellan
              den här oavslutade frågan vilken information statsministern hade
              och vilka bedömningar han gjorde och Wennerströmaffären 1963.
              Där var det också så att Tage Erlander, som man också kunde ha
              nämnt ifrån denna talarstol, medgav att han icke hade blivit underrättad.
              Han kände inte till sakförhållandet; så var det. Detta framgick
              av Wennerströmkommissionen. Detta spelade en oändlig roll för
              bilden av hur landet styrdes. Här har vi nu en oavslutad fråga
              om hur landet styrs, nämligen den om vilken bedömning statsministern
              har gjort. Den kan, som jag tidigare har sagt, ingen annan än
              statsministern själv svara på.
            </seg>
            <seg n="8e717ef8">
              Regeringen styr riket. Det är många saker som ingår i att styra.
              Enligt den här paragrafen ingår det också att inför riksdagen
              redogöra korrekt för hur man har gjort. Göran Lennmarker har varit
              inne på en annan fråga den om sanningsenligheten och så vidare.
            </seg>
            <seg n="e32f114d">
              Jag menar, herr talman, att den här frågan kommer att förfölja
              denna regering. Den kommer att ha betydelse för Göran Perssons
              eftermäle om han inte klargör det svar som Allan Widman efterlyser
              vilken bedömning han gjorde och vilken information han fick av
              Lars Danielsson. Blev han rätt informerad, icke informerad eller
              felaktigt informerad?
            </seg>
          </u>
          <note type="speaker" n="50db41e2">
            Anf. 6 Vice statsminister BOSSE RINGHOLM (s):
          </note>
          <u who="bosse_ringholm_a0d4f8" xml:id="i-a877f091d9899be2-1" n="0cf1c5b6">
            <seg n="6b8e5b7d">
              Herr talman! Låt mig börja med att korrigera Allan Widman på
              en punkt. Han säger att det är en nyhet att det i interpellationssvaret
              refereras till att Lars Danielsson kan ha förväxlat dagar och
              personer. Det är ingen nyhet. Exakt denna information har Lars
              Danielsson vid ett upprepat antal gånger framfört. Det finns absolut
              inget nytt i det som nu refereras i interpellationssvaret. Det
              är rimligen så att kabinettssekreteraren i Utrikesdepartementet
              och Lars Danielsson som ansvarig statssekreterare i Statsrådsberedningen
              har strängt taget dagliga kontakter under hela året i rader av
              ärenden. Danielsson har gjort det här konstaterandet vid tidigare
              tillfällen. Det refereras också i mitt interpellationssvar.
            </seg>
            <seg n="03246547">
              I övrigt är detta en pågående process som finns hos Justitieombudsmannen
              och som handlar om enskilda tjänstemän. Jag har ingen anledning
              att gå in och vare sig kommentera eller recensera eller lägga
              mig i processen på något vis.
            </seg>
            <seg n="fb7d5e9a">
              Jag vänder mig däremot mot Stefan Attefalls försök och i någon
              mån är Göran Lennmarker inne på samma spår att utifrån det här
              enskilda fallet dra slutsatser om hela den svenska statstjänstemannakåren.
              Vi har en svensk statstjänstemannakår Regeringskansliets tjänstemän
              är en del av denna som är oförvitlig. De har hög kompetens och
              stor integritet. Jag tycker att det är minst sagt illasinnat och
              småaktigt att försöka dra den här typen av slutsatser och göra
              antydningar om hela den svenska tjänstemannakårens och Regeringskansliets
              tjänstemäns kompetens, integritet och situation i det här läget.
            </seg>
            <seg n="41f46256">
              Stefan Attefall tar upp frågan om vilka möjligheter man har att
              ställa frågor. Konstitutionsutskottets ledamöter har kunnat ställa
              alla frågor de vill för att få fram den information man vill ha
              på olika områden. Det är ingen nyhet på något sätt.
            </seg>
            <seg n="afa19bfb">
              Gunnar Andrén efterfrågar statsministerns bedömning. Statsministerns
              bedömning har också redovisats inför konstitutionsutskottet. Det
              har funnits alla möjligheter för konstitutionsutskottet att ställa
              frågor av all möjlig art och inriktning om just den här typen
              av bedömningar som statsministern gjorde i samband med den information
              som han fick. Det är också bedömningar som statsministern har
              redovisat vid olika tillfällen, bland annat inför konstitutionsutskottet.
            </seg>
          </u>
          <note type="speaker" n="df3545aa">
            Anf. 7 ALLAN WIDMAN (fp):
          </note>
          <u who="allan_widman_31f3c6" xml:id="i-d32bf82b961ac1e4-1" n="09646842">
            <seg n="4edec137">
              Herr talman! Jag har suttit i konstitutionsutskottet och ställt
              frågor till Lars Danielsson. Jag har naturligtvis också av de
              skälen noga följt debatten om vad som har sagts vid olika tidsskeden.
            </seg>
            <seg n="543cd3b0">
              Jag kan inte påminna mig om att det tidigare har varit tal om
              att det berömda samtal som har varit eller inte varit mellan Danielsson
              och Dahlgren skulle kunna ha ägt rum en annan dag. Jag betvivlar
              förvisso inte att Danielsson och Dahlgren har telefonkontakter
              från tid till annan. Det torde ligga i sakens natur att de måste
              ha det.
            </seg>
            <seg n="03cca2ec">
              Men om det inte är på annandagen den 26 december som detta samtal
              har ägt rum så uppstår plötsligt skäl till en rad följdfrågor.
              Varifrån får då Lars Danielsson den information som han i förhör
              med kommissionen säger sig ha vidarebefordrat till statsministern
              om att trycket var hårt på UD, men att arbetet löpte på som det
              skulle och att man bedömde att man skulle klara uppgiften? Varifrån
              kommer de uppgifterna om det inte är på annandagen som samtalet
              mellan Dahlgren och Danielsson äger rum?
            </seg>
            <seg n="4f1a18b1">
              Den som deltog i konstitutionsutskottets granskning kunde snabbt
              konstatera att de uppgifter och slutsatser som kommissionen och
              dess ordförande Johan Hirschfeldt kom fram till kom i bakgrunden.
              De gällde att den bristfälliga hanteringen av tsunamin ytterst
              bottnar i en dålig krisberedskap. Det som kom i förgrunden var
              i stället vem som hade talat med vem på vilken mobiltelefon vid
              vilket tillfälle.
            </seg>
            <seg n="2fa5041d">
              För min personliga del beklagade jag detta redan under granskningen.
              Jag tror, alldeles bortsett från vad som kan vara sant eller inte,
              att Sveriges förmåga att hantera kriser inte beror på vad enskilda
              befattningshavare kanske gör när krisen väl har inträffat. Det
              beror på vilka förberedelser man har gjort under alla år innan
              dess att krisen uppstod.
            </seg>
            <seg n="c701430b">
              Därför tycker jag att det finns skäl att beklaga den förvirring
              som alltjämt råder och alltjämt fördjupas när det gäller kontakterna
              mellan Statsrådsberedningen och Utrikesdepartementet. Jag säger
              inte att det har varit regeringens avsikt att bidra till denna
              förvirring om telefonsamtal. Men jag kan konstatera att detta
              har blivit effekten.
            </seg>
            <seg n="b4a391c9">
              Jag har ytterligare en fråga till vice statsministern. Den handlar
              om behovet av att dokumentera stora och för staten viktiga händelser.
              Den som följde alla förhören i KU kunde konstatera att många myndigheter
              hade mycket noggranna anteckningar, minut för minut, om vad det
              var som inträffade under de här första timmarna och sedermera
              de första dagarna. Statens räddningsverk är ett utmärkt exempel
              hur man helt enkelt för en logg över vilka åtgärder som vidtas,
              vilka personer som befinner sig i tjänst och vilka personer som
              är på arbetsplatsen. Vi kan konstatera efter ett och ett halvt
              år av granskning att någon motsvarande praxis tydligen inte finns
              på Statsrådsberedningen.
            </seg>
            <seg n="eeac12e9">
              Min fråga till Bosse Ringholm är: Kommer Statsrådsberedningen
              och Regeringskansliet att i fortsättningen skaffa sig rutiner
              för att dokumentera det som inträffar? Det skulle vara till båtnad
              inte bara för efterföljande granskningar utan också för svensk
              historieskrivning.
            </seg>
          </u>
          <note type="speaker" n="d7bd1374">
            Anf. 8 STEFAN ATTEFALL (kd):
          </note>
          <u who="stefan_attefall_da9453" xml:id="i-4e451f575a3846a7-1" n="9086962b">
            <seg n="d96d3919">
              Herr talman! I svaret från vice statsministern sägs det att Lars
              Danielsson har öppnat för att han kan ha förväxlat dagar. Huruvida
              detta är en ny uppgift eller inte kan vi tvista om. Det är nya
              besked hela tiden i de här frågorna, tycker jag.
            </seg>
            <seg n="8c4e779e">
              Men i JO-förhöret av Lars Danielsson kan man på s. 6 läsa att
              han inte ser någon anledning att ändra sin historia. Det illustrerar
              hela problematiken ganska bra. Det finns en rad oklarheter, och
              det blir ingen bättre klarhet för varje debatt som förs. Det är
              uppenbart att varken statsministern eller vice statsministern
              har något intresse av att försöka reda ut de oklarheter som finns.
              Lars Danielsson har det bevisligen inte.
            </seg>
            <seg n="8a87277d">
              Frågan man ställer sig är: Finns det en medveten vilja att mörklägga
              vad som egentligen hände?
            </seg>
            <seg n="24654e35">
              Därmed riskerar ju vice statsministern och statsministern förtroendet
              för statstjänstemännen i allmänhet. Det är det som är problemet.
              Det är inte Stefan Attefall som är illasinnad mot statstjänstemannakåren.
              Det är vice statsministern och statsministern som inte vill medverka
              till att reda ut oklarheter och motstridiga uppgifter från en
              ledande statstjänsteman. Det är det som är problemet. Det drar
              ned hela anseendet för staten och ledande statstjänstemän. Lars
              Danielssons, vice statsministerns och statsministerns agerande
              är ett hot mot hela anseendet för alla ledande statstjänstemän.
              Hans Dahlgrens anseende hotas ju också därför att det finns uppgifter
              som står emot varandra.
            </seg>
            <seg n="fb925be8">
              Den fråga som jag ställde kvarstår: Ser inte vice statsministern
              något problem för förtroendet för staten och ledande statstjänstemän
              med att de här oklarheterna fortsätter? Då skapas ju spekulationer
              och frågor, och så får vi ett nationellt trauma där vi frågar
              oss vad som egentligen hände. Det här är avgörande för att man
              ska veta vilken information statsministern egentligen fick den
              här dagen. Kan man lita på ledande statstjänstemän när det krisar
              i Sverige? Den frågan kvarstår tyvärr efter statsministerns och
              vice statsministerns icke-svar som vi har fått ta del av här.
              Jag tycker att det vilar ett stort ansvar på vice statsministern
              när han medverkar till att de här oklarheterna fortsätter.
            </seg>
          </u>
          <note type="speaker" n="744b9c28">
            Anf. 9 GÖRAN LENNMARKER (m):
          </note>
          <u who="goran_lennmarker_c3704a" xml:id="i-4946b59bc8e0c2bc-1" n="e1bf910b" next="i-4a3eb99c48801822-1">
            <seg n="82477554">
              Herr talman! Det är av omsorg om statsförvaltningen och statstjänstemännen
              som det är viktigt att denna fråga reds ut. Det finns inga som
              har varit så ivriga när de ringer till mig som KU-ordförande som
              just tjänstemännen i Regeringskansliet. De har sagt: Nu måste
              sanningen komma fram för vår skull. Man ska kunna veta att vi
              i Regeringskansliet och i statsförvaltningen i allmänhet är ärliga
              och raka personer som talar sanning. Därför måste denna fråga
              redas ut.
            </seg>
            <seg n="d7e32709">
              Nu är det Justitieombudsmannens uppgift att göra detta. Vi har
              den ordningen enligt grundlagen att riksdagen granskar statsråd,
              de politiskt valda, medan statstjänstemän granskas av Justitieombudsmannen.
              Det gör Justitieombudsmannen självständigt utan några påtryckningar
              från vare sig riksdag, regering eller andra håll. Den processen
              ska nu ha sin gång. Det är därför viktigt, inte minst för statsförvaltningens
              anseende, att man går till botten med den frågan.
            </seg>
            <seg n="51578b79">
              Jag ställde en fråga till vice statsministern som gällde de etiska
              riktlinjer som finns för Regeringskansliet. Är regeringen beredd
              att omedelbart se till att just sanningskriteriet förs in i de
              etiska riktlinjerna? Mot bakgrund av vad som har skett vore det
              nog angeläget att Regeringskansliet förde in detta snarast möjligt.
            </seg>
          </u>
          <note n="c6bf8620">
            Låt mig också upprepa en sak beträffande sakuppgifterna. I det
            skriftliga svaret till KU hade Lars Danielsson inte anledning
            att ifrågasätta Hans Dahlgrens minnesbild, det vill säga den bild
            som gavs till KU var att Hans Dahlgren hade rätt.
          </note>
          <note n="b61e4de6">
            Anf. 10 GUNNAR ANDRÉN (fp):
          </note>
          <u who="goran_lennmarker_c3704a" xml:id="i-4a3eb99c48801822-1" n="e1bf910b" prev="i-4946b59bc8e0c2bc-1">
            <seg n="05cbfea3">
              Herr talman! Jag tyckte att det var väldigt klokt av vice statsministern
              att inte kommentera den konstitutionella frågan eftersom den är
              av en annan dignitet än den rent partipolitiska, som den här tenderar
              att bli med vice statsministerns svar.
            </seg>
            <seg n="5be6c24d">
              Jag tycker också att det som Stefan Attefall sade om sättet att
              bara överlämna interpellationen är väldigt intressant. Det är
              så som Stefan Attefall säger att i alla andra sammanhang hänvisar
              man till att arbetsfördelningen är sådan i regeringen att man
              överlämnar ett ärende för besvarande i riksdagen. Så är det inte
              i det här fallet. Här står det väldigt klart: Interpellationerna
              har överlämnats till mig. Det står ingen som helst motivering.
            </seg>
            <seg n="130adbe7">
              Herr talman! Det viktigaste i den här frågan kvarstår. Man kan
              inte överlämna Allan Widmans fråga till någon annan person att
              besvara. Den är väldigt precist formulerad när det gäller vilken
              bedömning som statsministern gjorde utifrån de informationer,
              korrekta eller felaktiga, som han fick på morgonen av Lars Danielsson.
            </seg>
            <seg n="898c8493">
              Herr talman! Detta är exakt det som hela Wennerströmaffären handlade
              om. Vilka bedömningar gjorde den statsministern, Tage Erlander,
              inte beroende på att han inte hade fått korrekt information, nämligen
              ingen alls, om Wennerström? Det är exakt den frågan som Allan
              Widman ställer här nu. Därför, herr talman, kan inte denna fråga
              överlämnas till någon annan, inte ens till vice statsministern.
            </seg>
          </u>
          <note type="speaker" n="0f6ff76e">
            Anf. 11 Vice statsminister BOSSE RINGHOLM (s):
          </note>
          <u who="bosse_ringholm_a0d4f8" xml:id="i-a877f091d9899be2-2" n="0cf1c5b6">
            <seg n="1deb116e">
              Herr talman! Allan Widman väcker den fråga som har diskuterats
              i olika situationer om man ska dokumentera varje enskild tjänstehandling
              och varje enskilt telefonsamtal. Det är naturligtvis alltid en
              avvägningsfråga hur mycket tid man ska använda för att dokumentera
              saker och ting och hur mycket tid man ska använda för att få någonting
              uträttat. I kritiska situationer är det kanske rimligt att man
              i första hand prioriterar att få något uträttat och i andra hand
              just den här rapporteringen. Men det är klart att det är en viktig
              fråga att fundera på i fortsättningen på vilket sätt man dokumenterar
              det som inträffar. Men i kris- och katastrofsituationer är handling
              det absolut avgörande, vilket inte på något vis förringar behovet
              av dokumentation.
            </seg>
            <seg n="9e8f3f37">
              Sedan säger Stefan Attefall att jag inte vill medverka till att
              skingra oklarheter. På ett vis tycker jag att Stefan Attefall
              faktiskt fick ett svar av Göran Lennmarker som påminner om att
              det är just det som Justitieombudsmannen, riksdagens egen ombudsman,
              nu håller på med, nämligen att försöka skingra de eventuella oklarheter
              som finns. På samma sätt som Göran Lennmarker har jag inget skäl
              att kommentera eller lägga mig i den hanteringen. Jag överlåter
              det helt åt Justitieombudsmannen och har fullt förtroende för
              att Justitieombudsmannen tar itu med den fråga som Stefan Attefall
              tar upp.
            </seg>
            <seg n="28f0fd35">
              Låt mig till sist säga till Gunnar Andrén att det är intressant
              med den konstitutionella vinkling som Gunnar Andrén tar upp, men
              det är faktiskt så att i svaret påminns om att statsministerns
              bedömning det är ju den som efterfrågas har redovisats inför konstitutionsutskottet.
              Det har funnits alla möjligheter för konstitutionsutskottet att
              utifrån olika vinklar och vrår få den bedömningen ytterligare
              belyst. I mitt interpellationssvar och det har jag skäl att ta
              ansvar för står det också att statsministern inte har något mer
              att tillägga utöver den bedömning som han har redovisat för konstitutionsutskottet.
              Då är det enkelt för mig att också redovisa denna information
              i mitt interpellationssvar.
            </seg>
          </u>
          <note type="speaker" n="7c7908a4">
            Anf. 12 ALLAN WIDMAN (fp):
          </note>
          <u who="allan_widman_31f3c6" xml:id="i-d32bf82b961ac1e4-2" n="09646842">
            <seg n="8311b257">
              Herr talman! Frågan om huruvida anteckningar fördes eller inte
              fördes i Statsrådsberedningen den här dagen är nu föremål för
              närmare granskning av Justitieombudsmannen. Det föreligger till
              synes olika besked även i denna fråga huruvida det gjorts eller
              inte.
            </seg>
            <seg n="f3cba0ec">
              Jag vill gärna säga till vice statsministern att jag inte tror
              att det finns någon motsättning mellan att hantera en kris och
              dokumentera på vilket sätt man hanterar krisen. Det är klart att
              stundtals kan det vara väldigt intensivt och en stor arbetsbelastning,
              men så småningom och i närtid uppstår det ju tillfällen att faktiskt
              föra ned på papper det som man har varit med om. Detta är viktigt.
              Det är för mig personligen en stor lärdom av den här granskningsprocessen
              som fortfarande pågår.
            </seg>
            <seg n="2c526f0d">
              Herr talman! Jag hävdar fortfarande att det sista stycket i detta
              interpellationssvar är ett tillägg av statsministern själv. Jag
              vidhåller att han, genom att öppna för en tredje förklaring, en
              tredje möjlighet, som består i att samtalet kan ha skett någon
              annan dag, har lagt nytt bränsle på den brasa som bidrar till
              rökutvecklingen över krishanteringen dessa dagar. Och om det inte
              är på annandagen som Lars Danielsson försöker få underrättelser
              om läget av Hans Dahlgren är det detsamma som att säga att någon
              kontakt över huvud taget inte förekom. Är det före tsunamin så
              kan det naturligtvis inte ha handlat om tsunamin. Är det senare
              under krishanteringens olika skeden, ja, då är ju informationen
              irrelevant.
            </seg>
            <seg n="84f86f06">
              Enligt Lars Danielsson ska Göran Persson och han, när de lade
              på telefonluren på morgonen kl. 8 den 26 december, ha varit överens
              om att följa upp utvecklingen. Efter den här debatten kan jag
              konstatera att någon sådan uppföljning inte skedde från Statsrådsberedningens
              sida.
            </seg>
            <seg n="c0da448f">
              Till sist vill jag ställa en konkret fråga till vice statsministern.
              Av vilket skäl är Göran Persson inte här i dag för denna debatt?
            </seg>
          </u>
          <note type="speaker" n="9a053f79">
            Anf. 13 STEFAN ATTEFALL (kd):
          </note>
          <u who="stefan_attefall_da9453" xml:id="i-4e451f575a3846a7-2" n="9086962b">
            <seg n="df68faab">
              Herr talman! Först och främst har vi kristdemokrater efter turerna
              kring efterdyningarna av tsunamikatastrofen kommit fram till att
              vi nog måste införa en sanningsförsäkran när man uppträder inför
              konstitutionsutskottet det är tydligt, det för att få en ökad
              tyngd på att tala sanning och hela sanningen inför de kontrollorgan
              som riksdagen har.
            </seg>
            <seg n="a6f1baab">
              Det är självklart att det är Justitieombudsmannen som nu granskar
              Lars Danielssons uppgifter. Problemet är ju att varken statsministern,
              vice statsministern eller Lars Danielsson verkar vilja medverka
              till att sanningen kommer fram. Det kan man utläsa av förhören,
              och det kan man höra av svaret från vice statsminister Bosse Ringholm
              här i dag. Det är det som är problemet.
            </seg>
            <seg n="5abc9eb2">
              Då kan man undra jag ställde som sagt var frågan också i interpellationen
              vilka åtgärder statsministern avser att vidta för att återupprätta
              förtroendet för statsapparaten i allmänhet och höga statliga tjänstemän
              i synnerhet. Den frågan har jag inte fått något svar på. Jag kanske
              är döv eller har missat någonting, men vice statsministern har
              ju en chans till att redovisa detta.
            </seg>
            <seg n="c9ac1bf7">
              Det finns två möjliga skäl till att man inte får svar på den
              här frågan. Det ena är att det inte finns något problem med förtroendet
              för statsförvaltningen efter tsunamikatastrofen och Lars Danielssons
              agerande och icke-agerande. Är det så? Finns det inga problem?
              Då är ju exempelvis den redovisning som Göran Lennmarker hade
              helt irrelevant. Alternativet är att man inte vill bidra till
              att återupprätta förtroendet. Ni vill inte medverka till att förtroendet
              återupprättas det förtroende som har naggats i kanten och kanske
              till och med har förstörts i vissa avseenden.
            </seg>
            <seg n="98304064">
              Detta är en nyckelfråga. Finns det inte förtroende för ledande
              statstjänstemän, kan man inte lita på att de talar sanning, inte
              ens inför konstitutionsutskottet, då raseras förtroendet för staten,
              inte minst i krissituationer. Det är därför en grundläggande fråga.
              En fråga av intresse är dessutom: Vilken information fick egentligen
              statsministern? Visste Lars Danielsson vad han pratade om när
              han pratade med statsministern, och vad hade han egentligen för
              uppgifter att bygga sin information på?
            </seg>
            <seg n="3e742b07">
              Det är de frågorna som kvarstår och hänger i luften. De frågorna
              är avgörande, och en vice statsminister borde ha åtminstone personligt
              kurage nog att vilja agera för att skapa klarhet i dem.
            </seg>
          </u>
          <note type="speaker" n="9df8eac9">
            Anf. 14 Vice statsminister BOSSE RINGHOLM (s):
          </note>
          <u who="bosse_ringholm_a0d4f8" xml:id="i-a877f091d9899be2-3" n="0cf1c5b6">
            <seg n="43925836">
              Herr talman! Nu har äntligen Stefan Attefall kommit till slutsatsen
              att det faktiskt är JO som granskar våra tjänstemän, i det här
              fallet Lars Danielssons agerande. Jag är däremot något brydd över
              Attefalls recension av JO:s eventuella resultat, då han ifrågasätter
              att JO kan uppnå det resultat som vi ju alla önskar, nämligen
              att få veta helheten. Jag kommer naturligtvis inte på något vis
              att vilja recensera eller kommentera JO:s arbete, i motsats till
              Attefall.
            </seg>
            <seg n="434534e9">
              Till sist vill jag säga en sak angående frågan om varför jag
              som vice statsminister har lämnat det här svaret. Det kan läsas
              ganska enkelt i slutet av mitt interpellationssvar att statsministern
              konstaterar att han inte har någonting mer att tillägga utöver
              det han har redovisat för konstitutionsutskottet. Som jag tidigare
              har sagt har konstitutionsutskottet haft alla möjligheter, utifrån
              olika vinklar och vrår beroende på vilken position man har valt,
              att ställa frågor kors och tvärs till statsministern. Det är i
              det fallet inte mer än rimligt att jag i det här interpellationssvaret
              berättar att det inte finns mer från statsministerns sida att
              redovisa. Jag har i övrigt koncentrerat mig till att berätta om
              de delar som handlar om de svar som finns på frågorna i de här
              interpellationerna.
            </seg>
            <seg n="5fe657ba">
              Jag vill till sist säga att jag har svårt för det jag upplever
              vara en insinuation om att svenska statstjänstemän inte skulle
              ha den kompetens och den integritet som vi alla vill att de ska
              leva upp till. Vi har duktiga tjänstemän i statsförvaltningen
              inklusive Regeringskansliet, och jag tycker att det inte finns
              något skäl att någon skugga ska falla på dem. Det finns ingen
              anledning att av ett enskilt fall oavsett vad som är rätt och
              fel i den här situationen och oavsett vilken minnesbild som är
              den rätta eller om det finns motstående minnesbilder som till
              slut kommer att vara slutsatsen dra slutsatser och göra generaliseringar
              om den svenska tjänstemannakåren.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="93e6dfd7">
            6 § Svar på interpellation 2005/06:453 om EU:s konstitution
          </note>
          <note type="speaker" n="0c9e7b7b">
            Anf. 15 Vice statsminister BOSSE RINGHOLM (s):
          </note>
          <u who="bosse_ringholm_a0d4f8" xml:id="i-a877f091d9899be2-4" n="0cf1c5b6">
            <seg n="1f3961c7">
              Herr talman! Gustav Fridolin har frågat mig hur jag avser att
              agera i fråga om de försök som görs att återuppliva förslaget
              till EU-konstitution och hur jag framdeles avser att hantera frågan
              om förslaget till EU-konstitution.
            </seg>
            <seg n="1e072dcb">
              Regeringen anser att arbetet inom ramen för den reflektionsperiod
              som Europeiska rådet utlyste i juni 2005 inte bör forceras. Förlängning
              av reflektionsperioden ytterligare en tid är en rimlig utgångspunkt.
            </seg>
            <seg n="0e85dcc7">
              De nationella debatterna är under denna period självfallet av
              fundamental betydelse. Det är angeläget att EU:s sakpolitiska
              uppgifter ställs i centrum i denna diskussion, och det är mitt
              intryck att den svenska EU-debatten i stor utsträckning har just
              detta konkreta fokus. EU:s uppgifter och utmaningar måste vara
              utgångspunkten också när det så småningom blir dags att återkomma
              till fördragsfrågan.
            </seg>
            <seg n="83bead0d">
              EU kan fortsatt fungera, och på många sätt även fortsatt reformeras,
              med nu gällande fördrag. Till de reformfrågor som regeringen driver
              med kraft hör frågan om att öppna upp ministerrådets överläggningar
              i betydande grad, i synnerhet i medbeslutandeärenden. Även reformer
              som syftar till bättre samstämmighet i unionens yttre förbindelser
              är angelägna. Den förestående översynen av EU:s finanser är ett
              annat viktigt exempel.
            </seg>
            <seg n="15c56f10">
              På sikt är en fördragsreform emellertid nödvändig för att konsolidera
              unionens arbete och säkerställa att den även i framtiden kan leverera
              bra politik. Regeringen anser alltjämt att det konstitutionella
              fördraget utgör en välbalanserad helhetslösning, men det är alldeles
              för tidigt att nu säga hur fördragsprocessen ska kunna föras vidare.
            </seg>
          </u>
          <note n="e764a354">
            Då Yvonne Ruwaida, som skulle delta i överläggningen i stället
            för Gustav Fridolin som framställt interpellationen och som meddelat
            att han var förhindrad att närvara vid sammanträdet, inte var
            närvarande i kammaren förklarade talmannen överläggningen avslutad.
          </note>
          <note n="e0d25df7">
            7 § Svar på interpellation 2005/06:368 om el importerad från
            farliga ryska kärnreaktorer
          </note>
          <note type="speaker" n="e479211a">
            Anf. 16 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-5" n="a37a83cb">
            <seg n="44623f02">
              Herr talman! Carl B Hamilton har frågat mig om jag avser att
              motarbeta import till Sverige från de jämfört med svenska kärnreaktorer
              farligare ryska reaktorerna utanför Sankt Petersburg och därmed
              minska deras lönsamhet och livslängd. Vidare har Carl B Hamilton
              frågat om jag avser att avslå ansökningar om koncession syftande
              till import av rysk kärnkraftsel till Sverige.
            </seg>
            <seg n="29b38fec">
              Bakgrunden till Carl B Hamiltons frågor är det konsortium, som
              svenska elintensiva företag har bildat med syfte att importera
              el från Ryssland.
            </seg>
            <seg n="bfa1245e">
              Genom den breda blocköverskridande överenskommelse som finns
              i Sveriges riksdag satsar nu Sverige på framför allt förnybar
              elproduktion, något som på sikt är det enda hållbara. Elcertifikatsystemet
              bedöms ha frambringat fem terawattimmar förnybar el, jämfört med
              2002 års nivå. Nyligen har regeringen föreslagit att ambitionsnivån
              ska höjas till 17 terawattimmar till 2016. Sverige är i huvudsak
              självförsörjande med el. Oftast är vi därför nettoexportörer.
              2005 gick exempelvis hela åtta terawattimmar el på nettoexport
              från Sverige.
            </seg>
            <seg n="78c26a64">
              Även om det finns utrymme för stora förbättringar på elmarknaden
              inte minst gäller detta förbättrad konkurrens måste vi också kunna
              se de goda förutsättningar vi har i Sverige. Exempelvis är Sveriges
              elpriser i ett europeiskt perspektiv fortfarande låga, men vi
              måste noga följa förutsättningarna för bibehållen svensk konkurrenskraft,
              inte minst för svensk elintensiv industri. Som energiminister
              välkomnar jag en förbättrad dialog med företagen och basindustrin
              om detta. En väl fungerande elmarknad är beroende av såväl aktiva
              säljare som aktiva kunder.
            </seg>
            <seg n="397f2e0d">
              Det finns inga direkta lagliga hinder för ett svenskt företag
              att teckna avtal om elleverans från annat land, till exempel Ryssland.
              Det är inte en uppgift för regeringen att pröva lämpligheten i
              sådana leveransavtal. För att fysiskt leverera el till det nordiska
              systemet krävs dock att det finns kapacitet för inmatningen. Det
              är anledningen till att företagen har diskuterat att bygga en
              ny kabel mellan Finland och Ryssland.
            </seg>
            <seg n="43136641">
              Det är myndigheterna i Finland och Ryssland som prövar om den
              nya kabeln ska byggas och om tillstånd ska ges till eventuella
              erforderliga nätförstärkningar i Finland och Ryssland. På samma
              sätt krävs enligt bestämmelserna i ellagen tillstånd från svenska
              myndigheter i det fall förstärkning av det svenska överföringsnätet
              skulle vara aktuellt. Någon sådan ansökan har inte inkommit, och
              jag kan givetvis inte föregripa regeringens prövning av en eventuell
              sådan framtida ansökan.
            </seg>
            <seg n="37ad1e0f">
              Däremot är jag helt enig med Carl B Hamilton om att Sverige fortsatt
              bör medverka i de internationella ansträngningarna att förbättra
              säkerheten i de reaktorer som finns i vår omvärld. Jag kan försäkra
              Carl B Hamilton att den svenska regeringen är mycket engagerad
              i denna fråga. Sverige driver därför starkt frågor om kärnsäkerhet,
              inte minst i Ryssland. Regeringen har tagit flera initiativ inom
              EU kring kärnsäkerhet och kärnavfall. Detta är ett långsiktigt
              arbete som bland annat lett till att Ignalinas första reaktor
              har kunnat stängas. Sverige har också sedan länge ett omfattande
              bilateralt samarbete med våra grannländer i Östeuropa, och närmare
              1 miljard kronor har hittills satsats på detta arbete.
            </seg>
          </u>
          <note type="speaker" n="bcaf7a13">
            Anf. 17 CARL B HAMILTON (fp):
          </note>
          <u who="carl_b_hamilton_f03c03" xml:id="i-352846ec07feab8b-0" n="e8dd8e14">
            <seg n="9613f001">
              Herr talman! Jag vill tacka statsrådet för svaret och önska henne
              välkommen till den gamla andrakammarsalen för en interpellationsdebatt.
              Det lär inte bli så många fler sådana chanser.
            </seg>
            <seg n="3bfea2d5">
              Utgångspunkten för min interpellation är, som jag ser det och
              som jag många gånger tagit upp i riksdagen, den riskfyllda statusen
              hos ryska reaktorer. Det som nu gör frågan aktuell är planerna
              att importera el till Sverige som producerats i de osäkra ryska
              reaktorerna. Jag vill också säga att tyngdpunkten i frågan om
              dessa reaktorer på intet sätt står i motsatsställning till regeringens
              satsning på förnybar elproduktion, som ministern diskuterar i
              sitt svar.
            </seg>
            <seg n="07c0674c">
              Låt mig börja med att nysta upp frågeställningen något och genast
              ställa en direkt fråga till Mona Sahlin: Accepterar ministern
              min beskrivning att de ryska reaktorerna är mindre säkra än de
              svenska? I min interpellation citerar jag professor Jan Blomgren
              som menar att han utifrån sina tekniska kunskaper helst skulle
              vilja stänga dessa reaktorer ju förr dess bättre. Det skulle innebära
              en större säkerhet för den svenska befolkningen med tanke på de
              risker som reaktorerna utgör.
            </seg>
            <seg n="824964e7">
              Min andra fråga är: Accepterar ministern min beskrivning att
              ökad efterfrågan från Sverige och omvärlden av den el som produceras
              i dessa reaktorer faktiskt ökar faran genom att det förlänger
              den tid som reaktorerna kommer att finnas i användning och därmed
              ökar lönsamheten hos reaktorerna, och att det därför inte är önskvärt
              att el från dessa reaktorer möts av ökad efterfrågan?
            </seg>
            <seg n="a37d013b">
              Ministern säger i sitt svar att Sverige i huvudsak är självförsörjande
              på el. Om det är en rimlig beskrivning eller inte har vi diskuterat
              tidigare, och man kan även diskutera frågan vad gäller variationer
              över årstider och år. Centralt i det här sammanhanget är emellertid
              inte vad Mona Sahlin eller jag tycker, utan det centrala är det
              viktiga konstaterandet att svensk elintensiv industri uppenbarligen
              inte delar ministerns uppfattning eftersom den elintensiva industrin
              planerar för elimport, och den ska ske från Ryssland. Oberoende
              av vad Mona Sahlin och jag har för uppfattning i frågan om Sveriges
              självförsörjning på el planerar den elintensiva industrin i Sverige
              alltså för att kunna tillfredsställa ett underskott på el genom
              ökad import, och den ska ske från farliga ryska reaktorer.
            </seg>
            <seg n="11d9c694">
              Vi i Folkpartiet motsätter oss en sådan farlig importefterfrågan
              på el, men Mona Sahlin vill tydligen hålla öppet för denna efterfrågan
              och import till Sverige. Det beklagar jag. Jag tycker att det
              är en farlig regeringspolitik. Den är även farlig för den svenska
              folkhälsan.
            </seg>
            <seg n="61819074">
              Sedan säger Mona Sahlin att hon av formella skäl i förväg inte
              kan ingripa i en förvaltningsprocess och en eventuell koncessionsansökan,
              men det är faktiskt möjligt för Mona Sahlin att uttrycka en skepsis
              av större eller mindre grad i denna fråga. Det har ju statsministern
              gjort beträffande grenledningen av naturgas från Ryssland till
              Sverige. Miljöministern har helt tagit avstånd från den, men trots
              allt anses ju statsministern teckna firma för regeringen. Om han
              kan uttrycka en skepsis, en åsikt, i en fråga av det här slaget
              kan även statsrådet Mona Sahlin göra det.
            </seg>
            <seg n="96b4efa3">
              Är ministern alltså skeptisk inför tanken att importera el från
              farliga ryska kärnreaktorer av folkhälsoskäl, av utrikespolitiska
              skäl och av leveranssäkerhetsskäl?
            </seg>
          </u>
          <note type="speaker" n="212c689c">
            Anf. 18 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-6" n="a37a83cb">
            <seg n="b0008322">
              Herr talman! Låt mig börja med att svara så generellt och tydligt
              jag kan på den första fråga som Carl B Hamilton ställde. Generellt
              sett är mitt svar ja, el från kärnkraftsreaktorerna i många av
              länderna i det forna Östeuropa har problem med säkerheten. Det
              är därför regeringen och många av de övriga medlemsländerna i
              Europa arbetar så intensivt för att försöka förbättra säkerheten.
              Därför är regeringen så engagerad i frågan. Inte minst gäller
              det våra grannländer i Östeuropa.
            </seg>
            <seg n="3943cbcc">
              Låt mig också vara lika tydlig som jag uppfattar att statsministern
              varit och som jag självklart delar och säga att det inte är regeringens
              politik att göra oss mer beroende av el från dessa reaktorer.
              Det var därför jag nämnde förnybar el och elcertifikaten i mitt
              svar. Det är enligt min bedömning oerhört viktigt att vi kan producera
              mer el i vårt land, säker egenproducerad el, och inte göra oss
              beroende av import från andra länder. Därför är diskussionen om
              hur vi får fram mer förnybar el mycket viktig. Inte minst viktigt
              är hur elcertifikaten som jag tycker varit en oerhörd framgång
              fungerar och hur långsiktiga de kommer att vara, vilket i sig
              vore intressant att föra en diskussion om med Carl B Hamilton.
              Därtill behöver vi fler aktörer på den svenska elmarknaden, och
              vi behöver bättre konkurrens. Jag tycker alltså att de svaren
              verkligen har sin relevans när det gäller de frågor som Carl B
              Hamilton ställde.
            </seg>
            <seg n="a782d3f1">
              Det är regeringens politik, och jag vill framhålla inte minst
              efter en diskussion om konstitutionsutskottet att jag självklart
              inte på förhand kan ge besked om hur regeringen eventuellt skulle
              ställa sig till en eventuell ansökan, en ansökan som eventuellt
              kan lämnas in i framtiden. Däremot kan det inte råda något tvivel
              om regeringens politik och förhållningssätt i denna fråga. Det
              tycker jag framgick glasklart av mitt första svar, och jag hoppas
              att det blev om möjligt ännu klarare i och med de besked som jag
              nu lämnat.
            </seg>
          </u>
          <note type="speaker" n="b8ae86c9">
            Anf. 19 CARL B HAMILTON (fp):
          </note>
          <u who="carl_b_hamilton_f03c03" xml:id="i-352846ec07feab8b-1" n="e8dd8e14">
            <seg n="ed2fef55">
              Herr talman! Ja, energipolitiken är för närvarande en dynamisk
              del av svensk inrikespolitik, men jag koncentrerar mig trots allt
              på det som jag tagit upp i min interpellation, det vill säga kärnfrågan
              det där var ett omedvetet ordval.
            </seg>
            <seg n="ac3f62fb">
              Jag ska ta fasta på det som Mona Sahlin sade, alltså att vi inte
              ska göra oss mer beroende av el från de ryska reaktorerna. Jag
              uppfattar att det var det svaret Mona Sahlin gav. Det står inte
              på något sätt i motsatsställning till det som Mona Sahlin också
              sade, nämligen att regeringen internationellt och i andra sammanhang
              försöker förbättra säkerheten inte bara i de ryska reaktorerna
              utan även i Ignalina och andra osäkra reaktorer.
            </seg>
            <seg n="87c7d8b6">
              Jag menar att om man har den linjen, den hållningen, att reaktorerna
              är osäkra, att de är farliga, då bör regeringen i sin politik
              också agera så att det inte uppstår någon efterfrågan från dessa
              reaktorer det bjuder ju logiken och försöka undvika att uppmuntra
              någon till att göra reaktorerna mer lönsamma och därmed förlänga
              deras leveranstid. Det handlar alltså om länken mellan regeringens
              allmänna hållning, alltså att reaktorerna är farliga och bör stängas
              som jag inte har några problem med, om vi nu är överens på den
              punkten och att regeringen motarbetar att man från svenskt eller
              annat håll ökar efterfrågan på energi från de farliga ryska reaktorerna.
            </seg>
          </u>
          <note n="5bfab45f">
            8 § Svar på interpellation 2005/06:411 om Estonia
          </note>
          <note type="speaker" n="28c32e2b">
            Anf. 20 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-7" n="a37a83cb">
            <seg n="262fee22">
              Herr talman! Björn von der Esch har frågat mig vad jag avser
              att göra för att skapa klarhet i vad de anteckningar som Riksrevisionen
              hänvisar till i sin förstudie Statliga insatser för sjöräddningen,
              om M/S Estonias förlisning innehåller.
            </seg>
            <seg n="626aec52">
              Som jag redan i tidigare debatter i riksdagen har förklarat var
              det dokument som interpellanten hänvisar till inte ett officiellt
              dokument utan en del av ett protokoll som användes i undervisning
              av estniska fartygsinspektörer i hur en hamnstatskontroll enligt
              Paris Memorandum of Understanding on Port State Control ska gå
              till. Undervisningen genomfördes av två svenska fartygsinspektörer
              som var anställda av Sjöfartinspektionen. Eftersom M/S Estonia
              i Tallinns hamn var ett estniskt inhemskt fartyg inte ett utländskt
              var det således inte fråga om en hamnstatskontroll i formell mening.
            </seg>
            <seg n="c0e34c82">
              De brister som det hänvisats till i protokollet var enligt vad
              företrädare för Sjöfartsverket har uttalat inte av den karaktären
              att fartyget hade blivit belagt med nyttjandeförbud om det skulle
              ha varit fråga om en formell hamnstatskontroll. Det ska också
              tilläggas att Sjöfartsinspektionen inte hade haft möjlighet att
              belägga fartyget med nyttjandeförbud eftersom en hamnstatskontroll
              utförs av hamnstaten på fartyg som inte hör hemma i hamnstaten.
              På sina egna fartyg kan en stat utföra flaggstatskontroller. Sverige
              var varken hamnstat eller flaggstat i det aktuella fallet.
            </seg>
            <seg n="7b29a44e">
              Förstudien med namnet Statliga insatser för sjöräddningen , som
              Riksrevisionen genomförde år 2004, var en generell studie över
              statliga insatser för sjöräddning och inte en specifik studie
              över M/S Estonias förlisning. I den här studien skriver Riksrevisionen
              i en bilaga om samtalsanteckningar från ett samtal med de svenska
              inspektörerna som genomförde utbildningen av de estniska inspektörerna.
              Riksrevisionen väljer inte att gå vidare med just den här frågan
              i slutsatserna till förstudien. Däremot påpekar revisionen att
              brister i sjöräddningsinsatser bör följas upp och analyseras systematiskt.
              Det sker genom det löpande arbetet med sjöräddningen inom både
              Regeringskansliet och berörda myndigheter.
            </seg>
            <seg n="a8de0b6a">
              Jag har ingen annan information än att det protokoll som upprättades
              i samband med undervisningen endast var avsett att användas just
              i undervisningssyfte. Därför finns det inte anledning att göra
              någon annan bedömning av dess betydelse än den som jag tidigare
              har redovisat för riksdagen.
            </seg>
          </u>
          <note type="speaker" n="6a893809">
            Anf. 21 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-aeb49ecfb5717b1e-0" n="3d6c0c51">
            <seg n="8196e3b8">
              Herr talman! Jag kan inte som brukligt är tacka för svaret. Jag
              uppfattar det som en skymf mot de efterlevande och ett nederlag
              för vår riksdag.
            </seg>
            <seg n="a9be223f">
              I interpellationssvaret bekräftar regeringen att de allvarliga
              brister som upptäcktes på Estonia före hennes avgång inte ska
              undersökas. Med en i detta sammanhang nästan makaber brännvinsadvokatyr
              hävdar regeringen att bristerna upptäcktes av fel personer vid
              fel tidpunkt. Därför ska de heller inte utredas.
            </seg>
            <seg n="f6cc9fa8">
              Regeringen säger rent ut att det protokoll som påtalar bristerna
              endast var avsett att användas just i undervisningssyfte och därför
              saknar betydelse för utredningen, en utredning som skulle klargöra
              varför 852 människor har omkommit. För mig framstår den motiveringen
              som oacceptabel och den bör utredas ur rättslig synpunkt.
            </seg>
            <seg n="327a7cd1">
              Med liknande orimlig logik motiverar regeringen också varför
              landets högsta kontrollorgan, Riksrevisionen, underlåter att redovisa
              bandade samtal mellan Sjöfartsverkets egna inspektörer på ett
              sammanträde i Tallinn dagen efter förlisningen. Ingen haveriutredning
              inriktad speciellt på M/S Estonia får genomföras.
            </seg>
            <seg n="1ac98795">
              I interpellationssvaret finns inte en enda konkret åtgärd för
              att skapa klarhet i just M/S Estonias förlisning. I stället avslår
              regeringen självklara humanitära utredningskrav. Man gör det genom
              att hänvisa till byråkratiska formaliteter om hur hamnstatskontroll
              ska gå till enligt någon slags Parismemorandum och att de villkoren
              inte är uppfyllda. Det är en osannolik cynism mot alla efterlevande,
              ovärdig en rättsstat.
            </seg>
            <seg n="3a7a7995">
              Här är några skrämmande exempel.
            </seg>
            <seg n="cac9b672">
              Riksrevisionen, statens högsta kontrollorgan, upptäckte således
              att Sjöfartsverket inte hade analyserat och nu återger jag det
              Sjöfartsverket har sagt anteckningarna som återger ett bitvis
              svårbegripligt samtal i en väsentlig fråga av betydelse för att
              förstå orsakerna till M/S Estonias förlisning.
            </seg>
            <seg n="886abb14">
              När Riksrevisionen upptäckte anteckningarna beskrev de dem som
              viktiga dokument att ta del av. Bara tolv dagar efter detta meddelar
              emellertid riksrevisor Kjell Larsson i en skrivelse till regeringen,
              utan ett enda ords motivering, att Riksrevisionen har beslutat
              att inte nu gå vidare med någon granskningsinsats. Sedan dess
              råder total tystnad.
            </seg>
            <seg n="abf2d41a">
              Sveriges högsta kontrollorgan måste avkrävas en trovärdig förklaring
              till sin passivitet i Estoniautredningen, annars kvarstår berättigad
              misstanke att Riksrevisionen själv fallit offer för otillbörlig
              påverkan. Vad det skulle betyda för medborgarnas tilltro till
              rättsstaten behöver jag inte utveckla här.
            </seg>
            <seg n="5db1d4a4">
              Näringsdepartementets roll när dykfirman Rockwater eldade upp
              originalen till undervattensfilmen och när hovrättspresidenten
              Johan Hirschfeldt förstörde sitt utredningsunderlag om M/S Estonias
              vapentransporter har heller inte utretts. Vem beordrade förstörelsen
              och varför?
            </seg>
            <seg n="51d39160">
              JO vill inte undersöka Riksrevisionen som inte vill undersöka
              Sjöfartsverket som inte vill undersöka M/S Estonia. Regeringen
              mörkar. Det tycks som om alla haft fingrarna i syltburken och
              därför valt att hålla ihop, trots att Riksrevisionen i ett annat
              sammanhang nyss varnade för osynlig vänskapskorruption i maktens
              boningar. Så kan det gå!
            </seg>
          </u>
          <note type="speaker" n="909afd7d">
            Anf. 22 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-f171a73d56a8183c-0" n="8dd66b55">
            <seg n="31f90eb7">
              Herr talman! Jag är också en aning förvånad över Mona Sahlins
              svar. Vi ska hålla i minnet här att situationen var den att Estland,
              som vid denna tid inte betraktade sig själv som en särskilt mogen
              sjöfartsnation, faktiskt hade valt att vända sig till Sverige
              för att få biträde när det gällde utbildning av blivande sjöfartsinspektörer
              bland annat. När man då får det och det är två inspektörer avdelade
              från Sjöfartsverket som finns i Tallinns hamn för att undervisa
              ett antal blivande estniska sjöfartsinspektörer måste man förutsätta
              att undervisningssituationen ska vara så pass realistisk och verklighetsanknuten
              som möjligt för att det ska finnas ett bra undervisningsmoment
              i det hela.
            </seg>
            <seg n="3c59a200">
              Andra sjöfartsexperter som har tagit del av det här protokollet
              har i efterhand funnit att det har varit manipulerat, men framför
              allt att det har funnits påpekanden i protokollet som bort leda
              till att fartyget inte fick avsegla från Tallinns hamn.
            </seg>
            <seg n="bca57d08">
              Mona Sahlin påpekar att det inte fanns möjlighet att belägga
              fartyget med nyttjandeförbud eftersom hamnstatskontroll utförs
              av hamnstaten på fartyg som inte hör hemma i hamnstaten, och på
              sina egna fartyg kan en stat utföra flaggstatskontroller. Sverige
              var varken hamnstat eller flaggstat i det aktuella fallet. Då
              menar jag att det är en svag bortförklaring till att undervisningen
              ändå skulle ha lett till påpekandena som framgick av protokollet,
              nämligen att fartyget ändå uppvisade betänkliga brister inför
              avseglingen i ett dessutom förutspått dåligt väder.
            </seg>
            <seg n="f1687196">
              När nu statsrådet också hänvisar till formalia och en Pariskonvention
              kan det väl vara på sin plats att jag påpekar att eftersom Estonia
              var ett estniskt flaggfartyg borde egentligen enligt både nu och
              då gällande internationella konventioner också Estland ha varit
              det land som ledde utredningen av haveriet. Så blev det inte.
              Det motsatte sig Sverige. Det blev en internationell haverikommission
              i stället.
            </seg>
            <seg n="3915ced7">
              Ska man vara formell i alla avseenden borde man kanske också
              ha varit formell i det avseendet. Här körde Sverige över sina
              grannländer Estland och Finland i den meningen att man drev tesen
              att det skulle finnas en internationell haverikommission. Det
              finns bristande logik här och var i regeringens sätt att hantera
              frågan.
            </seg>
            <seg n="addb69f5">
              Dessutom vet vi att det finns mörkläggningsaktioner. Vi möter
              ständiga hemligstämplingar, gallrade dokument, redigerade videofilmer
              och så vidare. Många frågar sig varför, Mona Sahlin. Varför går
              det inte att visa större öppenhet? Öppna visiren!
            </seg>
          </u>
          <note type="speaker" n="17ec9828">
            Anf. 23 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-8" n="a37a83cb">
            <seg n="00b28bde">
              Herr talman! Björn von der Esch uttryckte att han tyckte att
              mitt svar var en skymf mot de efterlevande. Det är starka ord,
              och det förutsätter en uppfattning som jag utgår från att Björn
              von der Esch har, nämligen att det finns en dold agenda. Här står
              ett statsråd som medvetet försöker dölja något.
            </seg>
            <seg n="61d54989">
              Det är inte sant. Jag vill verkligen understryka det för kammaren
              och få det fört till protokollet.
            </seg>
            <seg n="b76caa95">
              Jag vill också citera följande, för att ge en bild av något som
              regeringen inte har sagt utan de fartygsinspektörer som vi här
              diskuterar. I ett samtal på Statens haverikommission den 2 november
              1994, bara en kort tid efter Estonias förlisning, framhöll inspektörerna:
              Men ni ska vara oerhört medvetna om, att fartyget var ytterst
              välskött. Det allmänna intrycket när vi var ombord var oerhört
              gott. I en intervju, redan samma dag Estonia förliste, framhåller
              en av inspektörerna att uppdraget var to educate surveyors to
              carry out surveys and issue the certificates for Estonian vessels.
              We made notes, it is just working papers for this trainee programme
              and for the officers onboard, of course, they listened .
            </seg>
            <seg n="690a2b76">
              Det vi diskuterar i dag har diskuterats förut. Det har utretts
              i flera omgångar. Det har också skett konkreta förändringar, vill
              jag påminna kammaren om, inte minst när det gäller förbättrad
              sjösäkerhet mellan myndigheter, i myndigheternas arbete men också
              i hur man faktiskt i dag bygger och bygger om fartyg.
            </seg>
            <seg n="6e851de8">
              Den svenska regeringen ser nu återigen på sjunkförloppsstudierna
              för att se om vi kan komma längre i den, för mig, avgörande frågan:
              Hur kunde Estonia sjunka så fort?
            </seg>
            <seg n="4115e149">
              Jag har å regeringens vägnar också flera gånger sagt, och jag
              upprepar det igen: Kommer det fram nya uppgifter som föranleder
              oss att påbörja diskussioner om en ny utredning, ska vi självfallet
              ta upp den frågan.
            </seg>
            <seg n="1280b34a">
              Jag har under de senaste veckorna, och jag utgår från att det
              blir så under veckorna som kommer också, fört mycket bra, öppna
              och seriösa samtal med den estniska regeringen, med den ansvariga
              ministern men också med den parlamentariska kommitté som det estniska
              parlamentet har tillsatt och som nu jobbar. För övrigt har jag
              inget mer att tillägga i dag.
            </seg>
          </u>
          <note type="speaker" n="95fc4b4f">
            Anf. 24 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-aeb49ecfb5717b1e-1" n="3d6c0c51">
            <seg n="854f7c8d">
              Herr talman! Om jag misstänker att det finns en dold agenda?
              Jag kan utan vidare svara ja på den frågan.
            </seg>
            <seg n="cc161b25">
              Den dåvarande regeringen konstaterade nämligen, bara timmarna
              efter Estonias förlisning, att färjan hade vattenfyllts och sjunkit
              på 38 minuter därför att visiret hade lossnat. Det var då som
              nu ett obevisat antagande. Efter mer än tio års motstånd har regeringen
              motvilligt erkänt att det krävs en ny undersökning av sjunkförloppet,
              men ingen haveriutredning. Men det räcker inte. Ansvarsförhållandena
              och olycksorsakerna är fortfarande negligerade. Att man på hög
              nivå medvetet försvårar utredningsarbetet kan inte längre uteslutas.
              Jag ska be att få ge en bakgrund till de allvarliga påståendena.
            </seg>
            <seg n="48b1e057">
              För det första: Genom att regeringen endast analyserar förhållanden
              som den anser har officiell status, blir resultatet självfallet
              ofullständigt, och det går att påverka det i önskad riktning.
              Vi har hört exempel på det i dag.
            </seg>
            <seg n="e280a04b">
              För det andra: Vid dykningar på haveriplatsen påträffades en
              bult, det så kallade atlantlåset. Det är det lås som påstods ha
              förorsakat att visiret föll av och att Estonia vattenfylldes så
              snabbt. Det är således ett lika avgörande bevis som ett mordvapen
              i ett kriminalfall. Vad hände när man fick upp bulten? Bulten
              kastades omedelbart tillbaka i havet och har icke setts till sedan
              dess. Att försvåra ett brotts utredning genom att undanröja bevis
              är kriminellt. Eller hur?
            </seg>
            <seg n="ba105519">
              För det tredje: Enligt dykkontraktet bestämmer Näringsdepartementet
              över allt filmmaterial. Inte vare sig bränningsuppdrag eller bränningsrapport
              kan påträffas till de filmer som har bränts upp. Det handlar om
              vår tids svåraste sjökatastrof med 852 omkomna där dykfirman har
              förstört originalen. Varför är originalen förstörda?
            </seg>
            <seg n="a3648f99">
              För det fjärde: Originalritningar till Estonia har inte kunnat
              påträffas. En teori om att vattnet trängt in genom ventilationstrummor
              har därför inte kunnat kontrolleras. Skulle trummorna finnas på
              den plats som man utpekar strider placeringen mot bestämmelserna.
              Skulle de inte finnas där måste haveriorsaken vara en annan än
              den man har påstått. Det är utomordentligt enkelt att kontrollera
              bara genom att skicka ned en kamera. Varför gör man inte det?
            </seg>
            <seg n="1cbec86d">
              För det femte: Enligt uttalanden nyligen av rederiets dåvarande
              styrelseledamot Hans Laidwa hade det ansvariga sjöfartsverket
              utfärdat ett felaktigt certifikat för Estonia. Det framgick nämligen
              inte att fartyget fick gå högst 20 distansminuter, det vill säga
              36 kilometer, från kusten. Således fick Estonia gå med passagerare
              mellan Tallinn och Helsingfors enligt det certifikatet. Hur länge
              har statsrådet känt till det?
            </seg>
            <seg n="26cfda59">
              För det sjätte: Hovrättspresident Johan Hirschfeldt har utrett
              om Estonia medförde krigsmateriel på sista resan. Underlaget till
              utredningsmaterialet har försvunnit. Han har själv förstört det,
              säger han. Riksrevisionens underlåtenhet att undersöka anteckningar
              som kan vara av väsentlig betydelse för att förstå orsakerna till
              förlisningen har försvunnit på ett eller annat vis.
            </seg>
            <seg n="305639a0">
              För det sjunde: Justitieombudsman Nils-Olof Berggren avslog,
              utan motivering, en begäran om att Riksrevisionens agerande ska
              granskas.
            </seg>
            <seg n="08c21398">
              Detta kan inte leda till annat än att människor börjar fråga
              sig om det verkligen finns sådan vänskapskorruption i maktens
              boningar.
            </seg>
          </u>
          <note type="speaker" n="1e1627f9">
            Anf. 25 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-f171a73d56a8183c-1" n="8dd66b55">
            <seg n="212b6326">
              Herr talman! Det finns ett i grunden gott och positivt anslag
              hos Mona Sahlin när hon säger att hon gärna vill veta hur det
              kom sig att fartyget sjönk så snabbt som hon gjorde. Till den
              ändan har regeringen skjutit till pengar för att göra kompletterande
              sjunkförloppsstudier. Det är bra. Men det är tyvärr inte tillräckligt.
              Man måste också sätta sjunkförloppsstudierna i relation till hur
              fartyget ser ut och ter sig på botten där hon ligger.
            </seg>
            <seg n="bad0305c">
              Jag vill erinra om vad Olof Forsberg, ordförande i haverikommissionen,
              en gång i tiden sade: Vi har egentligen inte slutligen sammanfattat
              hur fartyget sjönk, och för att kunna göra det måste vi ta upp
              henne.
            </seg>
            <seg n="6e3d80a0">
              Ann-Louise Eksborg, som också var ledamot av haverikommissionen
              och numera är chef för Krisberedskapsmyndigheten, har för sin
              del inte kunnat utesluta att fartyget sjönk just på grund av att
              det kan ha varit ett hål under vattenlinjen. Hur hålet uppstått
              och varför återstår i så fall också att klarlägga.
            </seg>
            <seg n="56137331">
              Jag undrar därför, herr talman, om man inte skulle kunna få Mona
              Sahlin, som i grunden också tycks vilja veta sanningen och varför
              fartyget sjönk så fort som det gjorde, att ta ytterligare några
              steg. Vad är det som hindrar att vi försöker nå en högre grad
              av sanning än att smyga lite, som jag uppfattar att regeringen
              vill göra, som katten kring het gröt med de kontroversiella fakta
              som har kommit fram på senare tid? Jag skulle välkomna en sådan
              attityd från regeringens och Mona Sahlins sida.
            </seg>
          </u>
          <note type="speaker" n="e4f672ca">
            Anf. 26 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-9" n="a37a83cb">
            <seg n="c20384e1">
              Herr talman! Får jag understryka igen att det inte råder något
              tvivel jag upprepar det gång på gång om att eftersökandet efter
              sanningen är något som jag och regeringen delar. Jag har förstått
              att kanske inte alla ledamöter i kammaren litar på detta besked,
              men det är min ärliga och uppriktiga mening.
            </seg>
            <seg n="a38151d7">
              Jag vill också understryka att många av de här delarna har utretts,
              och det kommer säkert att gå vidare med delar av det. Inte minst
              jobbar Estland nu på sin sida med ett antal frågeställningar.
              Regeringen har personligen vid åtskilliga tillfällen visat dem
              att kan vi bistå i detta arbete ska vi göra det.
            </seg>
            <seg n="fd0c72ad">
              Jag vill också understryka att den sjunkförloppsstudie som görs
              nu inte kom till, som Björn von der Esch uttryckte det, efter
              hårt motstånd i tio års tid. Det var verkligen ett eget initiativ
              från regeringens sida, möjliggjort av att det har hänt väldigt
              mycket med den tekniska utvecklingen på de här tio åren så att
              man med dagens datateknik möjligen kan komma längre. Därav de
              två konsortier som nu jobbar, ett lett av svenska intressen och
              ett av internationella. Jag hoppas att de nu kommer fram till
              tydligare svar.
            </seg>
            <seg n="59f6761b">
              Sedan beträffande vad sanningen är så får vi väl se om vi kan
              komma längre med de här undersökningarna. Jag hoppas det. Vi har
              också erbjudit de estniska parlamentariska ledamöterna och den
              estniska regeringen att ställa ytterligare frågor i samband med
              detta.
            </seg>
            <seg n="142c93d7">
              Jag vill bara understryka en sak. De filmer som finns är lämnade
              till Estoniasamlingen de finns där. Sedan har jag, precis som
              kammarens ledamöter, förstås hört om dykföretagets egna filmer,
              som har diskuterats här många gånger. Samtidigt som man gjorde
              uppdraget filmade man för att iaktta dykarnas reaktioner. Det
              var dykföretagets egna filmer, som de enligt uppgifter jag har
              fått efter en lång tid bestämde sig för att förstöra, av integritetsskäl.
              Men samtliga filmer som finns av de officiella dykningarna är
              överlämnade till den mycket viktiga, unika Estoniasamlingen, som
              just är till för att fler ska kunna eftersöka, se, få information,
              ställa frågor, fortsätta att forska och fortsätta att kritisera
              så att det aldrig någonsin kan stå någon här och med trovärdighet
              säga att det finns en medveten längtan efter att dölja vad som
              faktiskt hände.
            </seg>
            <seg n="326aa557">
              Jag utgår från att vi återkommer till detta både här och i andra
              sammanhang.
            </seg>
          </u>
          <note type="speaker" n="ca914dd8">
            Anf. 27 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-aeb49ecfb5717b1e-2" n="3d6c0c51">
            <seg n="8da3b7a5">
              Herr talman! Vi ska inte tro att det finns en dold agenda. Låt
              mig då ställa några frågor.
            </seg>
            <seg n="1e1935e7">
              Ännu efter tolv år har den normalt obligatoriska sjöförklaringen
              inte hållits. Av drygt hundratalet överlevande är det bara ett
              fåtal som har hörts som vittnen. Våra hemligaste myndigheter,
              Must och KSI, har kunnat förhindra varje insyn från efterlevande
              och utomstående genom att åberopa rikets säkerhet alternativt
              gravfrid trots att Estoniahaveriet officiellt rör en rent civil
              katastrof.
            </seg>
            <seg n="89123969">
              Våra myndigheter har inte varit Estland behjälpliga med att skapa
              klarhet, hittills i varje fall snarare tvärtom.
            </seg>
            <seg n="df9980c8">
              En ljuspunkt i detta rättsliga mörker är trots allt Justitiekanslerns
              utredning. I den slår han fast att den munkavle som Sjöfartsverket
              försökte ålägga Estoniadykarna när Estlands utredare Margus Kurm
              var här nyligen, den mörkläggningen, saknar rättslig grund.
            </seg>
            <seg n="9ecd7ec5">
              Vi vet att det är meningslöst att vädja till regeringen om en
              ny Estoniautredning, lika meningslöst som att få prövat om Riksrevisionen
              har gjort sitt jobb. Avgörande bevismaterial har slängts tillbaka
              i havet, originalfilmer eldats upp och utredningsunderlag förstörts
              utan att någon har ställts till ansvar tvärtom.
            </seg>
            <seg n="71f5d5d9">
              Vad gäller filmerna står det uttryckligen i avtalet att regeringen
              och Näringsdepartementet äger varenda film som tas. Rockwater
              har svarat mig personligen att skälet till att de brände upp filmerna
              var att de hade så dåliga kassaskåp att de inte ville att filmerna
              skulle komma i andras händer. En sådan förklaring kan man inte
              godta i det här sammanhanget.
            </seg>
          </u>
          <note type="speaker" n="0b1d0d20">
            Anf. 28 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-4fc6eaf2ec02255a-0" n="81b06764">
            <seg n="5d64f44b">
              Herr talman! Jag är rädd för att statsrådets interpellationssvar
              möjligtvis kan uppfattas som lättvindigt och nonchalant, när man
              refererar till att Sjöfartsverket har sagt att de anmärkningar
              som upprättades inte var av så allvarlig karaktär. Faktum är att
              de var av den karaktären att fartyget enligt internationella regler
              skulle ha förbjudits att lämna hamn innan felen var åtgärdade.
            </seg>
            <seg n="afc70188">
              Statsrådet säger också här att det för svenska Sjöfartsverkets
              inspektörer inte gick att stoppa fartyget. Det är helt riktigt,
              för det här var, som sagt, en utbildning. Men det fanns inget
              hinder för svenska Sjöfartsverkets inspektörer att ringa till
              Helsingfors och säga att fartyget inte var sjövärdigt och inte
              skulle få komma till svensk hamn. Hade den signalen gått fram
              till Estland hade Estonia naturligtvis inte lämnat Tallinn.
            </seg>
            <seg n="d3254d5e">
              Det är lätt att konstatera i efterhand, men vi vet ju att Estonia
              inte hade den typ av livbåtar som skulle ha möjliggjort för många
              fler att överleva katastrofen. Här gällde det att hoppa i havet,
              som var iskallt, och simmande försöka ta sig till de flottar som
              hade kastats i. Det var alltså helt andra livbåtar än vad fartyget
              skulle ha varit utrustat med på den här rutten.
            </seg>
            <seg n="e7bf403b">
              Sjöfartsverkets inspektörer struntade i det här samtalet, och
              hundratals människor fick hoppa i havet och dog därmed helt i
              onödan.
            </seg>
            <seg n="b8876fad">
              Statsrådet har också sagt här att samtliga filmer har överlämnats
              till Estoniaarkivet. Det är inte riktigt, därför att det saknas
              många timmar film. Vi vet efter en genomgång av filmmaterialet
              att det har redigerats och konsekvent klippts bort delar som visar
              främre delen av skrovet. Var de bitarna är vet vi inte. Vidare
              finns det filmmaterial i Finland som inte finns i Sverige. Bara
              en del av materialet har lämnats till Sverige.
            </seg>
            <seg n="489032e9">
              Påståendet här i kammaren att samtliga filmer har överlämnats
              till Estoniaarkivet är alltså inte korrekt.
            </seg>
            <seg n="1ad8b3d6">
              När statsrådet säger att man eftersöker sanningen finns det ändå
              en grund för att ifrågasätta hur det överensstämmer med verkligheten.
              Läser man haveriutredningen kan man konstatera att den inte redogör
              för sanningen. Hela scenariot om hur fartyget ska ha tappat bogvisiret
              är en omöjlighet. Det ser man på fotografier av anordningarna
              på visiret, som påstås ha tuggats genom däcksbalkar, där färgen
              fortfarande sitter kvar.
            </seg>
            <seg n="7b247f65">
              Det är alltså inte det som har skett. Man säger i haveriutredningen
              att det inte finns några skador på skrovet, trots att skrovet
              inte har filmats och trots att vi själva har sett filmmaterial
              på omfattande skador av skrovet. Genom att bara läsa haveriutredningen
              och se på det bildmaterial som finns kan man konstatera, vilket
              har gjorts runtom i världen och också i Sverige av i princip en
              enig sjösäkerhetsvärld, att haverikommissionen inte på något sätt
              har presenterat orsaken till förlisningen eller sanningen om vad
              som har hänt, utan det är något helt annat som har hänt. Men trots
              detta bildmaterial, dessa uppenbara bevis för att det som står
              i haverikommissionens utredning är felaktigt har inte ett enda
              finger lyfts från den svenska regeringens sida för att på något
              sätt öka klarheten kring det här. Man har konsekvent försökt hävda
              att det inte är något nytt, och det är helt sant, beroende på
              hur man definierar ordet nytt. Det är i alla fall ingenting som
              finns med i haverikommissionens utredning. Därför måste det betraktas
              som nytt. Om det inte har beaktats och inte finns med i haveriutredningen
              är det nytt.
            </seg>
            <seg n="47ca059c">
              Men trots detta har ingenting gjorts, och det är väl det som
              får många att tvivla på regeringens uppriktiga vilja att söka
              sanningen. Jag skulle gärna vilja ha ett klart svar från statsrådet
              om vilka initiativ man kommer att ta från regeringens sida för
              att faktiskt eftersöka sanningen.
            </seg>
          </u>
          <note type="speaker" n="0e79ceb6">
            Anf. 29 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-10" n="a37a83cb">
            <seg n="d150483a">
              Herr talman! På de två minuter talartid jag har är det inte helt
              lätt att försöka ge sig in i de frågeställningar Lars Ångström
              kommer med nu här på slutet, men dessbättre har Lars Ångström
              ett antal interpellationer som vi ska diskutera jag tror att det
              är i nästa vecka. Så jag ber om ursäkt om jag hänvisar till att
              få återkomma mer i detalj och mer i lugn och ro i interpellationsdebatten
              i nästa vecka.
            </seg>
            <seg n="7a54a870">
              Jag vill dock understryka igen att när man säger sökandet efter
              sanningen måste man i så fall utgå från att sanningen inte är
              vid handen nu och att det i så fall finns en medveten önskan att
              undanröja uppgifter eller fakta från regeringens sida. Jag kan
              bara återigen uttrycka att det inte är sant.
            </seg>
            <seg n="22f79529">
              Det andra jag verkligen vill understryka och som både den estniska
              regeringen och den parlamentariska kommittén uttryckte stort intresse
              för faktiskt är sjunkförloppsstudien. Ingen kan väl påstå att
              det inte skulle finnas något som helst intresse av att komma längre
              om nu hela detta arbete har dragits i gång med fria, internationella,
              framstående, kunniga forskare som bara har en enda uppgift för
              handen, att kolla hur långt man kan komma med att få fram mer
              fakta närmare den så kallade sanningen om hur Estonia sjönk. Jag
              hoppas mycket på att de sjunkförloppsstudierna ska leda oss längre
              och understryker igen att om det i detta eller andra sammanhang
              skulle komma fram uppgifter som leder den svenska regeringen tillsammans
              med andra regeringar att säga att vi behöver utreda detta igen
              så ska vi göra det. Det har jag sagt nu, och det har jag sagt
              åtskilliga gånger tidigare.
            </seg>
            <seg n="ae1da7e9">
              Men när det gäller detaljfrågorna ber jag, med all respekt, att
              vi återkommer till dem i debatten i nästa vecka.
            </seg>
          </u>
          <note type="speaker" n="8013ad5b">
            Anf. 30 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-4fc6eaf2ec02255a-1" n="81b06764">
            <seg n="e5fc8664">
              Herr talman! Det är helt riktigt som statsrådet säger att när
              man ifrågasätter regeringens vilja att eftersöka sanningen måste
              det utgå från att sanningen inte finns nu. Det är precis vad i
              stort sett en enig nationell och internationell sjösäkerhetsvärld
              hävdar, alltifrån Strathclydeuniversitetet, som är ett av de främsta
              i Skottland, till Chalmers i Göteborg, Internationella transportarbetarförbundet,
              Sjöbefälsföreningen. I stort sett alla som går att hitta som kan
              de här frågorna säger att haveriutredningen inte visar sanningen,
              haveriutredningen visar inte hur olyckan gick till.
            </seg>
            <seg n="43edab84">
              Det är till och med så att en av Sveriges absolut främsta experter
              på området, professor Anders Ulfvarsson från Chalmers skeppstekniska
              institution, här i Sveriges riksdag i en hearing säger till riksdagsledamöterna
              att haveriutredningen har haft en dold agenda. Vad har vi som
              riksdagsledamöter att förhålla oss till när en av Sveriges främsta
              experter säger att haveriutredningen har haft en dold agenda?
            </seg>
            <seg n="ab32c629">
              När man tittar på haveriutredningen är det svårt att komma fram
              till någon annan slutsats. Man har påståenden som går tvärtemot
              vad bildmaterial visar. Det är det som förbluffar oss. När en
              i stort sett enig nationell och internationell sjösäkerhetsvärld
              hävdar att sanningen inte finns i det internationella utredningsmaterialet
              och kan belägga detta med fakta, foton och filmmaterial och regeringen
              fortfarande inte gör någonting förvånar det. Och det är kanske
              det som skapar en många gånger, vad vet jag, i onödan infekterad
              debatt. Eller så är det medvetet att man faktiskt inte vill, av
              något skäl, söka klarhet. För det vore väldigt enkelt. Det är
              bara att titta på bilderna, och så har man själv en uppfattning
              som regering att det inte stämmer. De påståenden som finns i haverikommissionens
              rapport stämmer inte.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="b29a2129">
            9 § Svar på interpellation 2005/06:417 om passagerarfärjan M/S
            Estonias förlisning
          </note>
          <note type="speaker" n="21f7a454">
            Anf. 31 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-11" n="a37a83cb">
            <seg n="db6e9d32">
              Herr talman! Henrik S Järrel har frågat mig vilka åtgärder jag
              avser att vidta för att få klarhet i vem eller vilka som skurit
              av ombordkörningsrampens räcken på M/S Estonia, vad syftet var
              med operationen samt varför haverikommissionen underlåtit att
              nämna dessa omständigheter i sin slutrapport.
            </seg>
            <seg n="163c2337">
              I den internationella haverikommissionens rapport framkommer
              att arbetet med att lokalisera vraket påbörjades den 29 september
              1994 och att vraket hittades den 30 september samma år. Samma
              dag som lokaliseringsarbetet påbörjades beslutade kommissionen
              att man skulle undersöka vraket med undervattensrobot, en så kallad
              ROV-kamera. Denna undersökning genomfördes den 2 oktober 1994
              av den finska gränsbevakningen. Syftet med undersökningen var
              att bilda sig en uppfattning om fartygets allmänna skick och ta
              reda på om bogvisiret hade lösgjorts.
            </seg>
            <seg n="48293367">
              Den svenska regeringen beställde en dykundersökning av vraket
              för att fastställa i vilket skick fartygets inre befann sig i
              och om det var möjligt att lyfta upp hela vraket eller bärga enskilda
              offer. Ett privat dykningsföretag fick svenska Sjöfartsverkets
              uppdrag att för kommissionen utföra detta arbete. Undersökningarna
              genomfördes den 25 december 1994. Utöver dessa operationer har
              det inte, vad jag vet, genomförts några ytterligare officiella
              dykningar vid vraket.
            </seg>
            <seg n="753a65e7">
              Jag kan konstatera att den internationella haverikommissionen,
              som haft tillgång till resultatet av dykningarna, uppenbarligen
              inte har ansett att något annat än vad som framgår av kommissionens
              rapport har haft betydelse för bedömningen av orsaken till haveriet.
              Med denna utgångspunkt anser jag inte att det finns skäl att vidta
              ytterligare åtgärder för att undersöka om det genomförts andra
              dykningar mellan den 28 september och den 2 oktober 1994 som interpellanten
              hävdar.
            </seg>
          </u>
          <note type="speaker" n="bb44c6b4">
            Anf. 32 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-f171a73d56a8183c-2" n="8dd66b55">
            <seg n="529314bd">
              Herr talman! Tack, Mona Sahlin för svaret som dock gör mig en
              smula konfunderad. M/S Estonias förlisning kostade, som har framgått
              både i dag och många gånger tidigare, 852 människor livet, därav
              ett halvt tusen svenska medborgare. Efter tolv år har fortfarande
              ingen sjöförklaring hållits, och det har heller inte fastställts
              något formellt ansvar. Den officiella haverikommissionens slutrapport
              har kritiserats av en i stort sett enig internationell sjösäkerhetsvärld.
              I Sveriges riksdag har flera av Sveriges mest kunniga på skeppsteknik,
              utredningsmetodik och haveriutredande framträtt inför riksdagsledamöter
              och sagt, samt också visat belägg för, att haveriutredningen fört
              fram vilseledande information, förtigit viktiga fakta och, som
              sagt, till och med påstås kunna ha haft en dold agenda.
            </seg>
            <seg n="4a403b49">
              Det har visat sig i efterhand att någon part under månaderna
              fram till de officiella dykningarna i december 1994 berett sig
              tillträde till bildäcket genom att dra upp den tio ton tunga ombordkörningsrampen.
              På de offentliga videobilderna inifrån bildäcket ser man tydligt
              att rampens räcke har skurits av nere vid durken. Räcket har tagits
              bort och filmades senare på havsbotten ett stycke från fartyget.
              Skälet till att plocka bort räcket måste ha varit att det annars
              inte gick att stänga rampen igen. Den var nämligen kraftigt deformerad.
            </seg>
            <seg n="81d61be1">
              Dykarna och utredarna kan omöjligt ha missat att någon har varit
              verksam vid vraket. Om man jämför den offentliga filmen från oktober
              1994 med dykarnas film från december ser man också att rampens
              läge har ändrats. Detta nämns dock inte, herr talman, i slutrapporten.
              Dessutom har en del av de här dykarna i efterhand förbjudits att
              träffa de estniska kommissionsföreträdarna, när dessa velat träffa
              dem, av den nuvarande sjösäkerhetsdirektören Johan Franson.
            </seg>
            <seg n="59b266e4">
              Att öppna denna ramp kräver resurser och tid. Eftersom vraket
              låg på botten med 120 graders slagsida hängde rampen nedåt, och
              för att dra upp den och hålla den öppen behövs assistans från
              ett fartyg ovanför vraket. Eftersom vrakplatsen stod under såväl
              finsk som svensk övervakning bör en operation av det här slaget
              rimligen ha genomförts med övervakarnas goda minne. Det förefaller
              alltså som om en part som inte var knuten till haveriutredningen
              har sökt igenom bildäcket inofficiellt, så att säga.
            </seg>
            <seg n="dacb0538">
              Nu säger statsrådet Mona Sahlin att utöver dessa operationer
              har det inte genomförts några ytterligare officiella dykningar
              vid vraket. Då ställer jag mig frågan: Kan det rentav vara så
              att det finns inofficiella dykningar som har ägt rum mellan förlisningstidpunkten
              och de officiella dykningarna i december? Är de inofficiella kan
              jag förstå om de möjligen bör hemlighållas, men de kan ha intresse
              om det fanns någon last ombord av exempelvis militärt slag som
              krävt undanröjande för att undanröja misstankar om att här finns
              explosiva varor eller annat som kan ha ett större säkerhetspolitiskt
              intresse.
            </seg>
            <seg n="3bbd0a5d">
              Jag undrar om Mona Sahlin möjligen vill bidra till att öka klarheten
              i denna del. Hur ska man förklara att detta har skett, och att
              det går att bevisa på film, men att haverikommissionen inte vill
              låtsas om det? Vad är det som döljer sig bakom den här aktionen?
            </seg>
          </u>
          <note type="speaker" n="764f9df9">
            Anf. 33 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-4fc6eaf2ec02255a-2" n="81b06764">
            <seg n="9c0f4018">
              Herr talman! Jag har också ett par frågor med anledning av statsrådets
              interpellationssvar.
            </seg>
            <seg n="ca9964d3">
              Den första är lik den Henrik S Järrel ställde: När man formulerar
              sig som att inga ytterligare officiella dykningar har skett vid
              vraket, innebär det att det kan ha förekommit inofficiella dykningar?
            </seg>
            <seg n="53233826">
              Min andra fråga gäller statsrådets hänvisning till att haverikommissionen
              inte har ansett att något annat än vad som framgår av kommissionens
              rapport har haft betydelse för bedömningen av orsaken till haveriet.
              Hur kan kommissionen veta det när man inte ens har undersökt skrovet
              och därmed inte kan utesluta läckage? Det är en omöjlighet att
              ha uppfattningen att ingenting annat kan ha bidragit till katastrofen
              om man inte ens har genomfört en sådan basal undersökning vid
              den här olyckan.
            </seg>
            <seg n="2e7b29b8">
              Jag har också en tredje fråga till statsrådet. I sitt svar säger
              hon att med denna utgångspunkt alltså att det inte finns någonting
              annat som skulle ha med orsaken till haveriet att göra kommer
              hon inte att göra någonting för att öka klarheten kring vem som
              har varit nere och skaffat sig tillträde till bildäcket. I interpellationen
              står det väldigt tydligt att de aktiviteter som har förekommit
              nere vid vraket kanske inte på något sätt har med själva förlisningsorsaken
              att göra, men det bör väl ändå vara av intresse att undersöka
              vem som har varit vid vraket omedelbart efter förlisningen?
            </seg>
            <seg n="f3d576f3">
              Detta intresse ligger bland annat i att den svenska försvarsmakten
              har varit ansvarig för säkerheten på haveriplatsen omedelbart
              efter olyckan. Skulle Försvarsmakten ha tillåtit en tredje part
              att dyka vid vraket? Vad har i så fall anledningen till sådana
              icke officiella dykningar varit? Har man plundrat vraket, eller
              har det funnits någonting på lastdäcket som man har haft intresse
              av att ta ut därifrån?
            </seg>
            <seg n="19c8e9d6">
              Jag anser att detta är viktiga frågeställningar att söka svar
              på, inte minst mot bakgrund av att vi i dag vet att Estonia systematiskt
              användes för att frakta ut militär materiel från det forna Sovjetunionen.
              Detta gjordes inte bara av den svenska försvarsmakten, utan det
              fanns naturligtvis andra länder som också hade samma intresse.
              Frågan om huruvida Estonia hade militär last under förlisningsnatten
              eller inte har inte utretts, vare sig i Sverige eller någon annanstans
              i världen. De som har varit nere vid Estonia omedelbart efter
              förlisningen, skurit av räcken och haft andra aktiviteter för
              sig kanske har haft ett syfte som har haft med lasten att göra.
            </seg>
            <seg n="04d23301">
              Statsrådet undviker att över huvud taget svara på den frågan
              med hänvisning till förutsättningen att dessa aktiviteter skulle
              ha någonting med förlisningsorsaken att göra. Detta är dock inte
              vad frågeställningen gäller, utan här söker man ett svar i alla
              fall.
            </seg>
            <seg n="4115a162">
              Jag skulle vilja höra statsrådet lite grann utveckla varför det
              inte skulle vara intressant att veta om andra har genomfört dykaktiviteter
              vid vraket när det faktiskt var den svenska försvarsmakten som
              ansvarade för att ingen skulle kunna komma i närheten av fartyget
              efter olyckan.
            </seg>
          </u>
          <note type="speaker" n="179511cf">
            Anf. 34 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-12" n="a37a83cb">
            <seg n="e42f41cf">
              Herr talman! Här har vi avdelningen kan man missförstå något
              ska man också göra det. Jag försökte i svaret uttrycka att det
              inte har genomförts några officiella dykningar vid vraket. Jag
              kan också uttrycka det som jag utgår från att ni kanske innerst
              inne också anar: Jag vet inte om några andra dykningar, punkt
              absolut inga andra dykningar.
            </seg>
            <seg n="c8bba4d8">
              Jag vill också understryka att vi i Regeringskansliet efter diskussion
              med Estland har startat en beredning för att se över just tystnadsplikten
              för dykarna. Det är ett viktigt besked, och det lämnar jag nu.
            </seg>
            <seg n="e51f5187">
              Jag vill också uttrycka följande: Sverige har utrett, via den
              mycket renommerade och pålitlige Johan Hirschfeldt, det svenska
              försvarets roll när det gäller militära transporter på Estonia.
              Estland utreder nu sin. Det är väl så mycket man kan begära av
              två regeringar. Låt oss se vad de estniska undersökningarna, både
              regeringens och så småningom parlamentets, kommer att komma fram
              till. Jag har, som jag uttryckt tidigare, haft många diskussioner
              och kommer att fortsätta att ha det för att underlätta, samarbeta
              och vara behjälplig på alla sätt jag kan.
            </seg>
            <seg n="afbab052">
              Jag vill också kommentera det som Lars Ångström tog upp i förra
              interpellationsdebatten och också var inne på nu. Han uttryckte
              sig ungefär som att alla experter världen över, bland annat det
              här skotska företaget och Chalmers, var överens om att det fanns
              knepigheter och oklarheter. Jag vill bara understryka att just
              de instituten hör till dem som har fått uppdraget att gå igenom
              sjunkförloppsstudien. Om vi skulle vilja dölja något här, skulle
              vi då ge uppdraget till några av dem som varit kritiska men som
              också är de allra mest och bäst renommerade instituten?
            </seg>
            <seg n="de0da3ad">
              Jag vill understryka hur viktig de själva och också jag, organisationer,
              regeringar och det estniska parlamentet tycker att den här undersökningen
              är. Mål och syfte: Det övergripande målet med forskningsstudien
              är att förstå och förklara sjunkförloppet samt de underliggande
              orsakerna till förlusten av Estonia och också kunna ta fram lämpliga
              rekommendationer för design och operation av passagerarfartyg
              för att förhindra att liknande tragedier inträffar i framtiden
              mycket stort, mycket brett och mycket viktigt.
            </seg>
            <seg n="676cc3f6">
              Jag hoppas att vi kommer att komma ett antal frågeställningar
              närmare.
            </seg>
          </u>
          <note type="speaker" n="24e24d59">
            Anf. 35 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-f171a73d56a8183c-3" n="8dd66b55">
            <seg n="276e1d9a">
              Herr talman! Jag noterade vad Mona Sahlin sade, nämligen att
              hon för sin del inte visste om några andra dykningar. Men när
              hon då får reda på att det förhåller sig så som visas på de här
              bilderna kan man ju undra om det inte väcks något intresse av
              att få veta kanske med nya dykningar och nya undersökningsmetoder
              vilken aktivitet som har förekommit där nere. Även om hon inte
              känner till några andra vare sig officiella eller inofficiella
              dykningar kanske man mot bakgrund av dessa nya fakta i målet skulle
              kunna tänka sig att det vore intressant att ta reda på vem som
              har gjort detta och varför det har kunnat ske utan att regeringen
              har haft kännedom om det. Det var ju ändå svensk och finsk bevakning
              kring Estonia, och är fortfarande, och vrakplatsen är ett avlyst
              gravfridsområde. Detta kan inte ha skett utan den svenska regeringens
              eller svenska myndigheters vetskap.
            </seg>
            <seg n="f848379c">
              När det gäller Hirschfeldts utredning noterar jag, herr talman,
              att den hade väldigt beskurna direktiv. Dessutom har Johan Hirschfeldt
              sagt att han på eget initiativ har förstört delar av eller allt
              utredningsmaterial bakom. Då frågar man sig: Har han gjort det
              med regeringens goda minne? Och varför har han i så fall gjort
              det?
            </seg>
            <seg n="8a885bde">
              Vad finns det för skäl att förstöra ett material som kanske kan
              ge vägledning och svar på en del frågor som hade med militära
              transporter att göra? Detta är anmärkningsvärt. Frågan hänger
              fortfarande obesvarad i luften, herr talman, så det skulle vara
              välkommet om Mona Sahlin ville bringa klarhet i den.
            </seg>
            <seg n="d1a77773">
              Sedan säger Mona Sahlin med anledning av de estniska undersökningarna
              och de båda kommissionerna: Låt oss se vad de kan komma fram till.
              Då frågar jag bara om det inte finns något incitament eller intresse
              från den svenska regeringens sida för att biträda sina estniska
              kolleger i den här undersökningen och säga: Det är bra. Här har
              ni kommit på någonting som ni vill fortsätta med. Då ska vi försöka
              göra allt vi kan för att biträda er och sträcka ut handen. Man
              vill ju gärna ha en Joint Accident Investigation Commission i
              strid med internationella konventioner som egentligen skulle ha
              gjort att Estland var den ledande utredningsnationen. Nu blev
              det inte så. Men man skulle kanske kunna tänka sig att i det Östersjösamarbete
              som regeringen annars är så mån om att understryka även i sjösäkerhetshänseende
              och i den här frågan när det gäller Estonias förlisning träda
              en Östersjögranne till hjälp och ta egna initiativ eller rentav
              puffa på.
            </seg>
            <seg n="6294d401">
              Jag kommer tillbaka till Vinnovastudien där man uppdragit åt
              två internationella konsortier att göra kompletterande sjunkförloppsstudier.
              Jag kan bara återigen konstatera att här saknas Mona Sahlins och
              regeringens intresse för att på ort och ställe göra kompletterande
              undersökningar av vraket.
            </seg>
            <seg n="9f208537">
              Man kan inte bara på grundval av fartygsritningar, som dessutom
              inte har vi kunnat förstå är helt fullständiga, göra sjunkförloppsstudier,
              utan det krävs att man också gör platsundersökningar nere vid
              vraket, att man fotograferar vraket och får klarhet i hur det
              ser ut detta för att kunna göra just kompletta undersökningar
              av sjunkförloppet. Här väntar jag fortfarande på signalen från
              Mona Sahlin: Ja, vi bör medge den typen av undersökningar av vraket.
            </seg>
          </u>
          <note type="speaker" n="7d45487c">
            Anf. 36 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-4fc6eaf2ec02255a-3" n="81b06764">
            <seg n="777e5780">
              Herr talman! Kan man så ska man missförstå, säger statsrådet.
              Det är kanske en lite trist attityd. Jag tror att det snarare
              handlar om graden av tydlighet i texter som gör att man ställer
              kompletterande frågor.
            </seg>
            <seg n="af76bb2a">
              Statsrådet säger här att det finns inga andra dykningar som hon
              känner till än de som har redovisats vid vraket. Om det stämmer
              innebär ju det att det är haverikommissionen som har genomfört
              hemliga, icke kända, dykningar inledningsvis vid vraket redan
              dygnen efter förlisningen, före den 2 oktober och försökt skaffa
              sig tillträde till lastdäcket och sågat av räckena. Det är i så
              fall förbryllande uppgifter. Haverikommissionen hävdar ju att
              man över huvud taget inte har varit inne på lastdäcket. Vad skulle
              i så fall vara haverikommissionens motiv för att mörklägga en
              sådan aktivitet och inte redovisa den i sin haverirapport?
            </seg>
            <seg n="d5cbb569">
              I så fall kan man ställa frågan: Är det därför som alla de här
              dykningarna är så hemliga att dykarna belagts med tystnadsplikt
              alltså därför att de har gjort insatser som inte har redovisats
              och som uppenbarligen har med någonting helt annat än med haveriorsaken
              att göra?
            </seg>
            <seg n="6c2bbabf">
              På något sätt ger bristen på tydlighet och bristen på klarhet
              bara upphov till att fler frågor omgärdar allt det här. Det skulle
              vara så enkelt att en gång för alla försöka skapa klarhet genom
              att lyfta sekretessen och se att det finns stora brister inte
              bara när det gäller sjunkförloppet utan också när det gäller andra
              påståenden i haverirapporten som är om inte lögnaktiga så rent
              felaktiga samt konstatera att det finns skador och att det finns
              aktiviteter på fartyget som har med någonting helt annat att göra.
              Det är kanske riktigt att det inte har med förlisningsorsaken
              att göra; det har med någonting helt annat att göra. Det ligger
              i allmänhetens intresse att få reda på vad detta i så fall är.
            </seg>
          </u>
          <note type="speaker" n="e97415f6">
            Anf. 37 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-aeb49ecfb5717b1e-3" n="3d6c0c51">
            <seg n="a6325272">
              Herr talman! Jag reagerade när jag hörde uttrycket den mycket
              välrenommerade hovrättspresidenten Johan Hirschfeldt. Det stämmer
              väldigt bra. Men vad var det han hade fått i uppdrag att göra?
              Jo, att utreda om det funnits vapen eller militär materiel ombord
              på Estonia, på ett civilt fartyg. Hade det funnits där hade det
              varit ett brott. Man får inte skeppa krigsmateriel på en civil
              färja. Alltså var det en brottsutredning som han ägnade sig åt.
            </seg>
            <seg n="0f296a88">
              Jag kan förstå om en nyutexaminerad jur.kand. råkar förstöra
              utredningsmaterial i en brottsutredning. Men att en välrenommerad
              hovrättspresident förstör underlaget i en brottsutredning är obegripligt.
            </seg>
          </u>
          <note type="speaker" n="8f403170">
            Anf. 38 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-13" n="a37a83cb">
            <seg n="f9cafdbf">
              Herr talman! Får jag börja med att med all respekt säga följande
              till Björn von der Esch. JO ska granska Johan Hirschfeldt. Det
              är väldigt viktigt att den institutionen gör det. Men låt mig
              bara understryka en sak. Väldigt olika begrepp nämns här. Nu nämns
              krigsmateriel och vapen.
            </seg>
            <seg n="2463758b">
              Det finns lagar och regler om transport av militär materiel för
              att alltså understryka detta. Det är en av de delar som ska undersökas.
              Har det skett enligt de lagarna och reglerna, och fanns det annan
              transport av materiel som absolut inte är tillåten? På vilket
              vis gjordes detta, och med vilka militära metoder har detta gjorts?
            </seg>
            <seg n="5784ac34">
              En del av detta det tror jag att alla här i kammaren inser är
              verkligen saker som sker under sekretess, alltså hur det har skett
              och med vilka kontakter det har skett. Allt det har också Johan
              Hirschfeldt tittat på. Vad han har förstört eller inte har jag
              ingen som helst uppfattning om, utan vi får se vad JO granskar
              och kommer fram till, så låt oss återkomma till den frågeställningen
              när JO har gjort sin granskning.
            </seg>
            <seg n="1e6d0faa">
              Jag vill understryka två saker till i den här diskussionen. Det
              andra som jag tycker att Henrik S Järrel väldigt bra försökte
              uttrycka, och som också jag här har försökt att beskriva är följande.
              Det är inte så att vi bara sitter bredvid och tittar på Estland,
              utan vi har verkligen räckt ut både en och två händer. Vi försöker
              både vara behjälpliga och aktiva och undanröja hinder. Jag har
              här nämnt en sak som handlar om tystnadsplikten för dykarna och
              som företaget lagt på dem. Ja, då tar vi upp det och tittar på
              det. Vi tar upp den beredningen. Och finns det andra delar i sjunkförloppsstudierna
              där estländarna ser att de kan få svar på sina frågor ska vi självfallet
              vara behjälpliga med det hela tiden och i mycket nära kontakt
              både med ansvarig minister och med den parlamentariska kommittén.
            </seg>
            <seg n="09bf70e1">
              Den tredje kommentaren jag vill göra handlar om eventuella dykningar
              vid vraket, som i dag som bekant är en gravplats enligt en lagstiftning
              som många länder runt Östersjön nu har gemensamt. Jag vill bara
              understryka att som lagstiftningen i dag ser ut är inte några
              dykningar möjliga. Men om något land eller någon annan vill genomföra
              dykningar finns möjligheten att ta upp den diskussionen med de
              länder som i dag har skrivit på vad gäller gravfriden för att
              se om man är beredd att rucka på den, ändra på den och ta upp
              en annan diskussion i sina parlament.
            </seg>
            <seg n="d841efff">
              Den diskussionen är fullt möjlig. Den har än så länge inte varit
              aktuell. Det är vad jag vill säga. Som gravfriden är nu är det
              alltså inte möjligt med dykningar. Men vill något av länderna
              ta upp den diskussionen därför att man har sådana uppgifter att
              man vill fullfölja dykningar får man ta upp den diskussionen.
              Då ska självfallet också Sverige vara med och pröva detta. Detta
              vet också Estland om. Vi får se vad de återkommer till.
            </seg>
          </u>
          <note type="speaker" n="8463963d">
            Anf. 39 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-f171a73d56a8183c-4" n="8dd66b55">
            <seg n="b37e5c0d">
              Herr talman! Även om den direkta olycksorsaken inte har varit
              att militär materiel har transporterats på Estonia kan man inte
              komma ifrån att militär materiel kan ha ett säkerhetspolitiskt
              intresse när den transporteras på en civil färja, som ju Estonia
              var. Här vet vi nu att det sedan 1992 fanns ett avtal tecknat
              mellan försvaret och tullen att man utan särskild kontroll skulle
              klarera militära godstransporter som gick via Estonia. Det var
              ett avtal som tecknades 30 månader innan förlisningen, tyvärr,
              var ett faktum.
            </seg>
            <seg n="677a3e22">
              Det är det ena.
            </seg>
            <seg n="e9792dce">
              Det är bra när Mona Sahlin säger att regeringen gärna vill försöka
              hjälpa till och ta dykarnas tystnadsplikt som en sak att titta
              på. Det är bra om man kan häva den och om estländarna kan få tala
              med de dykare som var aktiva och var nere vid olycksplatsen.
            </seg>
            <seg n="b15c0d61">
              Med anledning av det vill jag säga att även om det finns en konvention
              om gravfrid den kan man i och för sig diskutera från rättsliga
              utgångspunkter måste det vara möjligt att medge dispens från ett
              sådant förbud om det finns tillräckligt graverande skäl för att
              göra det. Det tycker nog vi som agerar i denna fråga har funnits,
              men det har framför allt många som är sakkunniga gjort. Det är
              närmast deras förlängda redskap vi kan sägas vara. Vi är inte
              själva några experter.
            </seg>
            <seg n="308b6556">
              Jag hoppas fortfarande att Mona Sahlin vidhåller sin, som jag
              tycker, mera öppna attityd till att gå till botten, ursäkta uttrycket,
              med sanningen.
            </seg>
          </u>
          <note type="speaker" n="613731ef">
            Anf. 40 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-aeb49ecfb5717b1e-4" n="3d6c0c51">
            <seg n="6b52b56a">
              Fru talman! Det var faktiskt inte regeringen som såg till att
              den munkavle som Sjöfartsverket hade utfärdat hävdes. Det var
              JK. Jag hade själv skrivit till JK, och det var den vägen som
              munkavlen hävdes.
            </seg>
            <seg n="32b2a58a">
              Det påstås att det inte har framkommit något nytt, men något
              nytt har väl framkommit. Det var just de så kallade vapentransporterna
              med Estonia. Man hade inte tillsatt en utredning om man hade känt
              till det innan. Det i sig borde vara tillräckligt för att gå ned
              och titta på Estonias skrov med dykare eller med kameror.
            </seg>
            <seg n="d283f311">
              Det har varit taktiken hitintills att säga att det som har kommit
              fram inte är något nytt, det har vi vetat hela tiden. Men just
              vapentransporterna har man inte nämnt tidigare. Det är väl nytt.
            </seg>
          </u>
          <note type="speaker" n="dbefc49a">
            Anf. 41 Samhällsbyggnadsminister MONA SAHLIN (s):
          </note>
          <u who="mona_sahlin_0bba03" xml:id="i-a877f091d9899be2-14" n="a37a83cb">
            <seg n="f90a2a19">
              Fru talman! Jag behöver inte understryka igen de saker som jag
              har varit inne på mer än den attityd som jag tycker Henrik S Järrel
              här förmedlade. Jag har ingen annan ambition än att försöka vara
              så öppen och behjälplig som det bara går.
            </seg>
            <seg n="e10b3d53">
              Jag vill också understryka, när Björn von der Esch använder uttrycket
              vapentransporter, att det Johan Hirschfeldt kom fram till inte
              var att det hade transporterats vapen på Estonia. Det handlade
              om militär materiel, och det är en väsentlig och väldigt stor
              skillnad.
            </seg>
            <seg n="6524d2a2">
              När de uppgifterna kom fram var jag mycket upprörd över att jag
              inte hade fått vetskap om att detta avtal fanns. Det har jag uttryckt
              många gånger sedan 2004 då dessa uppgifter kom fram.
            </seg>
            <seg n="db474107">
              Men då granskade regeringen detta via Johan Hirschfeldt. Nu får
              vi ser vad JO gör i sin granskning av detta. Men ta inte detta
              som ett bevis på vare sig transporter eller ovilja från regeringens
              sida. När uppgifter kommer fram går man självfallet så långt som
              det bara går för att skapa klarhet.
            </seg>
            <seg n="fa59dc56">
              Jag får be om ursäkt för att jag inte har kunnat kommentera vissa
              delar i detalj, men jag ser fram emot frågeställningarna i nästa
              vecka i de interpellationer som kvarstår, då med Lars Ångström.
              Vi återkommer, inte bara då utan kanske vid flera tillfällen.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="3937047f">
            10 § Svar på interpellation 2005/06:409 om statens ansvar för
            SJ:s tågtrafik i Mälardalen
          </note>
          <note type="speaker" n="b96d3553">
            Anf. 42 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-15" n="2a1044fd">
            <seg n="3c46cd95">
              Fru talman! Torsten Lindström har frågat mig vad jag avser att
              vidta för åtgärder för att se till att tågtrafiken i Mälardalen
              fungerar på ett tillfredsställande sätt.
            </seg>
            <seg n="a0caf087">
              Jag vill börja med att poängtera att jag delar Torsten Lindströms
              uppfattning att staten har ett ansvar för att kvinnor och män
              runtom i vårt land har bra möjligheter att pendla med tåg över
              dagen till arbetsplatser och utbildning. Men ansvar ligger även
              på trafikhuvudmännen och de tågoperatörer som åtagit sig att utföra
              trafik.
            </seg>
            <seg n="b1592ec0">
              Thomas Östros har i svar på tidigare riksdagsfrågor redogjort
              för hur staten som ägare av SJ ser på trafikstörningarna i Mälardalen.
              Av den redogörelsen framgår att SJ vidtagit en rad åtgärder för
              att förbättra situationen. Till viss del har trafikstörningarna
              orsakats av att nya fordon inte levererats i tid. Det har även
              varit svårt att få spårkapaciteten i Mälardalen att räcka till
              för den ökade trafiken, trots att Banverket har gjort stora ansträngningar
              för att tillgodose efterfrågan från resenärer och järnvägsföretagens
              behov.
            </seg>
            <seg n="cf1b1fb8">
              Som statsråd med ansvar för transportpolitiken beklagar jag trafikstörningarna
              eftersom de har lett till att så många pendlare fått en ohållbar
              situation.
            </seg>
            <seg n="c9fc5743">
              I propositionen Moderna transporter (prop. 2005/06:160), som
              riksdagen nyligen ställt sig bakom, gör regeringen bedömningen
              att pendlingsmöjligheterna med tåg över länsgränser behöver förbättras.
              Det kräver ett ökat samarbete mellan flera aktörer. Medan trafikhuvudmännen
              är ansvariga för trafiken inom ett län, har Rikstrafiken ansvar
              för att upphandla eller stödja olönsam trafik på längre sträckor
              än inom länet. Slutligen har SJ ensamrätt att driva interregional
              trafik som kan ske på kommersiella grunder utan stöd från det
              allmänna.
            </seg>
            <seg n="8a725b0a">
              För att förbättra pendlingsmöjligheterna över länsgränser behövs
              mera samverkan mellan de ansvariga för trafiken inom länen såväl
              som med dem som har ansvar för den interregionala järnvägstrafiken.
              Om ansvaret för pendling helt läggs över på ansvariga trafikhuvudmän
              i angränsande län riskerar vi att försvaga förutsättningarna för
              en sammanhållen nationell järnvägstrafik över hela landet.
            </seg>
            <seg n="e01c4222">
              Därför menar regeringen att en bättre samverkan mellan alla berörda
              kommer att leda till de bästa lösningarna. Av propositionen framgår
              även att Rikstrafiken kommer att få en förstärkt roll när det
              gäller samverkan mellan den regionala och den interregionala järnvägstrafiken.
              En ökad samverkan innebär även att trafikhuvudmännen kan förhandla
              med SJ om hur de ska kompensera bolaget om de vill att biljettpriserna
              för pendlarna i Mälardalen ska vara lägre.
            </seg>
          </u>
          <note type="speaker" n="2576922d">
            Anf. 43 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-3cfe4d44c533baa4-0" n="1a576b25">
            <seg n="d0844cb4">
              Fru talman! Allra först vill jag tacka infrastrukturministern
              för svaret på min interpellation.
            </seg>
            <seg n="50a9a587">
              Häromveckan stod jag på Helsingforss central och skulle ta tåget
              hem till Västmanland. Som så ofta annars kom inte tåget. Efter
              lång väntan meddelades det att det var inställt. Som så ofta annars
              suckade människor omkring mig, och det var inte konstigt. Mälardalingarna,
              som står för en så stor del av Sveriges tillväxt, utveckling och
              välfärdsbas, har milt sagt tröttnat på tågen som inte funkar,
              samtidigt som de höga priser som kunderna får betala ger statliga
              SJ-vinster.
            </seg>
            <seg n="b6ea6dd7">
              SJ:s ensamrätt att köra tågen i Mälardalen är nämligen inte förenad
              med några som helst skyldigheter i fråga om vare sig service eller
              pris. Det enda krav som ställs är att SJ ska gå med vinst.
            </seg>
            <seg n="4c4d0ab7">
              Under den snart gångna mandatperioden har jag vid ett flertal
              tillfällen tagit upp frågan om tågen i Mälardalen med statsrådet
              liksom med andra statsråd, så frågorna är bekanta. Svaren från
              regeringen har ofta velat inge hopp om en fungerande tågtrafik
              i vår region, den region där merparten av all tågtrafik i Sverige
              sker, men det har inte lett fram till någon förbättring, tvärtom.
            </seg>
            <seg n="0d2a46e7">
              Regeringen har i stället valt att se på medan problemen eskalerat.
              Samtidigt som regeringen å ena sidan i frågesvar till mig uttryckt
              sitt missnöje med situationen har man å andra sidan avstått från
              att vidta några åtgärder. Detta trots det ansvar som statsrådet
              mycket riktigt i dag medger att hon och regeringen har för situationen.
              Men den hållningen är inte tillräcklig.
            </seg>
            <seg n="8a1e8c9a">
              Pendeltrafiken mellan Helsingfors och Västerås och Köping och
              Arboga fungerar alltför sällan. Olika delar har bidragit till
              att tågen kommer för sent, om de ens kommer, och att tågen är
              överfulla. Och de här problemen har förvärrats under det senaste
              halvåret.
            </seg>
            <seg n="9f944de6">
              Samtidigt som Mälarbanan brottas med de här problemen är pendlarkorten
              orimligt dyra. Ett pendlarkort för 30 dagar på sträckan HelsingforsVästerås
              är tre och en halv gånger så dyrt som på motsvarande sträcka i
              Skåne, MalmöKristianstad. På Mälarbanan är det monopol. I Skåne
              däremot har verksamheten upphandlats i konkurrens samtidigt som
              regionen tar ansvar för trafiken.
            </seg>
            <seg n="aae22702">
              De här problemen slår alltså mot pendlare men också mot andra,
              mot barnfamiljer och mot studenter som försöker att ta sig runt
              i Mälardalen.
            </seg>
            <seg n="4dcf8c02">
              I sitt svar i dag säger statsrådet att ansvar ligger även på
              trafikhuvudmännen och de tågoperatörer som åtagit sig att utföra
              trafik. Nu är det ju inte fråga om ett åtagande utan om ett monopol
              som staten och den socialdemokratiska regeringen gett SJ. Det
              kallar statsrådet i sitt inlägg för ensamrätt att driva interregional
              trafik som kan ske på kommersiella grunder utan stöd från det
              allmänna. Stödet kommer i klartext från pendlarna, skattebetalarna.
              Varför ge monopol när det inte fungerar i verkligheten?
            </seg>
            <seg n="3caf6ed0">
              Men nu när staten gett det här monopolet följer alltså en skyldighet
              att se till att trafiken fungerar och att priserna hålls på en
              rimlig nivå. Då behövs långsiktiga investeringar i spår och tåg,
              konkurrens och tydliga krav på de företag som trafikerar så att
              tågen går i tid och biljettpriserna pressas.
            </seg>
            <seg n="e317f6f8">
              Frågan, fru talman, är om statsrådet är beredd att ta till någon
              av de åtgärder som skulle behövas, att befria SJ från monopolet
              så att tågen kan fungera och öka drivkrafterna för de regionala
              aktörerna att samverka så att priserna kan pressas ned eller att
              göra något annat. Är statsrådet beredd att göra någonting över
              huvud taget?
            </seg>
          </u>
          <note type="speaker" n="efc2ac94">
            Anf. 44 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-16" n="2a1044fd">
            <seg n="b5bf26fc">
              Fru talman! Torsten Lindström börjar med att beskriva en bild,
              nämligen av otåliga och ibland oroliga resenärer som står och
              väntar, väntar på att tåg ska komma i tid eller väntar på information
              om varför det inte kommer i tid. Det tycker jag är bland det viktigaste
              som Torsten Lindström tar upp, därför att den väntan och den osäkerheten
              är naturligtvis oacceptabel. Alla måste kunna få korrekt information
              om eventuella förseningar och vad de beror på. Här har naturligtvis
              både alla anställda på järnvägsstationer runtom i landet och alla
              anställda och ansvariga för den tågtrafik som bedrivs en gemensam
              skyldighet att ha ett konsument- och kundperspektiv. Detta kan
              man inte skylla på något annat än brist på samordning och respekt
              för att det på perrongen står många oroliga som ska till dagis
              och ska med nästa tåg. Här måste vi vidta åtgärder och hitta mer
              av samverkansformer redan nu.
            </seg>
            <seg n="8e9d03c2">
              Men det andra, som kanske är det allra viktigaste för att komma
              bort från oron och ens risken för att man ska få stå och vänta
              på ett tåg som är försenat, är naturligtvis att bygga ut infrastrukturen.
            </seg>
            <seg n="ae382c1d">
              Vi har gjort väldigt mycket under de senaste åren som har ökat
              kapaciteten när det handlar om att resa med tåg. En av de viktigaste
              investeringarna står vi mitt uppe i nu när det handlar om tågtrafiken
              i och omkring Mälardalen, och det är vårt arbete med Citybanan.
              Det kommer att ta ett antal år men är ack så angeläget. När spåren
              i Helsingfors byggdes på 1870-talet räknade man med att det där
              skulle gå ungefär 8 tåg per dag. I dag går där 497 tåg per dygn.
              Det är alltså en fantastisk utveckling, och det är klart att infrastrukturen
              inte klarar detta. Vi borde ha gjort stora investeringar långt
              tidigare, kan man då säga, men den snabbaste utvecklingen har
              faktiskt skett under de senaste 1015 åren. Vi kan se det på Svealandsbanan,
              där resandet har ökat med 600 % under de senaste 15 åren. Jag
              vill bejaka den utvecklingen. Då inser jag att om vi ska lyckas
              med detta och dessutom få nöjda resenärer är just investeringarna
              i infrastrukturen det allra viktigaste. Nu jobbar vi intensivt
              med det. Citybanan är avgörande när det handlar om Mälardalens
              trafik, men också att fortsätta arbetet med att modernisera växlar
              så att man kan underlätta mötet pendeltåg och interregionala tåg,
              som ju är de som trängs mest på den bana som Torsten Lindström
              åker på. Därutöver är det naturligtvis en del godståg.
            </seg>
            <seg n="cfedb868">
              Jag vet att både SJ och Banverket kommer att, om man inte redan
              har gjort det, träffa riksdagsledamöter från Västmanlandsbänken
              för att beskriva det arbete som nu pågår för att minska riskerna
              för förseningar och beskriva de investeringar som görs i järnvägsräls,
              nya vagnar och rullande material. Jag hoppas att Torsten Lindström
              tar möjligheten att träffa både SJ och Banverket för att diskutera
              frågan.
            </seg>
            <seg n="a67dcbb1">
              Vi gör också en del saker för att öka drivkraften till samarbete,
              för att kort svara på Torsten Lindströms fråga. I den transportpolitiska
              propositionen som riksdagen debatterade så sent som förra veckan
              ökar vi nu möjligheten till samarbete över länsgränser. Vi ökar
              inte bara möjligheten utan ställer också större krav på att pendlingen
              över länsgränser ska fungera. Vi pendlar i dag inte bara mellan
              kommuner utan väldigt ofta också mellan län. Här ska trafikhuvudmännen
              få möjlighet att ta ett större gemensamt ansvar för att detta
              ska fungera. Här ska också Rikstrafiken få ett helt annat ansvar
              som statlig aktör att se till att den trafiken fungerar.
            </seg>
          </u>
          <note type="speaker" n="6c8fa007">
            Anf. 45 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-3cfe4d44c533baa4-1" n="1a576b25">
            <seg n="edf5cfd8">
              Fru talman! Det är naturligtvis bra att statsrådet delar den
              oro som jag och många med mig känner över den situation som näst
              intill varje dag drabbar väldigt många människor i Mälardalen,
              och som skadar Mälardalens utveckling och förmåga på kort sikt
              och minskar tilltron till kommunikationerna. Möjligheterna att
              ta sig till jobb, studier och fritidsaktiviteter minskar. Det
              bidrar också på längre sikt till att undergräva utvecklingsmöjligheten
              för den del av Sverige som är med och inte bara bidrar till utan
              faktiskt också bär hela Sverige. Men det räcker ju inte att vara
              orolig. Man måste göra någonting också.
            </seg>
            <seg n="261b29b5">
              Därför blir jag lite smått frustrerad när jag hör statsrådet
              tala om infrastrukturinvesteringar. De här investeringarna behövs
              ju oerhört väl. Så sent som denna morgon var åtminstone det tåg
              som jag åkte med 16 minuter försenat därför att det hamnade bakom
              ett pendeltåg. Det är för trångt på spåren, absolut. Visst är
              det så. Det ökar restiden på ett oacceptabelt sätt. Samtidigt
              måste jag tillstå att jag är lite förvånad över att Ulrica Messing
              inte rodnar när hon säger detta. Hon har faktiskt suttit i en
              regering som har haft minst tolv år på sig att fixa infrastruktursituationen
              i Mälardalen men inte gjort det. Nu plötsligt duger det att börja
              prata om det. Det var väl ett erkännande som Ulrica Messing gjorde
              när hon konstaterade att regeringen borde ha gjort detta tidigare.
              Det är ju ett erkännande men inte till mycket hjälp för dem som
              drabbas av regeringens oförmåga också i det här avseendet.
            </seg>
            <seg n="14befc85">
              Sedan talar Ulrica Messing om SJ och Banverket. Det är en fälla
              som socialdemokrater ofta och väldigt lätt trillar i. Man talar
              om att man ska informera och att man ska mötas. Jag kan bara säga
              inom parentes att jag har träffat både SJ och Banverket många
              gånger och så sent som förra veckan på det möte som Ulrica Messing
              refererar till. Men det hjälper faktiskt inte. Vi kan sitta och
              prata hur mycket som helst, dricka hur mycket kaffe som helst
              och äta hur många bullar som helst om inte de mått och steg tas
              som politiskt behövs för att ge förutsättningar och möjligheter
              för vår region att fungera.
            </seg>
            <seg n="fcec038b">
              Det blir ur ett medborgarperspektiv ganska snurrigt när Socialdemokraterna
              först ger ett monopol till ett statligt ägt företag, sedan tillsätter
              en styrelse för företaget, och sedan i olika frågesvar och andra
              sammanhang beklagar sig när verksamheten inte fungerar. Det blir
              faktiskt att inte ta sitt ansvar, tvärtemot det anslag som Ulrica
              Messing hade inledningsvis i sitt interpellationssvar i dag.
            </seg>
            <seg n="b06f1e4d">
              Jag vill återkomma till kravet på vinst som staten faktiskt ställer
              gentemot SJ i dag. Apropå detta att pengarna från kunderna i dag
              går raka vägen ned i statens fickor utan hänsyn till att trafiken
              ska bedrivas med kvalitet, sade Ulrica Messing den 18 maj i ett
              frågesvar till mig här i riksdagen att hon vill bejaka utvecklingen
              med fler operatörer som kör tåg.
            </seg>
            <seg n="62c8dca7">
              Jag är nyfiken på vad det innebär konkret. Är ministern redo
              att ta ifrån SJ deras monopol och se till att det kommer in fler
              aktörer som kan vara med och erbjuda mälardalingarna en bra service
              så att de kan ta sig dit de behöver? Det handlar om pendlare och
              regionförstoring. Det handlar också om barnfamiljer som ska besöka
              släktingar. Det handlar om studenter som ska till Mälardalens
              högskola eller lärosätena i Helsingfors.
            </seg>
            <seg n="23f4072d">
              Vad är regeringen redo att göra konkret förutom att formellt
              och i ord axla ett ansvar?
            </seg>
          </u>
          <note type="speaker" n="02330dc8">
            Anf. 46 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-17" n="2a1044fd">
            <seg n="0dc11def">
              Fru talman! Först säger Torsten Lindström att det viktigaste
              man kan göra är att investera i järnvägen. När jag svarar att
              det är precis det vi gör säger Torsten Lindström att det inte
              är bra.
            </seg>
            <seg n="61006ad0">
              Det är klart att det är det som är förutsättningen. Det är för
              trångt på spåren. Den positiva utveckling vi kan se i dag med
              många resenärer, inte minst i Mälardalen men också i andra stora
              regioner i vårt land, har faktiskt kommit de senaste åren. Västerås
              upplevdes inte ligga lika nära Helsingfors för tio år sedan som
              i dag. Det har hänt något. Vi pendlar över större områden. Trafiken
              har blivit bättre. Man upplever att våra möjligheter med snabbtåg
              och med samarbete över länsgränserna blir bättre. Med det kommer
              det självklara kravet från oss resenärer att tågen ska gå i tid.
              Det enda sättet att skapa förutsättningar för att tågen ska gå
              i tid och att vi kan lita på det är att öka kapaciteten på järnvägen.
            </seg>
            <seg n="1b1c28d9">
              Vi har fem sex års planeringsarbete bakom oss. Nu tas spadtagen.
              Man kan snart se resultat. Jag kommer att bevaka det arbetet mycket
              noga eftersom jag vet att det är flaskhalsen in i Mälardalen när
              det handlar om järnvägstrafiken här.
            </seg>
            <seg n="a985fa2e">
              Uppdraget är att SJ ska driva trafik på kommersiella villkor.
              Vi vill inte subventionera SJ. Det är den stora skillnaden. När
              vi löser ett månadskort av trafikhuvudmän i till exempel Skåne,
              som Torsten Lindström skriver om i sin interpellation, är resorna
              subventionerade via skatten. Det är inte resor som man gör med
              SJ i interregional trafik.
            </seg>
            <seg n="980ede87">
              Vi gör just nu stora avregleringar när det handlar om järnvägstrafiken.
              I den proposition som riksdagen ställde sig bakom förra veckan
              går vi vidare och avreglerar chartertrafiken och nattågstrafiken.
              Sverige har sedan många år avreglerat hela godstrafiken.
            </seg>
            <seg n="0e4caa18">
              Om Torsten Lindström och jag är överens om att det stora problemet
              i dag är brist på spår, tror jag inte att vare sig Torsten Lindström
              eller någon annan tror att världen blir bättre om det är ännu
              fler som konkurrerar om det vi redan vet att det är brist på,
              nämligen spår.
            </seg>
          </u>
          <note type="speaker" n="d3db751c">
            Anf. 47 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-7690da88afc8342e-0" n="1a576b25" next="i-21c5cbf480ddf1a8-0">
            <seg n="e256c8fa">
              Fru talman! Jo, världen blir bättre av att fler får vara med.
              Infrastrukturinvesteringarna är statens ansvar. Att de ska bli
              av har jag och många andra jobbat för i många år. Regionen har
              under väldigt många år pekat på behovet av dem. Men det räcker
              inte. Staten har ett ansvar att också se till att det som sker
              på spåren fungerar. Det är en springande punkt. Där tar inte staten
              sitt ansvar.
            </seg>
            <seg n="98260fe6">
              Ulrica Messing talar om Skåne. Det är sant att regionen går in
              och bidrar. Det har jag konstaterat här flera gånger i dag. Men
              i Skåne upphandlas trafiken i konkurrens. Vi har kunnat se i Bergslagen
              att trafiken upphandlas i konkurrens. Det har bidragit till bättre
              service och pressade priser. Det är bland annat Rikstrafiken som
              har varit med och upphandlat.
            </seg>
            <seg n="b69f2ac5">
              Det finns en avgörande skillnad mellan statsrådet och mig på
              den punkten. Det blir inte bättre av den proposition som debatterades
              här i riksdagen förra veckan, tvärtom.
            </seg>
            <seg n="41e62f74">
              Fru talman! Vi har haft den här debatten många gånger förut.
              Jag misstänker att den kommer tillbaka, även om jag naturligtvis
              hoppas på ett rollbyte då. Jag är envis och jag vill ändå tro
              att droppen urholkar stenen så att tågen någon gång ska börja
              fungera i Mälardalen så att människor kan färdas tryggt och säkert.
              Det kommer jag att fortsätta att arbeta för så länge jag har något
              att yttra i denna kammare.
            </seg>
          </u>
          <note n="9d2e5e01">
            Anf. 48 GUNNAR ANDRÉN (fp):
          </note>
          <u who="torsten_lindstrom_23373d" xml:id="i-21c5cbf480ddf1a8-0" n="1a576b25" prev="i-7690da88afc8342e-0">
            <seg n="1c623b81">
              Fru talman! Jag tycker att det är en utomordentlig interpellation
              som Torsten Lindström har ställt. Jag tillhör dem som, liksom
              statsrådet, har tillbringat åtskilliga timmar på tåg. Dessvärre
              har en del tåg stått stilla under den tid man har tillbringat
              på dem. Det är ett problem.
            </seg>
            <seg n="e635d48d">
              När jag började åka mellan Lund och Helsingfors sedan har jag
              åkt mycket till Sundsvall var järnvägen inte ens 100 år gammal.
              Den byggdes 1871.
            </seg>
            <seg n="9c62d017">
              Jag tycker att det som sker i Helsingfors nu är bra. Problemet
              är att det inte har påbörjats långt tidigare.
            </seg>
            <seg n="7dabb235">
              Jag har en annan fråga som jag vill diskutera med statsrådet
              i det här sammanhanget. Vi är eniga om att det är brist på spår.
              Frågan är hur man ska finansiera det så att man snabbare får nya
              spår.
            </seg>
            <seg n="068116cb">
              Om man går tillbaka till 18511852 års riksdag ser vi att finansminister
              Johan August Gripenstedt hade perspektivet att vi måste låna en
              del pengar för att kunna göra stora investeringar. Nu har det
              gått 150 år. Vi är fast beslutna att investera enbart med statliga
              pengar.
            </seg>
            <seg n="f5e5fc7d">
              I det största projekt vi har haft under senare år när det gäller
              utbyggnad, Arlandabanan, använde man ett konsortialavtal så att
              man fick in privata pengar. Om man ska lösa det som Torsten Lindström
              är ute efter, nämligen bättre och snabbare spår, är det angeläget
              att vi får påbörja många projekt, inte bara i Norrland. Jag tror
              att tiden är en viktig faktor om Sverige ska klara sig i konkurrensen
              framöver.
            </seg>
            <seg n="803f425f">
              Om allt ska gå över statsbudgeten är risken väldigt stor att
              vi får ständiga köer när det gäller investeringar.
            </seg>
            <seg n="ef7358c2">
              Behöver man inte lite nytänkande i linje med Arlandabanan också
              på andra delar av spårnätet i Sverige? Det kan på många håll finnas
              möjlighet att låna och intressera betydande delar av svenskt och
              kanske också utländsk näringsliv att göra betydande och viktiga
              strukturella investeringar i det svenska spårnätet.
            </seg>
          </u>
          <note type="speaker" n="aec4c4f2">
            Anf. 49 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-18" n="2a1044fd">
            <seg n="bb870f80">
              Fru talman! Till Torsten Lindström vill jag säga: Nej, jag har
              ingen ambition att splittra upp tågtrafiken ännu mer när det handlar
              om det nationella ansvaret. Jag är övertygad om att vi behöver
              en nationell aktör som kan hålla ihop den interregionala trafiken
              från norr till söder. Vi ser av erfarenhet från andra länder att
              när man avreglerar persontrafiken blir det otroligt svårt. Tabellerna
              hänger inte ihop, man får byta aktör många gånger, och man kan
              inte köpa biljett på ett och samma ställe. Man har nästan minskat
              resandeunderlaget i de länderna.
            </seg>
            <seg n="8602f599">
              Nu ställer vi krav på de aktörer som kör järnvägstrafik i Sverige
              att samordna sig med biljettsystem till exempel så att man kan
              köpa biljett för hela resan vid ett och samma tillfälle och på
              en och samma plats. Det är viktigt.
            </seg>
            <seg n="d8c0ca0d">
              Jag har inga andra ambitioner att göra ytterligare avregleringar
              när det gäller järnvägstrafiken i Sverige än dem som vi sökte
              riksdagens stöd för förra veckan.
            </seg>
            <seg n="61b292ed">
              Gunnar Andrén ställde en viktig fråga. Vi ser behovet av stora
              investeringar. Frågan är hur man ska finansiera de investeringarna
              på bästa möjliga sätt gärna också på billigaste sätt. Det är en
              svår fråga.
            </seg>
            <seg n="a573a9bd">
              Vi finansierar i dag en del stora infrastrukturobjekt med det
              vi brukar kalla alternativ finansiering. Det handlar om avgifter
              på några broar, om lån i Riksgälden och i andra delar och om Arlandabanan
              som i ett svenskt perspektiv är unik, vilket Gunnar Andrén själv
              pekade på.
            </seg>
            <seg n="db39fc65">
              Vi har vid ett antal tillfällen diskuterat dessa svåra frågor
              också inom EU när transportministrarna har träffats för att lära
              av varandra och lyssna på varandras erfarenheter. Och oavsett
              hur man går fram med finansieringen är erfarenheterna från andra
              länder att det alltid är och blir staten som är garant för det
              bygge som ska ske. Det är staten som får ta risker om räntan skjuter
              i höjden, det är staten som får ta risker om trafiken inte blir
              som den privata aktören har räknat med, och det är staten som
              också får ta riskerna om det blir förseningar i ett stort infrastrukturprojekt.
            </seg>
            <seg n="18d200b8">
              Allt detta är svåra avvägningar. Och i dagsläget, när regeringen
              har tittat på de investeringar som vi står inför nu, kan vi konstatera
              att det billigaste sättet att finansiera dem är, förutom via statsbudgeten,
              via lån i Riksgälden. Och det gör vi nu när det gäller ett stort
              antal objekt just för att kunna bygga lite snabbare.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="b0754c6e">
            11 § Svar på interpellation 2005/06:418 om E 18 mellan Enköping
            och Sagån
          </note>
          <note type="speaker" n="3b27b446">
            Anf. 50 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-19" n="2a1044fd">
            <seg n="741c791b">
              Fru talman! Torsten Lindström har frågat om jag avser att vidta
              några åtgärder för att se till att ombyggnaden av E 18 mellan
              Enköping och Sagån blir av som planerat under 2006.
            </seg>
            <seg n="1cc689ef">
              Torsten Lindström har ställt ett flertal frågor till mig om den
              aktuella vägsträckan. Jag måste därför börja med att upprepa vad
              jag tidigare har sagt, nämligen att regeringen beslutat att en
              utbyggnad ska påbörjas under tvåårsperioden 20062007.
            </seg>
            <seg n="bd1c15b7">
              Vägverket har i sitt budgetunderlag för åren 20072009 aviserat
              att utbyggnaden av E 18 EnköpingSagån kan bli försenad. Vägverket
              har även föreslagit byggstarter för andra objekt. Ett av dem är
              E 20 Norra länken, och ett annat är E 18 HjulstaUlriksdal. Vägverket
              önskar dessutom att dessa båda Helsingforssobjekt byggs i en högre
              takt än vad som är förutsatt i nu gällande väghållningsplan, något
              som skulle kunna påverka byggstarten av bland annat E 18 EnköpingSagån.
            </seg>
            <seg n="5330c1bf">
              Regeringens beslut om arbetsplanen för Norra länken är för närvarande
              föremål för rättsprövning hos Regeringsrätten. För HjulstaUlriksdal
              löper överklagandetiden på arbetsplanens fastställelsebeslut ut
              först om någon vecka. Det är därmed i dag inte möjligt att göra
              säkra uttalanden om när dessa båda vägutbyggnader kan komma att
              påbörjas.
            </seg>
            <seg n="cf169310">
              Befintlig väg E 18 mellan Enköping och Sagån är otillräcklig
              och att en utbyggnad behövs är vi alla överens om. Regeringens
              tidigare beslut, alltså byggstart 20062007, ligger fast.
            </seg>
          </u>
          <note type="speaker" n="a6aaec27">
            Anf. 51 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-3cfe4d44c533baa4-2" n="1a576b25">
            <seg n="b32fb48c">
              Fru talman! Inledningsvis vill jag tacka infrastrukturministern
              för svaret på min interpellation. Också den här frågan är väl
              bekant och har diskuterats tidigare flera gånger under åren mellan
              Ulrica Messing och mig.
            </seg>
            <seg n="bda93553">
              En ombyggnad av E 18 mellan Enköping och Sagån till motorväg
              har också planerats under många år. Det är en av Sveriges farligaste
              vägsträckor, kanske den allra farligaste. Under åren 20002005
              dog 9 personer och 13 skadades svårt. Bara under förra sommaren
              omkom 3 personer. Hälften av dödsoffren har varit ungdomar. Kanske
              är detta den sträcka där flest unga människor dör eller skadas
              svårt i vårt land.
            </seg>
            <seg n="ad36b7ab">
              Nu när vi står inför sommaren, den kanske mest trafiktäta perioden
              då ännu fler än vanligt vill ut och köra, kan man undra: Hur många
              ska dö eller skadas i år?
            </seg>
            <seg n="6ed44aa9">
              Alla dödsolyckor har skett på de sträckor där det är mötande
              trafik. Det är möteskollisionerna som har varit de dödande.
            </seg>
            <seg n="dc7ffb84">
              Den aktuella sträckan har alltså redan i dag en mycket stor trafikvolym,
              och den beräknas öka med ytterligare 50 % per dygn till år 2015.
            </seg>
            <seg n="e77cd56e">
              Förutom säkerheten för människor handlar detta också om förutsättningarna
              för jobb och utveckling i Mälardalen. E 18 utgör en livsnerv för
              transporter, och en utbyggnad till motorvägsstandard är en grundförutsättning
              för att regionen och dess företag ska kunna uppnå en gynnsam tillväxt
              och fortsätta bidra till andra delar av Sverige.
            </seg>
            <seg n="eb11f128">
              Inför detta år, 2006, låg ombyggnadsprojektet i startgroparna,
              och det hade varit möjligt att komma i gång redan i år. Men eftersom
              inga pengar sattes av, eftersom regeringen föredrog att använda
              pengarna till annat, så hände ingenting. Inga arkeologiska undersökningar
              och inlösen sker i år, vilket traditionellt brukar inleda stora
              byggprojekt, detta trots att byggandet tar en ganska lång tid,
              nämligen tre år. Med den tidsramen gäller det förstås att komma
              i gång.
            </seg>
            <seg n="1e15c591">
              Så sent som den 26 januari lovade Ulrica Messing i en debatt
              med mig i riksdagen att en ombyggnation skulle fortsätta att vara
              prioriterad, enligt ministern ett av de 100 mest prioriterade
              projekten.
            </seg>
            <seg n="0aef056f">
              I ett frågesvar den 26 april anförde statsrådet: Det innebär
              att en utbyggnad ska påbörjas under perioden 20062007.
            </seg>
            <seg n="afe87fef">
              I dag upprepar Ulrica Messing detta budskap. Så långt är det
              till synes gott och väl. Men det räcker faktiskt inte.
            </seg>
            <seg n="d8f9bca7">
              Vägverket har nämligen meddelat att man inte kommer att starta
              projektet inom denna period. Vägverket beräknar att pengarna räcker
              för en byggstart först år 2013. Står Ulrica Messing bakom det
              beskedet? Vad är i så fall talet om prioritering värt?
            </seg>
            <seg n="dffa5661">
              Varje dag som ombyggnationen skjuts upp ökar risken för fler
              skador och fler dödsfall. Det räcker inte att tala. Man måste
              göra något också, Ulrica Messing. Om och när blir ombyggnationen
              av?
            </seg>
          </u>
          <note type="speaker" n="b2ff23d0">
            Anf. 52 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-20" n="2a1044fd">
            <seg n="f55cbf19">
              Fru talman! Torsten Lindström refererade det som jag sade i vår
              tidigare interpellationsdebatt om just E 18 mellan Enköping och
              Sagån. Jag lovade då att detta vägprojekt är ett av de prioriterade.
              Jag står fast vid detta löfte också i dag.
            </seg>
            <seg n="2f4100ba">
              Jag är medveten om vilka problem som just denna vägsträcka för
              med sig, både utifrån det som Torsten Lindström beskrev alldeles
              nyss, nämligen att det här har förekommit och tyvärr också i närtid
              förekommer en del svåra och allvarliga trafikolyckor.
            </seg>
            <seg n="c664da2b">
              Sträckan mellan Enköping och Sagån är en av de sträckor som Vägverket
              har pekat ut som en av de 100 farligaste vägsträckorna. Därför
              är det också oerhört angeläget för vårt gemensamma uppdrag att
              nå nollvisionen.
            </seg>
            <seg n="e3a31996">
              Men denna vägsträcka är angelägen även utifrån andra perspektiv.
              Vi vet att den delvis går genom ett tätbebyggt område. Det innebär
              också ett miljöproblem för alla boende. Och vi vet att den också
              delar samhället i två delar och försvårar möjligheterna för stadsplanering
              inom den orten.
            </seg>
            <seg n="7e876c77">
              Det finns därför starka skäl att fortsätta att ha just sträckan
              EnköpingSagån som prioriterad.
            </seg>
            <seg n="92543bca">
              Jag kan bara upprepa det som jag sade i mitt interpellationssvar
              till Torsten Lindström, nämligen att det som Vägverket har ansökt
              hos regeringen om är att få prioritera om i de tidigare beslut
              som regeringen har tagit. Det innebär att man vill bygga snabbare
              när det gäller en del av de utpekade objekt som regeringen har
              lagt fram för Vägverket. Denna önskan att få bygga fortare på
              bekostnad av att vi då tar bort ytterligare objekt i vägplanen
              kommer regeringen att säga nej till. Jag är inte beredd att prioritera
              bort något av de redan hårt prövade och en gång prioriterade objekt
              som nu står kvar i planerna. Det betyder att jag fortfarande står
              bakom det beslut som regeringen har tagit om att bygget av sträckan
              EnköpingSagån ska startas under 20062007. Övriga objekt som regeringen
              har pekat ut i planerna under de kommande åren får också byggas
              i den takt som regeringen har avsatt pengar för.
            </seg>
          </u>
          <note type="speaker" n="b72e4134">
            Anf. 53 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-3cfe4d44c533baa4-3" n="1a576b25">
            <seg n="ad405dc0">
              Fru talman! Jag hoppas att tredje vice talmannen har överseende
              med att jag blir lite personlig. Varje gång som jag går till en
              debatt i denna fråga undrar jag faktiskt hur många som ska hinna
              dö eller skadas tills en ombyggnation verkligen blir av, när prioriteringen
              har lett till handling. Det är en fråga som jag tror att jag har
              all anledning att fortsätta att ställa mig även efter denna debatt.
              För när Ulrica Messing talar om prioriteringar måste jag faktiskt
              ställa följdfrågan: Vad är detta värt?
            </seg>
            <seg n="32912cdd">
              Jag citerar gärna Ulrica Messing i dag. Den 26 januari sade Ulrica
              Messing i kammaren, när jag ställde just frågan om Vägverkets
              möjligheter att göra det som Ulrica Messing pratar om:
            </seg>
            <seg n="d359cc44">
              Jag kommer att ta mitt ansvar för att de myndigheter som ligger
              inom mina områden kan leva upp till de prioriteringar som regeringen
              har gjort och de löften som regeringen har gett. Och jag kommer
              inte att skylla på någon annan.
            </seg>
            <seg n="947a16cc">
              Men verkligheten, Ulrica Messing, är ju att Vägverket konstaterar
              att man inte har pengar och möjlighet att bygga förrän tidigast
              2013. Det är ju den verkligheten, inom en av de myndigheter som
              ligger inom Ulrica Messings ansvarsområde, som Ulrica Messing
              faktiskt måste förhålla sig till och ge ett klart besked om.
            </seg>
            <seg n="61f4e786">
              Vad är ansvaret egentligen värt? Och hur ska regeringen leva
              upp till ansvaret? Blir det något initiativ från regeringen, eller
              vad blir det? Det räcker inte att muntligt lova. Det behövs betydligt
              mer än så för att vi västmanlänningar och mälardalingar ska våga
              lita på det här muntliga och skriftliga beskedet om 20062007.
              När kartan och verkligheten inte går ihop, som de inte gör i regeringens
              besked, måste regeringen ge ett tydligt och klart besked om vad
              det är för någonting som gäller. Är det det man säger, eller är
              det det Vägverket gör? Det handlar om att ta ansvar för en myndighet
              och för en verksamhet som ligger inom statsrådets ansvarsområde,
              och det har ju statsrådet lovat att hon ska göra.
            </seg>
          </u>
          <note type="speaker" n="c233202c">
            Anf. 54 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-21" n="2a1044fd">
            <seg n="458fad77">
              Fru talman! Det är klart att mina svar är värda en del, Torsten
              Lindström. Det är därför som det är viktigt att du också hör dem
              eller att jag får säga dem.
            </seg>
            <seg n="222b0b4e">
              Jag har inte ändrat uppfattning en enda gång i denna viktiga
              fråga oavsett när vi har debatterat den, på muntlig frågestund
              eller i skriftliga frågesvar eller i tidigare interpellationsdebatter.
              Den prioritering som regeringen har gjort ligger fast. Jag kommer
              fortfarande att stå fast vid detta. Det betyder också att myndigheter
              får ha önskemål om omprioriteringar. Det står dem alldeles fritt.
              De har också möjlighet att argumentera för varför de tycker att
              regeringen ska göra omprioriteringar och ibland kanske ta nya
              beslut, men det är i slutändan regeringen som tar ställning till
              om argumenten för en omprioritering är goda eller om regeringens
              tidigare beslut ligger fast.
            </seg>
            <seg n="ca18d1df">
              Här ligger regeringens tidigare beslut fast. Vägverket har i
              och för sig goda argument för att man ska kunna bygga fortare
              på några av de objekt som vi har pekat ut. Men det här innebär
              att man inte kan göra det, utan man får bygga utifrån den plan
              som regeringen tidigare har slagit fast. Det i sin tur leder till
              mindre av undanträngningseffekter för andra angelägna projekt.
              Detta projekt, EnköpingSagån, är ett av de angelägna projekten,
              och här står regeringens beslut sedan tidigare kvar.
            </seg>
          </u>
          <note type="speaker" n="ac3e1990">
            Anf. 55 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-3cfe4d44c533baa4-4" n="1a576b25">
            <seg n="5ec405f6">
              Fru talman! Bra! Tack för det beskedet, Ulrica Messing! Men Ulrica
              Messing får faktiskt inse att det inte räcker att bara säga att
              regeringens beslut ser ut på ett visst sätt. Det måste också bli
              av i verkligheten. Det måste också börja grävas i backen. Och
              då krävs det resurser. Då krävs det medel. Då krävs det regeringsbeslut.
              Regeringen kan inte bara säga att det här är prioriterat men sedan
              faktiskt inte göra någonting. Det är den aktionen, som jag efterlyser.
            </seg>
            <seg n="fbf16804">
              Jag välkomnar Ulrica Messings ord, vilket jag har gjort under
              hela den här debatten och också tidigare, med det räcker inte.
              Det måste också till verkstad, inte bara snack, för att få den
              här vägbyggnationen att komma i gång. Det är naturligtvis väldigt
              bra att vi är överens på det teoretiska planet. Det gäller bara
              att bli det på det praktiska också.
            </seg>
            <seg n="9702fc71">
              Det här är en fråga som inte bara handlar om Västmanland, utan
              det här är en fråga som berör också Uppsala län, Örebro län och
              hela Mälardalen. Men det handlar också om hela Sverige, faktiskt.
              Det här handlar om Mälardalens möjlighet att vara med och bidra.
              Då gäller det att få bort den här typen av flaskhalsar, och det
              handlar om att få bort tydliga faror för människoliv, så att människor
              tryggt och säkert kan ta sig fram utan fara för liv och säkerhet.
              Det måste bli ett slut på hasardspelet med människoliv på den
              här mycket farliga sträckan. Hasardspelet duger inte. Det måste
              till mer än så. Det måste till en byggstart av E 18, EnköpingSagån,
              så att vi kan bidra till att rädda människoliv och värna människors
              hälsa. Det är det som det i grund och botten handlar om. Något
              annat duger helt enkelt inte.
            </seg>
          </u>
          <note type="speaker" n="7cc71e36">
            Anf. 56 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-22" n="2a1044fd">
            <seg n="fe92969f">
              Fru talman! Torsten Lindström sade i sitt förra inlägg att han
              blev lite personlig. Jag tror att det är lätt att bli det när
              vi pratar om just trafiksäkerhet därför att vi nog alla känner
              någon som har drabbats av en olycka i trafiken. Det är många av
              oss som har nära anhöriga som har omkommit i trafiken. Och varje
              gång vi möter någon som personligen har blivit drabbad av en trafikolycka
              inser vi att vi ska göra allt vi kan göra för att se till att
              infrastrukturen i sig är så säker som möjligt.
            </seg>
            <seg n="ab3fbf8b">
              Sedan vet både Torsten Lindström och jag att det inte alltid
              räcker. Man måste också hålla hastigheter och vara nykter i trafiken.
              Det är också en viktig utgångspunkt.
            </seg>
            <seg n="b1abb7ed">
              Jag tar gärna spadtag för stora infrastrukturobjekt och för små
              infrastrukturobjekt. När det gäller utbyggnaden i fråga om EnköpingSagån
              kommer det spadtaget att tas under den planeringsperiod då regeringen
              också har beslutet att det ska ske, 20062007.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="3e942357">
            12 § Svar på interpellation 2005/06:419 om uppföljning och redovisning
            av bredbandsutbyggnad
          </note>
          <note type="speaker" n="ce9dceac">
            Anf. 57 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-23" n="2a1044fd">
            <seg n="d64d1c3a">
              Fru talman! Torsten Lindström har frågat mig vilka åtgärder som
              jag avser att vidta för att garantera en klar och tydlig redovisning
              över hur de statliga bredbandsmedlen används och på vilket sätt
              jag avser att säkerställa att villkoren för att få statliga medel
              till bredbandsutbyggnad följs.
            </seg>
            <seg n="9c84054e">
              Utbyggnaden av IT-infrastruktur med hög överföringskapacitet
              följs kontinuerligt av flera aktörer, och regeringen redovisar
              årligen övergripande resultat till riksdagen.
            </seg>
            <seg n="eb512d14">
              Länsstyrelserna utövar tillsyn så att beviljade stöd utnyttjas
              för de avsedda ändamålen och i överensstämmelse med föreskrivna
              villkor. Om detta inte sker kan länsstyrelserna till exempel återkräva
              stödet.
            </seg>
            <seg n="fce06e68">
              Torsten Lindström har även frågat vilka åtgärder jag är beredd
              att vidta för att Sverige inte ska släpa efter i bredbandsutbyggnaden
              i glesbygden.
            </seg>
            <seg n="13be1e10">
              Tillgång till bredband kan vara en förutsättning för att driva
              och utveckla företag och därmed också för tillväxt och arbetsmarknad.
              Det är också i ökad utsträckning ett viktigt medel för att ta
              del av offentliga välfärdstjänster. Varken för Sveriges tillväxt
              eller ur ett rättviseperspektiv har vi råd att lämna vissa delar
              av landet utanför den utbyggnaden. Jag vill därför framhålla att
              Sverige definitivt inte har lägre ambitioner eller sämre utbyggt
              bredband i glesbygd än de övriga nordiska länderna. Runtom i landet
              genomförs nu, bland annat med statligt bredbandsstöd, ett ambitiöst
              arbete med att bygga en långsiktigt hållbar infrastruktur som
              också omfattar glesbygden.
            </seg>
            <seg n="f0140e9f">
              Jag och regeringen kommer bestämt och långsiktigt att fortsätta
              arbeta för att en säker och effektiv IT-infrastruktur med hög
              överföringskapacitet ska finnas tillgänglig i alla delar av vårt
              land.
            </seg>
          </u>
          <note type="speaker" n="2e96e28f">
            Anf. 58 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-3cfe4d44c533baa4-5" n="1a576b25">
            <seg n="3df152a1">
              Fru talman! Allra först vill jag naturligtvis tacka infrastrukturministern
              för svaret på min interpellation, även om jag måste tillstå att
              svaret både är minimalistiskt och inte särskilt innehållsrikt.
            </seg>
            <seg n="5b8ad961">
              I det globala kunskaps- och informationssamhället blir det allt
              viktigare att alla medborgare har tillgång till modern informationsteknik
              så att Sverige får de allra bästa förutsättningarna för framtiden.
              Frågan om bredbandsutbyggnad och konkurrensneutralitet mellan
              de kommunala stadsnäten och de kommersiella aktörerna har lyfts
              fram ett flertal gånger i denna kammare.
            </seg>
            <seg n="78d27711">
              Den sista december i fjol hade ca 3 050 miljoner, drygt 3 miljarder,
              av skattebetalarnas pengar till bredbandsutbyggnad delats ut via
              länsstyrelserna. Av dessa har 2 950 000 000 kr betalats till kommunerna.
              Problemet med detta är att det inte finns någon sammanställning
              eller redovisning av hur de här pengarna har använts.
            </seg>
            <seg n="f0d20b98">
              Enligt riksdagens utredningstjänst, som jag har bett titta på
              detta, finns ingen statistik över någon fördelning. Det går inte
              att finna en redovisning av om medlen faktiskt använts i glesbygd,
              som villkoren stipulerar, eller om de gått till utbyggnad i tätort.
              Ingen uppföljning av utbetalningarna förekommer.
            </seg>
            <seg n="8aa952e5">
              Det finns heller ingen sammanställning eller redovisning av hur
              mycket landets kommuner har satsat, kommun för kommun. Information
              om hur stor del av de tilldelade pengarna som förbrukats i form
              av nedgrävd kabel saknas också.
            </seg>
            <seg n="36969710">
              Eftersom det inte finns någon redovisning av hur de statliga
              bredbandspengarna använts är det svårt om inte hart när omöjligt
              att säga om lagstiftningen om bredbandsutbyggnad följts. Att det
              inte går att få reda på hur våra gemensamma skattepengar använts
              är mycket oroande.
            </seg>
            <seg n="817e51e1">
              I en interpellationsdebatt som jag hade med statsrådet Sven-Erik
              Österberg i januari i år sade han att Sverige ligger bra till
              vad gäller IT-mognad. Det kan jag på sätt och vis hålla med om.
              En enkel gallup bland oss alla visar att vi alltmer använder oss
              av Internet.
            </seg>
            <seg n="0c3e32d6">
              En nordisk jämförelse gjord av tidningen Computer Sweden visar
              att den svenska satsningen på bredbandsutbyggnad i glesbygd inte
              alls är så framgångsrik som statsrådet vill ge sken av. Den svenska
              utbyggnaden är inte lika framgångsrik som utbyggnaden i våra grannländer.
            </seg>
            <seg n="728e5eef">
              I Norge, Danmark och Finland rapporteras att fler än 98 % av
              befolkningen erbjuds bredband de närmaste åren. Sverige ligger
              kraftigt efter. Ca 10 % av befolkningen, i huvudsak i glesbygd,
              erbjuds inget bredband. Sverige är faktiskt sämst i Norden. Trots
              alla miljarder kronor nås inte målet om bredband till alla. Det
              är bekymrande.
            </seg>
            <seg n="df58d297">
              Det gäller i all synnerhet när vi vet att så mycket pengar gått
              till stora städers satsningar på bredband. Ett graverande exempel
              är Södertälje som med hjälp av statsbidrag byggt stadsnät. Kommunen
              har fått en dom emot sig i länsrätten, som anser det vara olagligt.
              Det gäller i all synnerhet när kommunen beräknat en vinst som
              ett motiv för sitt agerande. Den typen av hushållning, eller snarare
              misshushållning, med skattebetalarnas pengar bekymrar och späder
              naturligtvis på ett slags politikerförakt.
            </seg>
            <seg n="bf90f964">
              Fru talman! Frågan är vart alla pengarna har tagit vägen. Frågan
              är utifrån denna bakgrund om statsrådet har några som helst planer
              på att se till att statens pengar använts till det som bäst behövs,
              nämligen att se till att glesbygden får vara med och får del av
              bredbandets fördelar.
            </seg>
          </u>
          <note type="speaker" n="b4a9a256">
            Anf. 59 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-24" n="2a1044fd">
            <seg n="58827bba">
              Fru talman! Det är precis till glesbygden och landsbygden som
              pengarna i den statliga bredbandssatsningen ska användas. Det
              redovisar vi övergripande till riksdagen varje år. Man kan också
              gå in och titta ännu tydligare på hur pengarna har använts.
            </seg>
            <seg n="22933a20">
              Post- och telestyrelsen och Sveriges Kommuner och Landsting tillsammans
              med Länssamverkan Bredband har regeringens uppdrag att följa utbyggnaden.
              De rapporterar bland annat vilket beviljat stöd per stödform som
              län och regioner har fått. De rapporterar också finansieringen
              av stödberättigad utbyggnad.
            </seg>
            <seg n="c5a06f57">
              De berättar också till vilken typ av aktörer stöden har gått.
              De beskriver precis det som Torsten Lindström frågar efter. Har
              det gått till privata aktörer, till kommunala aktörer eller till
              statliga bolag och kommuner? De pengar som har förbrukats rapporteras
              in via Nutek, och Skatteverket redovisar utnyttjandet av skattereduktionen
              på stöden, eftersom allt detta hänger ihop.
            </seg>
            <seg n="5de6d274">
              Det är Post- och telestyrelsen som tillsammans med Sveriges Kommuner
              och Landsting och Länssamverkan Bredband har regeringens samlade
              uppdrag att följa detta oerhört noga. Det är viktigt för mig att
              den statliga bredbandssatsningen kompletterar det marknaden inte
              gör.
            </seg>
            <seg n="8c19b365">
              Detta är i grunden en avreglerad marknad. Vi ska inte använda
              statliga stöd för att snedvrida konkurrensen på den marknaden.
              Vi ska använda den statliga bredbandssatsningen för att se till
              att vi bygger bort de vita fläckar som annars skulle uppstå där
              marknadens aktörer själva inte har något intresse av att bygga.
            </seg>
            <seg n="b3506f70">
              Det var bra att Torsten Lindström tog upp redogörelsen som vi
              kunde läsa och ta del av i medierna. I den redogörelsen över hur
              långt bredbandsutbyggnaden har kommit i de nordiska länderna blandar
              man äpplen och päron.
            </seg>
            <seg n="a962f7b2">
              När man har jämfört med bredbandsutbyggnaden i Sverige har man
              tittat på den faktiska utbyggnaden. Vad har vi nu byggt klart?
              Vilka är det som i dag har bredband? Det handlar om hur täckningen
              ser ut, men också om vilka det i dag som har bredbandsabonnemang,
              det vill säga penetrationen.
            </seg>
            <seg n="66a44b07">
              I till exempel Norge har man gjort sammanställningen på det uttalade
              löftet om utbyggnad. Det är två helt olika saker. Antingen har
              man gjort det, eller så lovar man att göra det. Det man jämför
              i Sverige är det vi redan har gjort. Vi har lovat att göra mer
              än det vi har gjort.
            </seg>
          </u>
          <note type="speaker" n="68664d4a">
            Anf. 60 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-3cfe4d44c533baa4-6" n="1a576b25">
            <seg n="1eee8f08">
              Fru talman! Statliga medel ska användas till att förse glesbygden
              med bredband, säger statsrådet. Det är helt korrekt. Riksdagsbeslutet
              var att pengarna skulle gå till områden där marknaden inte löser
              problemet. Så har det faktiskt inte blivit, vill jag påstå. Eller
              rättare sagt: Det är inte helt tydligt hur det har blivit, eftersom
              någon uppföljning, trots vad statsrådet säger, inte finns.
            </seg>
            <seg n="0df89254">
              När jag bad riksdagens utredningstjänst titta närmare på detta
              skrev man tillbaka i sin promemoria, som statsrådet gärna kan
              få ta del av: Varje länsstyrelse har sitt eget system för att
              följa upp resultatet i form av utbyggda nättjänster. Det har dock
              varit svårt, enligt Länssamverkan Bredband, att hitta rätt uppföljningssystem,
              eftersom utbyggnaden har skett på många olika sätt.
            </seg>
            <seg n="29d5a09e">
              Det visar att det inte går att följa upp hur skattemedlen de
              facto har använts. Jag kan inte tro att statsrådet är nöjd med
              att gå omkring och tro att riksdagsbeslutet följs och respekteras.
              Hon måste ha ett bättre underlag än så för att kunna påstå det.
              Frågan är helt enkelt om statsrådet är nöjd med att statliga medel
              använts på ett okontrollerbart sätt så att det inte går att veta
              ifall de går till rätt saker eller inte.
            </seg>
            <seg n="0a02f97b">
              Statsrådet konstaterar att statsstödet ska gå till att komplettera
              de olika insatser som görs av privata aktörer. Jag förutsätter
              att statsrådet inte står bakom de märkliga ageranden som har skett
              i bland annat Södertälje. Där har statsbidraget använts till att
              bygga nät som man förväntar sig att göra vinst på i stad.
            </seg>
            <seg n="3744b2b2">
              I en tidigare debatt i frågan har Ulrica Messing också sagt i
              denna kammare att hon tänkte ge ett uppdrag till Post- och telestyrelsen,
              som hon för övrigt åberopar här i dag, att ta fram en bild av
              de olika överklaganden som har gjorts när det gäller fördelningen
              av statsbidraget för att kunna se ifall pengarna fördelats på
              ett rättvist och konkurrensneutralt sätt.
            </seg>
            <seg n="9d11abad">
              Statsrådet får gärna berätta för kammaren ifall hon har gett
              ett sådant uppdrag, och vad svaret från Post- och telestyrelsen
              har blivit.
            </seg>
          </u>
          <note type="speaker" n="721992a0">
            Anf. 61 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-25" n="2a1044fd">
            <seg n="9dde9319">
              Fru talman! Först vill jag säga något om kommunernas engagemang.
              Jag står inte bakom de kommuner som eventuellt har missbrukat
              stödet, självklart inte. Här får andra titta på om det i sig är
              skäl att återbetala stödet. Den möjligheten finns, precis som
              jag sade i mitt inledande svar till Torsten Lindström.
            </seg>
            <seg n="b24c4a21">
              Det är oerhört viktigt att pengarna används på korrekt sätt.
              Det är en avreglerad marknad. Jag utgår från att marknadens aktörer
              också känner ett ansvar och en vilja att investera där det finns
              en möjlighet för de aktörerna att tjäna pengar. Den statliga bredbandssatsningen
              ska komplettera marknadens aktörer.
            </seg>
            <seg n="1459fe6f">
              Jag vill också säga någonting om det kommunala engagemanget.
              Det är oerhört viktigt. Det krävs en medfinansiering från kommunen
              om minst 5 % för ortssammanbindande nät, områdesnät och på en
              del eftersatta orter om man ska få tillgång till bredbandsstödet.
              I praktiken har den kommunala medfinansieringen blivit dubbelt
              så stor.
            </seg>
            <seg n="f8cf45cb">
              Det är ändå ett kvitto på att det finns ett engagemang. Det i
              sig tror jag är avgörande för att de statliga bredbandspengarna
              också används till att bygga bort vita fläckar och verkligen nå
              landsorten och glesbygden, precis som syftet är. Om marknadens
              aktörer inte känner något ansvar är enskilda hushåll otroligt
              utlämnade om det inte finns en politisk vilja att bygga bort fläckarna.
            </seg>
            <seg n="c65defcb">
              Jag välkomnar alltså engagemanget från kommunerna.
            </seg>
            <seg n="91100d81">
              Uppföljningen och redovisningen av pengarna kommer naturligtvis
              att fortsätta. Det finns också skäl att titta på hur man kan fördjupa
              arbetet och utvärdera det ännu bättre. Jag ska ta till mig den
              kritik som Torsten Lindström har i sin interpellation.
            </seg>
            <seg n="33805e05">
              Vi har fört resonemang med Post- och telestyrelsen. Där har man
              också hjälpt Näringsdepartementet att kartlägga i vilken mån och
              var de vita fläckarna finns kvar för att få ytterligare underlag.
              Detta beskriver Torsten Lindström utifrån en tidigare interpellationsdebatt
              som vi har fört om var vi inte har byggt klart och hur man kan
              destinera de sista pengarna. Det finns fortfarande mycket pengar
              kvar av det statliga bredbandsstödet. Dem kan man använda till
              att bygga i kapp och bygga ihop de vita fläckarna. Där har PTS
              hjälpt oss med bra underlag för att kunna göra det.
            </seg>
            <seg n="7329c6f3">
              Att det finns pengar kvar är ett kvitto på att både kommuner
              och operatörer tappade en del av självförtroendet i början av
              2000-talet. Det är tråkigt, för hade vi haft lika högt tempo under
              alla de år som det statliga bredbandsstödet har funnits så hade
              vi inte pratat om vita fläckar i dag. Men nu får vi fortsätta
              att bygga bort dem.
            </seg>
          </u>
          <note type="speaker" n="f60173a4">
            Anf. 62 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-3cfe4d44c533baa4-7" n="1a576b25">
            <seg n="7c893f76">
              Fru talman! Pengarna ska användas rätt, säger Ulrica Messing.
              Självfallet det är ett bra första steg att ha den ambitionen.
            </seg>
            <seg n="1cc7a6a0">
              Samtidigt blir det näst intill lite bedårande när Ulrica Messing
              sätter en sådan tilltro till marknaden och ser att kommunerna
              möjligen kan komplettera. Det är så jag också önskar att det vore,
              men så är det faktiskt inte. Tvärtom har socialdemokratiska kommunpolitiker
              för det är vad det oftast handlar om i Södertälje och även andra
              kommuner gått in och lagt beslag på statliga medel för att skaffa
              sig kommunala monopol på ett fullständigt oacceptabelt sätt. Vi
              kan också se i andra kommuner, till exempel Malmö, att kommunen
              via sina helägda bolag agerar på ett sätt som faktiskt sätter
              marknaden ur spel och som gör att marknaden inte har en chans
              att fungera. Det är någonting oerhört bekymmersamt när det offentliga
              hindrar en sund och fri konkurrens som är bra för människorna
              och som är bra för kunderna.
            </seg>
            <seg n="2397bd94">
              Jag skulle, fru talman, kunna tänka mig betydligt fler initiativ
              från statsrådets sida även om det är bra att hon säger att hon
              ska fortsätta arbetet, fördjupa det och så vidare. Jag skulle
              kunna tänka mig att det är dags att se över lagstiftningen för
              att se ifall den fungerar och hur staten ska kunna uppnå att mer
              av stödet tydligare riktas till glesbygden. En skärpt lagstiftning
              skulle kunna vara ett inslag i ett sådant översynsarbete. Det
              skickar jag gärna med statsrådet.
            </seg>
            <seg n="f6bbb632">
              Det handlar ytterst, fru talman, om att se till att statens medel
              används på ett sätt som är optimalt och som till sitt yttersta
              bidrar till att så många människor som möjligt får tillgång till
              informationsteknikens fördelar så att ingen lämnas efter. Alla
              ska med; så enkelt borde det vara.
            </seg>
          </u>
          <note type="speaker" n="289ef3cd">
            Anf. 63 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-26" n="2a1044fd">
            <seg n="3b0e4581">
              Fru talman! Torsten Lindström! Även på en avreglerad marknad
              finns det ibland brist på aktörer. Det är det som är problemet.
              Det är inte så att operatörerna köar för att bygga bredband i
              glesbefolkade områden och i skärgården. Sverige är ett land som
              har en fantastisk och unik skärgård som dessutom är levande. Där
              kostar det mycket mer att bygga bredband. Där köar inte operatörerna.
              Vi har ett fantastiskt land där det bor mellan två och tre invånare
              per kvadratkilometer. Där köar inte heller operatörerna. Det är
              precis i de områdena vi nu ska se till att komplettera den utbyggnad
              som marknaden själv har gjort.
            </seg>
            <seg n="ed80dd21">
              De statliga bredbandspengarna är oerhört värdefulla. Utan ett
              kommunalt engagemang skulle de inte ha använts. Det hela bygger
              på att kommunen går in och känner ett ansvar när det inte finns
              någon aktör eller operatör som vill vara med och bygga. Det gäller
              inte bara bredband, även om vi har sett det i arbetet nu med den
              statliga bredbandssatsningen. Vi har exempel på kommuner i vårt
              land där kommunen också äger och driver en bensinstation därför
              att det inte finns någon annan operatör som vill göra det. Frågan
              till Torsten Lindström och mig är: Är det fel eller rätt att kommunpolitiker
              då ger medborgarna den servicen? Jag tycker att svaret på den
              frågan är att det är rätt.
            </seg>
            <seg n="c78de1a0">
              Man ska aldrig använda offentliga medel för att snedvrida konkurrensen.
              Men om marknadens aktörer inte själva finns där så känner du och
              jag som politiker ett större ansvar än vad operatörerna gör för
              att människor ändå, oavsett var de bor, ska kunna förverkliga
              sina drömmar. Det är det ansvaret som jag vill ta när det gäller
              statliga bredbandssatsningar.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="6a45eb03">
            13 § Svar på interpellation 2005/06:420 om nya hastighetsgränser
          </note>
          <note type="speaker" n="120a4404">
            Anf. 64 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-27" n="2a1044fd">
            <seg n="6c692194">
              Fru talman! Johnny Gylling har frågat mig hur jag avser att agera
              för att påskynda att Vägverkets förslag till nytt hastighetsgränssystem
              införs generellt i Sverige. Johnny Gylling frågar också om jag
              avser att ge Malmö stad möjlighet att bli försökskommun för nya
              hastighetsgränser.
            </seg>
            <seg n="409b9658">
              Låt mig börja med att poängtera att jag delar Johnny Gyllings
              syn på vikten av att öka acceptansen för hastighetsgränserna.
              Det är inte acceptabelt att många trafikanter kör för fort. Det
              innebär ökad risk både för föraren och för medtrafikanterna.
            </seg>
            <seg n="446861e5">
              Min strävan är att hitta en bra avvägning av hastighetsgränserna
              så att vi får en större acceptans för gällande regler bland trafikanterna
              samtidigt som trafiksäkerheten ökar. Det var också bakgrunden
              till att regeringen gav Vägverket i uppdrag att ta fram ett förslag
              till strategi för en successiv anpassning av hastighetsgränserna
              på vägarna till nollvisionen samt till kraven på tillgänglighet,
              god miljö, positiv regional utveckling och ett jämställt transportsystem.
            </seg>
            <seg n="66a54de4">
              För att lyckas med detta krävs flera åtgärder. En viktig insats
              är att genom ny teknik skapa ett hastighetsgränssystem som är
              mer flexibelt och där den logiska kopplingen mellan hastighetsgräns
              och exempelvis väglag eller trafikintensitet blir tydlig. Vägverket
              genomför nu försök, efter initiativ från regeringen, där hastighetsgränsen
              varieras genom omställbara hastighetsskyltar. Syftet med försöken
              är dels att öka acceptansen för hastighetsgränserna, dels att
              med hastighetsgränssystemet åstadkomma en ökad effektivitet och
              säkerhet. Jag följer detta försök med stort intresse.
            </seg>
            <seg n="d5622a04">
              Jag är dock tveksam till att just nu, varken generellt i hela
              landet eller genom försök i delar av landet, införa fler hastighetsgränser
              än dem vi redan har i dag. Vi medverkar då till att skapa ett
              oöverskådligt system där hastighetsgränserna blir olika inom olika
              tätorter. Det i sig skapar svårigheter för trafikanterna att veta
              vilken hastighetsgräns som gäller. Det måste vara tydligt och
              enkelt att följa hastighetsbestämmelserna.
            </seg>
            <seg n="48e270f4">
              Jag vill däremot understryka att jag ser positivt på Vägverkets
              övriga förslag till hastighetsstrategi. Förslaget till strategi
              innebär, förutom ökad användning av varierande hastighetsgränser,
              att vägtransportplaneringen och planeringen av hastighetsgränserna
              integreras genom en regional beredning och att åtgärder vidtas
              för ökad förståelse och respekt för hastighetsgränserna.
            </seg>
          </u>
          <note n="9b60a4af">
            Då Johnny Gylling, som framställt interpellationen, anmält att
            han var förhindrad att närvara vid sammanträdet medgav tredje
            vice talmannen att Tuve Skånberg i stället fick delta i överläggningen.
          </note>
          <note type="speaker" n="3a8b2d06">
            Anf. 65 TUVE SKÅNBERG (kd):
          </note>
          <u who="tuve_skanberg_14bfab" xml:id="i-e7f3e2c3ab4f923e-0" n="2aa2b189">
            <seg n="b583dfb8">
              Fru talman! Först vill jag å Johnny Gyllings vägnar tacka för
              svaret på interpellationen. Johnny Gylling skulle ha velat vara
              här och hade naturligtvis planerat det men på grund av aktiviteter
              i trafikutskottet kan han inte det och har bett mig hoppa in.
            </seg>
            <seg n="0cedeade">
              Låt mig först konstatera att det finns flera positiva sidor i
              statsrådets svar. Det talas om en delad syn på vikten av att öka
              acceptansen av hastighetsgränserna, en strävan om en bra avvägning
              av hastighetsgränserna så att vi får större acceptans och en bra
              attityd till Vägverkets försök med omställbara hastighetsskyltar.
            </seg>
            <seg n="52ce362e">
              Likaså konstaterar jag att statsrådet nämner flera positiva saker.
              Det gäller hennes positiva attityd till vägtransportplaneringen
              och planeringen av hastighetsgränserna, att de ska integreras
              genom en regional beredning och att åtgärder vidtas för att öka
              förståelse och respekt för hastighetsgränserna.
            </seg>
            <seg n="b2f35dbc">
              Allt detta är bra. Det är bara den här lilla grejen som Johnny
              Gylling och jag har motionerat om ett antal gånger som vi inte
              får acceptans för. Statsrådet säger att hon är tveksam till att
              just nu införa fler hastighetsgränser än dem vi redan har. I och
              för sig är det riktigt att man inte ska göra alltför mycket experimenterande.
              Men här är det oerhört väsentligt att vi får ned dödligheten och
              skadorna i trafiken, som är för höga. Vi delar ambitionen att
              få ned dem dramatiskt.
            </seg>
            <seg n="0183f583">
              Statsrådet gör bedömningen att det skulle vara alltför komplicerat
              att ha ytterligare trafikgränser, till exempel 40, i delar av
              Malmö. Men jag och Johnny Gylling, och med oss Kristdemokraterna,
              menar att det är värt att försöka pröva detta att på enstaka platser
              som nu till exempel Malmö, som har begärt ett sådant här försök.
            </seg>
            <seg n="6ac6e996">
              Det vi stöder oss på är att vi redan begär väldigt mycket av
              trafikanterna. Vi begär att de till exempel ska hålla reda datum
              när de kör förbi en trettioskylt, för det står på en ganska så
              liten skylt. Vi begär att man ska hålla reda på andra tilläggsskyltar,
              och om man inte gör det och förorsakar en olycka blir man ställd
              till ansvar för det. Därför skulle det inte vara orimligt om man
              på somliga ställen i Malmö stad har 40 i stället för 30, och man
              får vara observant på det.
            </seg>
            <seg n="0176e73a">
              Fru talman! Det är kort sagt inte mer begärt av trafikanten än
              vad man begär i andra sammanhang i trafiken.
            </seg>
            <seg n="41bc1514">
              Sedan är det faktiskt Vägverket som föreslår detta. Det är någonting
              som redan är prövat. Det är inte bara Kristdemokraterna och andra
              partier som har motionerat om det, utan Vägverket har tagit upp
              förslaget, stött och blött det, och nu lägger man fram det här
              förslaget.
            </seg>
            <seg n="4602dea6">
              Jag noterar dock att det finns en öppning i statsrådets tveksamhet.
              Statsrådet skriver att hon är tveksam till att just nu pröva fler
              hastighetsgränser än dem vi redan har, alltså 30, 50, 70, 90,
              110 och till och med lite mer på sina håll. Jag skulle gärna vilja
              att statsrådet preciserade under vilka förhållanden hon skulle
              kunna tänka sig att vi också, för att pressa ned dödligheten och
              skadorna i trafiken, skulle kunna gå de här önskningarna till
              mötes på försök, till exempel i Malmö.
            </seg>
          </u>
          <note type="speaker" n="bf3de2da">
            Anf. 66 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-28" n="2a1044fd">
            <seg n="6a37f04b">
              Fru talman! Först vill jag verkligen understryka det som Tuve
              Skånberg är inne på, det vill säga att vi har en gemensam vision,
              nämligen nollvisionen. Vi känner också ett gemensamt ansvar för
              att nå dithän. Vi gör väldigt många saker redan i dag för att
              lyckas med det.
            </seg>
            <seg n="d62368d4">
              En av de saker som spelar roll är naturligtvis att få människor
              att hålla de hastigheter som gäller eller de hastigheter som ibland
              är lämpliga utifrån de väderförhållanden som råder. Vi behöver
              öka förståelsen för att hålla de hastighetsgränser som finns.
              Därför tror jag att de försök som nu pågår, bland annat på en
              del av E 6:an, med variabla hastigheter där man kan använda digitala
              hastighetsskyltar är ett sådant sätt. Det är klart att det är
              en väldigt stor skillnad att åka på den delen av E 6:an en fin
              dag i juli jämfört med en regnig höstdag i november. Att kunna
              variera hastigheterna utifrån vädret tror jag är en sådan sak
              som ökar acceptansen.
            </seg>
            <seg n="3220f466">
              Men jag känner en oerhörd respekt för att trafiksäkerhetssystemet
              i sin helhet, men också hastighetsgränserna generellt, måste vara
              förutsägbara. Jag vill att det ska vara enkelt att hålla trafiksäkerhetsreglerna
              i vårt land och därmed också hålla hastighetsgränserna.
            </seg>
            <seg n="4689ce5f">
              Det förslag som Vägverket har arbetat med bygger på att man kan
              införa tio steg i hastighetsgränserna. Det är inte svårt att veta
              om det 30 eller 70, men det jag känner en tveksamhet inför är
              om det inte blir en osäkerhet när det gäller att veta om man ska
              hålla 40 eller 50 på en vägsträcka eller om man ska hålla 80 eller
              90. Det är just i de här svåra avvägningarna som jag tycker att
              vi ska lära av de försök som nu är på gång. Vi har till exempel
              också släppt fram försök med att man ska sänka hastigheten vid
              ett antal busshållplatser när man släpper av eller tar ombord
              skolbarn som ska åka till eller från skolan. Det är också ett
              sätt att hela tiden lära sig hur man kan anpassa hastigheten efter
              trafikförutsättningarna och därmed också öka förståelsen hos resenärerna.
            </seg>
            <seg n="951da917">
              Jag är medveten om att hastigheterna spelar en stor roll, men
              jag är i dag inte beredd att släppa fram ett nationellt försök
              med tio hastighetsgränser. Skälet till det är just de här svåra
              avvägningsfrågorna där jag tror att det skulle kunna uppstå en
              tveksamhet hos någon huruvida det är 80 eller 90 på en sträcka.
              Jag vill att det ska vara enkelt att hålla hastighetsgränserna.
            </seg>
          </u>
          <note type="speaker" n="01fa967d">
            Anf. 67 TUVE SKÅNBERG (kd):
          </note>
          <u who="tuve_skanberg_14bfab" xml:id="i-e7f3e2c3ab4f923e-1" n="2aa2b189">
            <seg n="57ccc191">
              Fru talman! Ambitionen och motiveringen är logisk. Det är ingen
              tvekan om att hastighetsgränserna måste vara enkla, lättöverskådliga
              och förutsägbara för att man ska få acceptans. Jag delar också
              statsrådets syn på de variabla hastigheterna där man vet att när
              det är natt och man är nästan ensam på vägen kan man köra lite
              fortare. Det tillåter hastighetsgränsen eftersom det är sommar
              och väglaget är perfekt. Det var för övrigt Kristdemokraterna
              som motionerade om det en gång och började driva den här frågan.
              Vi är glada för de här försöken.
            </seg>
            <seg n="290ad2ed">
              Men det ligger ju också i de här försökens natur att det som
              tidigare har ansetts omöjligt av tekniska skäl, ekonomiska skäl
              eller därför att man över huvud taget inte har tänkt på det nu
              prövas. Nere i mina egna trakter i Skåne åker jag, om inte dagligen
              så varje vecka, förbi de här skyltarna och ser hur de ändrar sig
              på grund av trafikintensitet, bilar som vill upp på huvudleden
              och så vidare. Det är bra.
            </seg>
            <seg n="2bb40c1f">
              Men frågan är om vi ska våga pröva att gå ett steg till. Statsrådets
              bedömning är att trafikanterna inte är mogna för det. Man klarar
              inte av det just nu, men de skulle kunna klara av det i en framtid.
              Om jag förstår henne rätt skulle det här försöket med variabla
              hastighetsgränser kunna öppna dörren för att också pröva andra
              sätt att få acceptans. Det är ju faktiskt det som är det viktiga,
              att vi får acceptans för hastighetsgränserna. Statsrådet, jag
              och våra kolleger i riksdag och regeringen vet ju hur svårt det
              är att hålla hastighetsgränserna och hur irriterande det har varit
              tidigare att köra förbi en skola med väldigt låg hastighetsgräns
              när man vet att det är sommarlov. Nu finns det här lilla tillägget
              att under sommarlovet är det 50 och inte 30. På det sättet tror
              jag att vi som politiker måste flytta fram ställningarna så att
              medborgarna upplever att det här acceptabelt, motiverat och välavvägt.
              Därför får vi acceptans. Får vi en trafikström som är lägre än
              i dag och mer nyanserad till förhållandena kan vi också pröva
              ett försök som detta.
            </seg>
            <seg n="21d3e48b">
              Jag ser detta som ett fall framåt. Skulle det här försöket med
              variabla hastighetsgränser lyckas väl ser inte statsrådet det
              omöjligt att pröva andra saker för att öka acceptansen. Då skulle
              det här ytterligare antalet hastighetsgränser vara ett av flera
              sätt att kunna pressa ned dödligheten och skadorna i trafiken.
            </seg>
          </u>
          <note type="speaker" n="f536924c">
            Anf. 68 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-29" n="2a1044fd">
            <seg n="3c98fcd6">
              Fru talman! Jag ser det precis så som Tuve Skånberg sammanfattar
              det. Jag ser just variabla hastigheter som en möjliggörare och
              som en dörröppnare för att kunna anpassa hastigheten mer utifrån
              var vägen är, hur trafikflödet ser ut, hur underlaget är och mycket
              annat. Jag tror att det skulle vara ett bra sätt att öka just
              acceptansen för att hålla hastigheterna.
            </seg>
            <seg n="fdbef362">
              Jag tycker också, utifrån min roll som ansvarig för IT-frågor,
              att det skulle vara ett utmärkt exempel på hur Sverige, som faktiskt
              är en världsledande IT-nation, anammar ny teknik och använder
              den inom transportsektorn. Vi är väldigt framgångsrika i att använda
              ny teknik i fordonen. Vi utvecklar detta ständigt. Så sent som
              förra veckan hade jag nya samtal med kommissionär Jacques Barrot
              om Sveriges ansökan om att få gå fram ensidigt och kräva alkolås
              i våra fordon.
            </seg>
            <seg n="40e7b72e">
              Vi ser hur ny teknik verkligen kan hjälpa oss att öka trafiksäkerheten
              i fordonen. Men jag ser också ny teknik som en stor möjliggörare
              när det gäller själva infrastrukturen och inom transportpolitiken.
              Jag tror att Sverige också skulle ha framgång på exportmarknaden
              genom att verkligen arbeta mer med transportfrågorna som en IT-fråga
              kopplad till trafiksäkerheten.
            </seg>
            <seg n="a93b2d61">
              Jag är medveten om att hastigheterna spelar en stor roll i vårt
              arbete med nollvisionen. Jag följer alla de försök som finns runtom
              i vårt land med stort intresse. Jag tror att det är just variabla
              hastigheter som är dörren till att få ytterligare skalor när det
              gäller hastigheterna.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="37065eb8">
            14 § Svar på interpellation 2005/06:475 om åtgärder för det fortsatta
            omställningsarbetet i Värmland
          </note>
          <note type="speaker" n="aa8a03d7">
            Anf. 69 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-30" n="2a1044fd">
            <seg n="2ff60bb2">
              Fru talman! Marie Engström har frågat mig vilka åtgärder jag
              är beredd att vidta för att Värmland som region ska ges optimala
              förutsättningar för att gå vidare i omställningsarbetet efter
              förändringar i Försvarsmaktens grundorganisation.
            </seg>
            <seg n="06747057">
              I den av riksdagen beslutade propositionen 2004/05:05 Vårt framtida
              försvar aviserade regeringen en rad åtgärder för de fyra lokala
              arbetsmarknadsregioner som berörs mest av förändringarna inom
              Försvarsmaktens grundorganisation, bland annat Karlstad och Kristinehamn.
              Regeringen gav hösten 2004 landshövdingarna i de berörda länen
              i uppdrag att föreslå lämpliga åtgärder för ökad konkurrenskraft,
              hållbar tillväxt och sysselsättning i respektive region. Regeringen
              utsåg även en särskild kontaktperson för att stödja dem i deras
              arbete. Regeringen har därefter beslutat om 30 miljoner kronor
              till insatser inom de utvecklingsområden som landshövdingen föreslagit.
              Regeringen avser också att återkomma med ytterligare beslut om
              medel.
            </seg>
            <seg n="d83cda16">
              Regeringen har härutöver bland annat beslutat om extra forskningsmedel
              till Karlstads universitet med 5 miljoner kronor.
            </seg>
            <seg n="772b937d">
              Jag vill också framhålla att regeringen beslutat om betydande
              lokaliseringar av statliga verksamheter till Karlstad och Kristinehamn.
              Totalt beräknas ca 650 nya årsarbetstillfällen genereras till
              regionen.
            </seg>
            <seg n="6b6c6912">
              Beträffande statliga kreditgarantier har regeringen sedan flera
              år stöttat kreditgarantiföreningar inom näringspolitiken. Under
              en treårsperiod avsätter regeringen 15 miljoner kronor till aktiviteter
              för att utveckla kreditgarantiföreningar till ett viktigt instrument
              för att underlätta små och medelstora företags kapitalförsörjning.
            </seg>
            <seg n="ace21f25">
              När olika aktörer, offentliga och privata, kraftsamlar kring
              åtgärder i syfte att stärka konkurrenskraften på lokal och regional
              nivå skapas de bästa förutsättningarna för ökad tillväxt och livskraft.
              Genom de åtgärder som regeringen beslutat om, tillsammans med
              de resurser som finns på lokal och regional nivå, är jag övertygad
              om att förutsättningarna är goda för att gå vidare i utvecklingsarbetet
              i Värmland.
            </seg>
          </u>
          <note type="speaker" n="3e2fbb79">
            Anf. 70 MARIE ENGSTRÖM (v):
          </note>
          <u who="marie_engstrom_74bdd7" xml:id="i-bd10986a71ac4d52-0" n="5c3585c3">
            <seg n="fcdca787">
              Fru talman! Tack för svaret! Jag vill ta upp det sista som Ulrica
              Messing sade i sitt svar, att det är när olika aktörer, både offentliga
              och privata, kraftsamlar som vi också får resultat. Jag skulle
              vilja säga att det nog är precis det vi har gjort i Värmland.
              Man har verkligen kraftsamlat. Många har deltagit. Detta har också
              lett till att vi har fått ett väldigt bra resultat och en väldigt
              bra produkt. Vi har fått en bra rapport som handlar om hur vi
              ska kunna få hållbar tillväxt och hållbar sysselsättning i länet
              de kommande åren i de arbetsmarknadsregioner som nu berörs av
              omställningsarbetet. Lite mer konkret pratar man ju nu om att
              utveckla tre stycken olika kompetenscentrum inom tre områden där
              vi är starka och skulle kunna bli ännu starkare i länet. Det handlar
              om IT-området, stål- och verkstadsindustrin och förpackningsområdet.
              Redan i dag finns naturligtvis ett ganska väl utvecklat samarbete,
              kanske framför allt inom förpackningsindustrin, men det finns
              framför allt behov av ytterligare insatser vad gäller forskning,
              utveckling och utbildning.
            </seg>
            <seg n="c88d41dc">
              För att ge lite mer kött på benen i den här debatten kanske man
              också ska ha med sig den situation som vi har i vårt län, i Värmland,
              och vilka utgångspunkter vi har. Om man jämför med början av 90-talet
              har den regionala bnp-tillväxten minskat i ökningstakt. Det är
              något att ta fasta på. Vi har en utbildningsnivå som är lägre
              än i riket i övrigt. Varje år när SCB gör sina mätningar av hur
              långt vi har kommit i jämställdhetsarbetet så hamnar Värmland
              på jumboplatsen. Det har Värmland gjort två år i rad nu.
            </seg>
            <seg n="2784dd7e">
              Det här är inte helt oviktiga variabler för ett läns utveckling.
              Mot bakgrund av detta är syftet med min interpellation just att
              jag vill att regeringen nu ser till att ge klara, tydliga, tidiga
              signaler till de personer ute i länen som jobbar med omställningsarbetet
              vilka resurser man har att tillgå, vilka resurser man kommer att
              få och när man kommer att få dem. Det är oerhört viktigt för länets
              utveckling.
            </seg>
            <seg n="cb6b65f9">
              Jag har tagit upp frågan om Värmlands Kreditgarantiförening,
              som egentligen är något väldigt positivt som har hänt i länet
              och någonting som numera också smittar av sig till andra län.
              Jag har fått svar från Ulrica Messing att vi via statens budget
              ger en viss summa pengar varje år. Det är helt riktigt. Det är
              till den administrativa uppbyggnaden.
            </seg>
            <seg n="9a16a6c3">
              Men det finns en annan debatt som vi borde ta ute i länen dit
              inte riskkapitalet hittar så lätt, och det är frågan om statliga
              kreditgarantier. Jag har inte riktigt fått svar på den frågan
              från Ulrica Messing. Hur ser regeringen på uppbyggnad av statliga
              kreditgarantier? Det skulle vara en tillgång för företag som i
              dag har en begränsad tillgång till säkerheter ute i landet.
            </seg>
          </u>
          <note type="speaker" n="1121e0a5">
            Anf. 71 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-31" n="2a1044fd">
            <seg n="31b1ee63">
              Fru talman! Jag sade redan i mitt interpellationssvar, och jag
              vill understryka det igen, att vi har precis samma bild, Marie
              Engström och jag, av att man verkligen har hjälpts åt i Värmland
              mellan offentliga och privata aktörer och mellan olika kommuner.
              Jag tror att det är det som är den stora skillnaden när det gäller
              om man kan samlas och formulera en framtidsvision. Nu har man
              ju till och med gjort ett särskilt program, Innovation Värmland,
              där en del av de branscher som Marie Engström pekade ut ingår
              som möjliga att vidareutveckla. Värmland har faktiskt också någonting
              som är unikt. Man bygger på det som är befintligt, men man kan
              också vidareutveckla det framöver.
            </seg>
            <seg n="af3d475f">
              Ett annat av de områden som Värmland också kan utveckla ännu
              mer och där det finns all anledning att samverka är naturligtvis
              turistnäringen. Värmland är ju faktiskt värd för Sveriges största
              årligen återkommande evenemang, Uddeholm Swedish Rally. Där samlas
              tusentals journalister från världens alla hörn. Det är också någonting
              som man kan bygga vidare på och återkomma till, och se hur man
              kan stärka just kopplingen till turistnäringen.
            </seg>
            <seg n="871b5d5e">
              Men just möjligheten att vidareutveckla också de små verksamheterna
              tror jag är det kanske allra mest spännande. Det är också bland
              det svåraste som finns eftersom tillgången till riskkapital och
              krediter för riktigt små verksamheter och små företag är nästan
              obefintlig. Vi är oerhört positiva till kreditgarantiföreningarna
              och deras roll. De är ett viktigt instrument för att underlätta
              just kapitalförsörjningen för små och medelstora företag. Men
              jag upplever också att de ibland är okända. Det varierar från
              plats till plats och från län till län. Regeringen har ju nu under
              en treårsperiod, 20052007, avsatt särskilda pengar, 15 miljoner
              kronor, till att just lyfta aktiviteter som syftar till att utveckla
              kreditgarantiföreningarna och hjälpa till att synliggöra och marknadsföra
              dem som de viktiga aktörer som de faktiskt är. Det handlar då
              mycket om informations- och kunskapsspridning. Det är ju ett kvitto
              på det Marie Engström frågade om: Tror regeringen att de också
              i fortsättningen kommer att kunna spela en roll för utvecklingen?
              Svaret på den frågan är ja. Jag är övertygad om det.
            </seg>
          </u>
          <note type="speaker" n="46e23c1e">
            Anf. 72 MARIE ENGSTRÖM (v):
          </note>
          <u who="marie_engstrom_74bdd7" xml:id="i-bd10986a71ac4d52-1" n="5c3585c3">
            <seg n="b39f0aa1">
              Fru talman! Det är klart att man måste känna sig stolt om statsrådet
              har en så positiv bild av Värmland! Så är det ju naturligtvis.
              Jag har också en positiv bild av mitt hemlän, men jag har också
              en del bekymmer, och det är därför jag har skrivit den här interpellationen.
              Det är bra att vi blir klappade medhårs, men vi måste också samtidigt
              bli tagna på allvar. Visst har vi en bra turistnäring, och visst
              låter vi tala om oss. Så är det ju. Men jag kanske efterlyser
              lite mer konkreta svar egentligen. När får vi besked om vilka
              pengar som kommer, och hur ser planeringshorisonten ut för det
              fortsatta arbetet med våra kompetenscentrum? Jag efterlyser nog
              ett lite mer konkret svar från statsrådet.
            </seg>
            <seg n="0a92618d">
              Det är tråkigt att kreditgarantiföreningarna är så okända som
              de är, för det som händer i Värmland nu håller nästan på att bilda
              skola för kreditgarantiföreningar i övriga Sverige.
            </seg>
            <seg n="b1e9b20a">
              Jag vet att man är på god väg i Dalarna, Småland, Gävleborg och
              så vidare. Det är alltså fråga om något bra. Det handlar om ett
              unikt samarbete mellan företag och lokala aktörer på orten och
              har egentligen sin förebild nere i Europa. Där har kreditgarantiföreningar
              funnits i många år, under en mycket längre tid, och det är inte
              ovanligt att staten också har ett finger med i spelet. Där kan
              man ha ett unikt samarbete mellan företag och staten, och det
              är därför jag i interpellationen även tagit upp diskussionen om
              statliga kreditgarantier. Det skulle kanske kunna vara ett komplement
              till den verksamhet som kreditgarantiföreningarna bedriver i dag.
              I dag finns ju inga statliga kreditgarantier, utan det är kreditgarantiföreningarna
              som ställer ut krediter. Det gäller i varje fall det system som
              finns i Sverige. I andra länder finns andra typer av system.
            </seg>
            <seg n="f98f4968">
              Jag tycker, som sagt, att det är viktigt att vi ute i landet
              skickar den signal som jag försökt skicka med min interpellation,
              nämligen att vi inte bara säger att aktörerna ute i landet är
              mycket duktiga, att det finns alla möjligheter till utveckling
              och så vidare, utan att vi också ger tydliga, klara signaler så
              att det viktiga omställningsarbetet, och förhoppningsvis en ökad
              sysselsättning, kan komma till stånd.
            </seg>
          </u>
          <note type="speaker" n="391fb08c">
            Anf. 73 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-32" n="2a1044fd">
            <seg n="e3b36c98">
              Fru talman! Jag redogjorde i mitt svar för de beslut och de pengar
              som redan utbetalats till länen, och då även till Värmland. Jag
              sade också i slutet av interpellationssvaret att när det gällde
              de fria pengarna, om jag lite slarvigt får uttrycka det så, som
              regeringen tillsammans med Vänsterpartiet och Miljöpartiet de
              gröna avsatte i det gemensamma arbetet med försvarsomställningen,
              fick Värmland i den förra beslutsomgången tilldelat 30 miljoner
              kronor.
            </seg>
            <seg n="e5458bc5">
              Jag kan i dagsläget inte säga när regeringen kommer att fatta
              beslut om de resterande pengarna, utan det sker en pågående dialog
              och diskussion. Gav de pengar som nu har betalats ut avsedd effekt
              ute i länen? Ska man fortsätta på den strategi som användes med
              de pengarna eller ska man göra lite förändringar i strukturen
              inför nästa utbetalning? När den utbetalningen sker kan jag, som
              sagt, inte svara på nu.
            </seg>
            <seg n="fadee33d">
              Förutom de pengar som vi särskilt destinerat till de kommuner
              och län som allra mest berördes av omställningen av försvaret
              finns naturligtvis även de traditionella anslagen till länsstyrelserna.
              De är givetvis också viktiga i ett regionalpolitiskt perspektiv
              när det gäller att hjälpa till att förverkliga idéer lokalt och
              regionalt.
            </seg>
            <seg n="fe76fb33">
              Vi gör nu en kraftsamling för att stärka just företagens möjligheter
              till medfinansiering och investeringar. Vi är överens om att kreditgarantiföreningarna
              är viktiga, men vi har också infört minimilån hos Almi, vilket
              innebär att utlåningen där på några år ökat från 165 miljoner
              kronor till 450 miljoner kronor. Vi har också beslutat att under
              en tioårsperiod satsa närmare 2 miljarder kronor för att stärka
              möjligheterna till kommersialisering av forskningsresultat och
              innovationer kopplade till näringslivet.
            </seg>
            <seg n="28fbf8d5">
              I den generella nationella politiken görs många viktiga saker.
              Att den nationella politiken sedan också tar regional hänsyn är
              avgörande. För att ta Värmland som exempel är ju Almis roll inte
              densamma där som den är i Småland eller i Mälardalen. De statliga
              aktörerna måste kombinera sitt nationella uppdrag på lokal och
              regional nivå genom att just ta lokal och regional hänsyn. Annars
              blir det oerhört svårt att kunna förverkliga idéerna.
            </seg>
            <seg n="28fb77d1">
              Alla aktörer måste hjälpas åt, och jag får återkomma med besked
              om när beslut kan fattas om ytterligare utbetalningar av de lite
              friare pengarna från försvarsuppgörelsen.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="8815206d">
            15 § Svar på interpellation 2005/06:396 om höjt mål för virkesproduktionen
          </note>
          <note type="speaker" n="129ae27e">
            Anf. 74 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-33" n="2a1044fd">
            <seg n="cf09f2c8">
              Fru talman! Bengt-Anders Johansson har frågat hur jag och regeringen
              ställer oss till att skapa specifikt tillväxtmål som innebär en
              40-procentig ökning av den svenska virkesproduktionen.
            </seg>
            <seg n="6eb4dd6a">
              Jag är överens med Bengt-Anders Johansson om att skogen har varit
              en av de viktigaste förutsättningarna för svenskt välstånd och
              att skogen alltjämt är av stor betydelse för Sveriges ekonomi,
              både för virkes- och för energiproduktion. Regeringen har tillsammans
              med företrädare för näringslivet tagit fram ett långsiktigt strategiprogram
              med skogs- och träindustrin. Programmet pekar till exempel på
              möjligheterna till ökad skoglig tillväxt.
            </seg>
            <seg n="7cacfe92">
              Regeringen är medveten om att Sverige kan producera volymmässigt
              betydligt mer per arealenhet än vad vi gör i dag, men det kräver
              bland annat att skogsägarna vill och bedömer det som ekonomiskt
              intressant. Vi har samtidigt ett jämställt miljömål i skogspolitiken,
              och vi ställer generellt höga krav på skogsägarna att producera
              skogsråvara på ett sådant sätt att miljö- och kulturmiljövärden
              värnas. De flesta skogsägare väljer i dag att investera i en kombination
              av hög volymmässig virkesproduktion och mer specifika kvalitetssortiment,
              beroende på sina individuella förutsättningar. Jag tycker också
              att det finns ett värde i att skogsägarna kan ta beslut om att
              satsa på värdefulla virkessortiment, trots att de ibland innebär
              lägre volymproduktion än andra alternativ.
            </seg>
            <seg n="fe790520">
              Den översyn av gällande skogspolitik som nu pågår, och där Bengt-Anders
              Johansson sitter med i den parlamentariska referensgruppen, inkluderar
              att belysa virkesförsörjningsfrågorna och det svenska skogsbrukets
              utvecklingsmöjligheter på en internationell marknad.
            </seg>
            <seg n="67057e9c">
              Jag och regeringen avvaktar Skogsutredningens analys av nuvarande
              skogspolitik och de förslag som utredaren lägger fram senare i
              höst. I övrigt stöder vi den utveckling som sker när det gäller
              att effektivare nå de mål vi redan har satt upp och som riksdagen
              fattat beslut om, och det kan i det sammanhanget givetvis bli
              aktuellt med uppdrag till bland annat Skogsstyrelsen för att se
              hur vi kan öka tillväxten utan att äventyra miljömålen.
            </seg>
          </u>
          <note type="speaker" n="85ee2a51">
            Anf. 75 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-7dbb9f31c1a92464-0" n="ed25c419" next="i-fca146bc93dad431-0">
            <seg n="8070610f">
              Fru talman! Jag vill tacka statsrådet för svaret. Det här är
              statsrådets sjätte interpellation på rad. Skärpan tycks finnas
              kvar, vilket gläder mig.
            </seg>
            <seg n="5c4ea258">
              Svaret från statsrådet är dock något svävande, tycker jag. Anledningen
              till att jag drar den slutsatsen är att statsrådet i sitt svar
              säger: Jag är överens med Bengt-Anders Johansson om att skogen
              har varit en av de viktigaste förutsättningarna för svenskt välstånd
              och att skogen alltjämt är av stor betydelse. Jag delar alltså
              inte den uppfattning som framgår av svaret, nämligen att betydelsen
              av den svenska skogen skulle ha minskat.
            </seg>
            <seg n="894e2a72">
              Samtidigt säger statsrådet lite senare att regeringen är medveten
              om att Sverige kan producera volymmässigt betydligt mer per arealenhet
              än vad vi gör i dag. Uppenbarligen är regeringen medveten om att
              det är möjligt, men man tvekar. När det gäller vilken som helst
              annan näring kan jag säga att ifall någon är medveten om att han
              eller hon kan göra ett bättre jobb och inte tar vara på den möjligheten
              kommer det att betraktas som tjänstefel. Nu kan ju inte regeringen
              beordra fram tillväxt, men den kan i alla fall medverka till att
              skapa förutsättningar så att de privata skogsägarna, och andra
              aktörer på skogsmarknaden, har möjlighet att öka tillväxten.
            </seg>
            <seg n="5168b4a3">
              Statsrådet nämner också att jag ingår i en parlamentarisk referensgrupp,
              och det är alldeles riktigt. Jag vill dock säga att inflytandet
              när man sitter som ledamot i en referensgrupp är starkt begränsat.
              Det är så per definition. Egentligen lämnar det inga som helst
              avtryck i en utredning, eftersom det inte finns möjlighet att
              vare sig reservera sig eller lämna egna förslag. I stället går
              allt genom den enmansutredning som det här är fråga om eller i
              detta fall enkvinnasutredning. Därför är det viktigt att denna
              typ av frågeställningar tas upp direkt med statsrådet.
            </seg>
            <seg n="f8935f64">
              Statsrådet avslutar med att säga att hon vill avvakta till hösten
              och så vidare. Om nu viljan att medverka till detta ändå finns
              vill jag ställa två konkreta frågor. Om det är så att miljökraven
              kan tillgodoses, vill statsrådet då medverka till att öka tillväxten
              med förslagsvis 40 %? Anser statsrådet att produktions- och miljömålen
              behandlats lika under den här mandatperioden?
            </seg>
          </u>
          <note n="54a4b33c">
            Anf. 76 GUNNAR ANDRÉN (fp):
          </note>
          <u who="bengt-anders_johansson_e22bc9" xml:id="i-fca146bc93dad431-0" n="ed25c419" prev="i-7dbb9f31c1a92464-0">
            <seg n="4f5fe082">
              Fru talman! Det är en intressant interpellation som Bengt-Anders
              Johansson har ställt och som statsrådet svarat på.
            </seg>
            <seg n="9b13a0d2">
              Tittar man ut över Sverige kan man konstatera att vi år 2006
              har avsevärt mer skog att avverka än vi hade för ett antal år
              sedan, till exempel för hundra år sedan. Man får ta till lång
              tid, fru talman, för att se utvecklingen på det här området. Huvudfrågan
              är egentligen hur mycket vi ska avverka av den volymtillväxt som
              finns framöver.
            </seg>
            <seg n="bfba9e22">
              Jag tycker att det är väldigt bra att det finns en skogspolitisk
              utredning där Folkpartiets representanter i den parlamentariska
              referensgruppen är riksdagsledamoten Anita Brodén i Alingsås och
              Lars Persson, kommunalråd i Sundsvall. Jag tror att det är värdefullt
              att det trots allt finns en sådan här parlamentarisk referensgrupp.
            </seg>
            <seg n="527db374">
              Skog är någonting som många är berörda av. Det finns väldigt
              många privata ägare av skog. Även jag äger tre äppelträd i min
              trädgård. Det är lågavkastande men högt skattade träd. Men det
              är många som ägnar väldigt stort intresse åt skogen och det är
              väldigt viktigt att vi har många som sysslar med att förädla skogen
              på olika sätt.
            </seg>
            <seg n="3dab191b">
              Jag har tidigare haft en debatt med statsrådet Östros om skogsindustrins
              problem. Man måste konstatera att ett av de områden som Bengt-Anders
              Johansson i grund och botten tar upp är frågan: Hur ser beskattningen
              av skogen ut? I det sammanhanget skulle jag ändå vilja ställa
              en fråga till statsrådet. Om man vill ha en förnyelse och specialisering
              måste man tänka sig en utveckling av olika former av skogskonton
              och så vidare för att stimulera till lite högre avverkning i Sverige.
              Den svenska skogsindustrin är ändå huvudavnämare av den skog som
              tas ut. Men det har kommit in i ett nytt moment under de senaste
              decennierna, nämligen framför allt importen från andra länder.
              Därför tenderar vi att inte få en hög avverkning, inte heller
              av specialträ av olika slag. Jag tänker då inte på avverkning
              av bok från Visingsö som startades på 1700-talet. Vi har en hög
              andel import, kanske alltför hög andel import från andra länder
              av skogsråvara, och det är nästan helt och hållet betingat av
              de skatteförhållanden som gäller. Jag tror för min del att om
              man ska komma vidare utan att beskoga hela Sverige måste man titta
              mer på den underliggande, eller möjligen överliggande frågan:
              Hur ser det ut med lönsamheten i att vara skogsägare i Sverige?
            </seg>
            <seg n="16ab621a">
              Sedan håller jag med om allt det som sägs om miljömålen och så
              vidare. Det måste vara ännu mer överliggande att vi ska ha goda
              miljömål och stränga krav på förnyelsen. Men man kan inte bortse
              från att virkesproduktionen i Sverige är väldigt beroende av skatteförhållandena
              för de enskilda skogsägarna.
            </seg>
          </u>
          <note type="speaker" n="2a6d5e31">
            Anf. 77 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-34" n="2a1044fd">
            <seg n="6be8c3ae">
              Fru talman! Först vill jag säga till Bengt-Anders Johansson att
              jag delar hans uppfattning. Jag kanske var lite för ivrig med
              att försöka formulera mig lite vidare i mitt interpellationssvar.
              Jag delar uppfattningen om skogen som viktig näring. Som en stor
              basindustri kommer den att vara avgörande för vår ekonomiska utveckling
              också i framtiden. Här finns en fantastisk potential.
            </seg>
            <seg n="3e2368e6">
              Men det betyder inte att jag tror att skogen kommer att räcka
              till allt. Om vi ökar produktionstakten i skogen kommer den att
              räcka till lite mer, men det kommer också att kräva en del diskussioner
              om vad vi ska använda den ökade volymen till. Det är där jag menar
              att den inte kommer att räcka till allt det som man egentligen
              skulle kunna använda skogen till.
            </seg>
            <seg n="dcda002a">
              Då kommer de här spännande men också ibland svåra avvägningsfrågorna,
              hur mycket av skogen som ska användas till att leva upp till miljömålen.
              Vi vet att skogen är en fantastisk bra kolsänka till exempel.
              Det ska vi fortsätta att värna. Ska vi också använda skogen som
              en del av en energiomställning eller ska vi ställa fokus på att
              vidareförädla det vi vet att vi kan tjäna lite mer pengar på?
            </seg>
            <seg n="374a74b6">
              Många sådana spännande frågor kommer upp, och jag är både intresserad
              av och angelägen om att få vara med i de framtida diskussionerna,
              därför att jag ser framför mig att vi faktiskt ska öka produktionen
              i skogen. Jag tycker att vi ska göra det, samtidigt som vi måste
              fortsätta att arbeta med att alla skogsägare ska leva upp till
              de planer som finns och som gäller i dag.
            </seg>
            <seg n="216d96e6">
              Vi har, trots några år av intensivt informationsarbete, problem
              med gallringen inom delar av det svenska skogsbruket. Blir vi
              än bättre på att gallra och dessutom också återplanterar där det
              krävs återplantering ökar potentialen ännu mer. Jag ser positivt
              på att kunna öka just produktionen i skogen. Och jag utesluter
              inte att det också ställer just avvägningen mellan de miljömål
              och de produktionsmål som vi har i dag i en annan dager. Jag vill
              att de målen ska vara jämställda. Men det kanske är så att en
              del av de planer vi har måste ändras eftersom skogsbruket kanske
              också kommer att ändras inom vissa områden.
            </seg>
            <seg n="e93dd2f5">
              Jag är också beredd att titta närmare på de frågorna i framtiden,
              därför att här finns en potential. Som jag sade alldeles nyss
              tror jag att skogen kommer att kunna räcka till mer än den gör
              i dag, dock inte till allt.
            </seg>
            <seg n="c7d06420">
              Som skogsägare har jag samma typ av växtlighet som Gunnar Andrén
              på min areal, nämligen äppelträd. Det som Gunnar Andrén pekar
              på är hur man kanske kan utveckla skogskontona för att också uppmuntra
              till och uppmana till mer produktion och aktivitet i skogen. Jag
              vet att finansministern har blivit uppvaktad av representanter
              för både skogsindustrierna och skogsägarna om detta utifrån olika
              aspekter. Det förekommer också just nu diskussioner mellan finansministern
              och representanter för skogsägarna med anledning av stormen i
              södra Sverige och de familjer som precis hade gjort ett generationsskifte.
              Jag vet att finansministern just nu tittar på vad just skogskontona
              kan betyda i framtiden och vilka aspekter som man då ska ta till
              vara.
            </seg>
          </u>
          <note type="speaker" n="30828c06">
            Anf. 78 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-7dbb9f31c1a92464-1" n="ed25c419" next="i-fca146bc93dad431-1">
            <seg n="a112f4cd">
              Fru talman! Den svenska skogen brukar jag ibland säga är det
              svenska guldet. Jag står fast vid det, därför att den har det
              värde som den har. Många i landet har inte riktigt förstått dess
              betydelse. Jag ska trötta er med att göra en liten jämförelse
              om skogens nettoexportvärde.
            </seg>
            <seg n="52ca83d9">
              Om man lägger ihop Volvo Personvagnar, Volvo Lastvagnar, Saab
              Scania, lastbilar, Saab Personbilar och Ericssons hårdvarutillverkning
              kommer man alltså inte upp till hälften av den svenska skogens
              nettoexportvärde. Och nettoexportvärdet är väldigt viktigt för
              vår handelsbalans med utlandet och som ett varaktigt bistånd till
              vår välfärd.
            </seg>
            <seg n="a7c14e14">
              Det som är intressant med skogen är att den finns i hela Sverige.
              Vi pratar mycket om öppna landskap etcetera. Då ska vi ha klart
              för oss att varje öppet landskap ursprungligen egentligen är ett
              lån från skogen, därför att skogen är den som har varit mest förhärskande.
              För den skull är jag inte ute efter att vi ska förmörka landet.
              Det är inte det som det handlar om.
            </seg>
            <seg n="3daaa811">
              Vi har dessutom en väldigt bra kvalitet på den svenska skogen.
              Problemet är för närvarande att konkurrensen med andra länder
              hårdnar. Det finns plantageodlingar i olika delar av världen.
              Det finns pappersmassafabriker som runt sig har fyra kvadranter
              med eukalyptusträd. Man förser alltså sitt pappersmassebruk med
              en kvadrant per år. Man kör runt detta på fyra år. Då ska vi ha
              klart för oss att vi behöver en omloppstid på åtminstone 70 år,
              ibland 110 år, beroende på var i landet vi befinner oss.
            </seg>
            <seg n="ceee00d1">
              Nu har regeringen lyft fram träbyggnadsstrategin. Man har dessutom
              tagit fram den här oljekommissionen. Man får en känsla av att
              det ska räcka till allt. Det blir lite grann som grisen Särimner,
              den slaktas på kvällen och står där sedan grön och grann på morgonen
              igen. Nu är det inte riktigt så. Statsrådet visar insikt i frågan
              genom att medge att det inte räcker till allt.
            </seg>
            <seg n="b8069973">
              När jag ser på hela upplägget från regeringens sida kan jag få
              en känsla av att det är en socialdemokratiskt historisk strategi
              att man är mer inriktad på att fördela det andra producerar än
              att själv bidra till en tillväxt som ger en möjlighet att fördela.
            </seg>
            <seg n="a29f2fbe">
              Nu har statsrådet möjlighet att ändra på bilden genom att ta
              chansen och staka ut vägen tydligt och ordentligt markera att
              man vill satsa. Men det säger inte statsrådet. Det är fortfarande
              lite tvekande.
            </seg>
            <seg n="2bb98292">
              Det är naturligtvis skogsägaren som har sista ordet i hur marken
              ska användas. Men det finns ett regelverk jag ska inte gå in på
              detaljer som kan underlätta en produktion.
            </seg>
            <seg n="b76adec8">
              Hur många gånger har produktionsmålet, statsrådet, diskuterats
              i regeringen under mandatperioden i förhållande till miljömålet?
              Jag förstod på svaret för en stund sedan att det kanske finns
              skäl att åtminstone lyfta upp produktionsmålet till samma nivå
              som miljömålet. Jag delar också uppfattningen att de ska vara
              jämställda, men för närvarande påstår jag att miljömålet genom
              sin fräschör, ett nytt mål och så vidare, har fått ta mycket utrymme.
            </seg>
            <seg n="912e096e">
              Politik är att vilja. Jag vill att statsrådet talar om på vilket
              sätt hon är beredd att staka ut vägen för att vi ska kunna öka
              tillväxten.
            </seg>
          </u>
          <note n="470fc855">
            Anf. 79 GUNNAR ANDRÉN (fp):
          </note>
          <u who="bengt-anders_johansson_e22bc9" xml:id="i-fca146bc93dad431-1" n="ed25c419" prev="i-7dbb9f31c1a92464-1">
            <seg n="a7f89b94">
              Fru talman! Det var hugnesamt att höra att finansministern också
              hade denna fråga på sitt bord. Jag befarar i och för sig att det
              ligger många frågor på det bordet. De kan vara lätt att nattduksbordet
              är överfullt av olika saker som han ska ta tag i.
            </seg>
            <seg n="a77d32bd">
              Den extra avverkning som stormen den 9 januari 2005 åstadkom
              är så exceptionell att det är ett specialfall även om det var
              fråga om flera års avverkning utan att mänsklig hand kunde påverka
              detta.
            </seg>
            <seg n="19edc750">
              När man tittar på den skogspolitiska utredningen är nyckelfrågan,
              vilket är det som Bengt-Anders Johansson tar upp och som tydligen
              finns med ordentligt i hela virkesproduktionen, den nya konkurrenssituationen
              till det som Bengt-Anders Johansson och vi andra eftersträvar,
              nämligen ett ökat virkesuttag ur den svenska skogen med bevarandet
              av alla miljömål. På den punkten kan vi vara överens om att vi
              ska ha dessa högt ställda krav på förnyelse och så vidare. Den
              långsiktiga utveckling vi har sett under de senaste 1520 åren,
              kanske ännu längre, är att vi har fått konkurrens från det som
              kan kallas lågprisländer när det gäller importen. Jag förstår
              alla svenska virkesföretag skogsindustrin som köper billigt när
              de kan. Det är därför jag med emfas vill aktualisera att om vi
              inte tittar på skatteförhållandena är risken att det kommer att
              gå ännu sämre framöver och att ännu mer skog inte avverkas som
              borde avverkas inte minst av miljöskäl.
            </seg>
          </u>
          <note type="speaker" n="2ff48f9b">
            Anf. 80 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-35" n="2a1044fd">
            <seg n="3570a3c6">
              Fru talman! Både Bengt-Anders Johansson och Gunnar Andrén pekar
              på den hårda konkurrensen. Det råder inget tvivel om att det är
              en hård konkurrens, ibland till och med omöjlig för oss att möta.
              Vi kommer aldrig att ha ett sådant klimat att vi kan konkurrera
              med växtligheten i Brasilien där man avverkar träd efter sex,
              ibland sju, år medan vi har cirklar på 6070 år och, precis som
              Bengt-Anders Johansson sade, ibland ännu fler år. Det är den verklighet
              vi måste förhålla oss till och också ta hänsyn till när vi diskuterar
              hur vi ska använda vårt skogsbruk och vad vi ska vara riktigt
              duktiga på.
            </seg>
            <seg n="ba0c973a">
              Jag tror inte att vi kommer att närma oss de plantageodlingar
              av skog vi ibland kan se i andra länder. Det är helt enkelt utifrån
              att vi har en annan syn på skogen. I den meningen räcker skogen
              till mycket. Nästan varenda kvinna och man i vårt land har någon
              form av koppling till skogen. Vi går i skogen för rekreation,
              för att plocka bär och svamp samt för att jaga. Vi har skogen
              som en växande turistattraktion. Det handlar om jakt, fiske och
              upplevelser i fjällen. Allt detta, menar jag, kommer skogen att
              räcka till. Men det påverkar också vårt synsätt kring hur skogen
              ska brukas.
            </seg>
            <seg n="73026293">
              Det är oerhört viktigt att komma ihåg att skogsägaren har sista
              ordet och är en viktig medaktör i arbetet. När de jämställda målen,
              produktionsmålet och miljömålet, genomfördes underskattade vi
              det ständiga och gnetande arbetet att påminna om vad som är avgörande
              för att ha högt ställda produktionsmål. Vi fokuserade mycket på
              att belysa möjligheterna och de nya skyldigheterna i det nya målet.
              Det vi ser är det som Bengt-Anders Johansson pekade på, nämligen
              att vi har nått upp till miljömålet mycket snabbare än vad någon
              kunde ana när besluten om de två jämställda målen beslutades.
              Vi har gjort det eftersom det har funnits ett brett folkligt stöd,
              ett stort engagemang kring att medverka och att vi har haft bra
              kanaler för information och rådgivning. Det vi kan känna oro för
              när det gäller den förrförra översynen av hur väl vi lever upp
              till miljömålet och produktionsmålet som Skogsstyrelsen tog fram
              är att vi har tappat på produktionssidan. Där har vi nu vidtagit
              en del åtgärder som handlar om just information och rådgivning.
              Där måste vi fortsätta att ta ett gemensamt ansvar.
            </seg>
            <seg n="9bcdb15d">
              Jag vill ha de två jämställda målen, men jag har lika höga ambitioner
              för dem båda. Det är också viktigt med produktionsmålet. Då spelar
              till exempel återplanteringen och röjningen en viktig roll. Där
              måste vi också ha skogsägaren med oss.
            </seg>
            <seg n="377f01cc">
              På Bengt-Anders Johanssons konkreta fråga, om vi har diskuterat
              produktionsmålet och miljömålet ungefär lika mycket i regeringen,
              kan jag säga att vi har diskuterat oron för att vi har tappat
              lite mer i produktionsmålet än i miljömålet. Vi ser där att utvecklingen
              har gått fantastiskt bra, och det finns ett brett stöd och engagemang.
            </seg>
            <seg n="81f9daee">
              På den andra konkreta frågan, om jag är beredd att medverka till
              ett ökat produktionsmål i skogen, är svaret ja.
            </seg>
          </u>
          <note type="speaker" n="6b30646d">
            Anf. 81 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-b033dda34453f1d9-0" n="ed25c419">
            <seg n="56aa6424">
              Fru talman! En ökad tillväxt i den svenska skogen påstår jag
              är bara positiv. Det är en riktig winwin -situation. Vinnarna
              är skogsägarna, medarbetarna i upparbetningsindustrin, träindustrin
              över huvud taget, industrin i sig själv, miljön, landet Sverige
              och den samlade ekonomin.
            </seg>
            <seg n="29f0a7e4">
              Därför är det glädjande att höra att ministern åtminstone mellan
              raderna har, tror jag, även om tydligheten ökar allteftersom resonemanget
              pågår detta är mitt sista inlägg samma uppfattning som jag. Det
              gläder mig.
            </seg>
            <seg n="0cb98901">
              Statsrådet säger att det finns skäl att försöka lyfta fram produktionsmålet
              ytterligare och att det har diskuterats mer i regeringen än miljömålet.
              Då vill jag vädja till statsrådet att sluta diskutera och handla
              i stället. Det finns en framförhållning på 4050 år innan det över
              huvud taget går att ta ut något. Fullt uttag blir det inte förrän
              om 7080 år. Varje dag som regeringen pratar i stället för att
              handla skjuts möjligheten fram att tillgodose det svenska folkhemmet
              med nödvändiga resurser med lika många dagar. Det vill jag be
              statsrådet att ta med sig och se till att agera snabbt.
            </seg>
          </u>
          <note type="speaker" n="53577ecf">
            Anf. 82 Statsrådet ULRICA MESSING (s):
          </note>
          <u who="ulrica_messing_4248eb" xml:id="i-a877f091d9899be2-36" n="2a1044fd">
            <seg n="f22bf765">
              Herr talman! Jag sade kort i mitt förra inlägg att utifrån det
              Skogsstyrelsens tidigare utvärdering visade, om vi lever upp till
              produktionsmålet och miljömålet lika väl som vi har lovat att
              göra, finns alarmerande signaler om produktionsmålet. Just ifrån
              detta har regeringen vidtagit åtgärder. Vi har ökat informationsinsatserna
              till de enskilda skogsägarna. Vi tror att det var ett av skälen
              till att vi så snabbt fick fart på våra möjligheter att leva upp
              till miljömålen. Där fanns ett folkligt stöd och ett engagemang,
              och det är viktigt. Men det måste också finnas ett engagemang
              för att leva upp till produktionsmålen. Min övertygelse är att
              vi tjänar på dem båda, och de är avhängiga av varandra. Ska vi
              lyckas ha höga ambitioner för skogen även i fortsättningen är
              miljömålet naturligtvis också angeläget.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="b4e37ef0">
            16 § Svar på interpellation 2005/06:416 om poliskostnader i samband
            med publika evenemang
          </note>
          <note type="speaker" n="377876c3">
            Anf. 83 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-37" n="a2566e78">
            <seg n="e9ce0bac">
              Herr talman! Bengt-Anders Johansson har frågat mig vilka åtgärder
              jag avser att vidta för att genomföra en förändring av regelverket
              kring kostnadsansvaret för polisens bevakning av olika publika
              evenemang. Han har vidare frågat mig vad jag avser att vidta för
              åtgärder för att öka möjligheterna för olika arrangörer av sådana
              evenemang att genomföra dessa i Sverige, så att inte dessa på
              grund av kostnader för bevakning tvingas att flytta utanför Sverige.
            </seg>
            <seg n="e939d701">
              Det är viktigt att Sverige är en mötesplats för olika typer av
              evenemang som lockar publik och väcker intresse hos allmänheten.
            </seg>
            <seg n="6debce67">
              Jag anser att lagstiftningen kring vem som ska stå för bevakningskostnaden
              i samband med evenemang fungerar bra. En viktig del i lagstiftningen
              är att den som i vinstsyfte anordnar en offentlig tillställning
              ska ersätta polismyndighetens kostnader för ordningshållningen
              vid tillställningen. Jag tycker att det är en rimlig ordning att
              kommersiella arrangörer, till skillnad från ideella föreningar,
              står för sina egna kostnader.
            </seg>
            <seg n="abb07ae9">
              Det är alltid polismyndighetens uppgift att svara för allmän
              ordning och säkerhet om de resurser som arrangören tillhandahåller
              inte skulle visa sig vara tillräckliga. I den mån polisen kan
              begära ersättning från arrangörer berör det endast den personal
              som finns inne på eller i omedelbar anslutning till det område
              där tillställningen hålls. Ordningshållning utanför detta område
              är givetvis inte arrangörens ansvar utan är förbehållet polisen,
              även i de fall en ordningsstörning kan förväntas uppkomma som
              en direkt följd av en anordnad tillställning av något slag.
            </seg>
            <seg n="1bd69bc0">
              På Rikspolisstyrelsen pågår för närvarande en översyn av den
              praxis som utvecklats hos polismyndigheterna kring kostnadsansvaret
              för polisbevakning vid evenemang. Jag är beredd att vidta åtgärder
              för att förtydliga gällande regelverk om jag finner det nödvändigt.
            </seg>
          </u>
          <note type="speaker" n="33edc2b7">
            Anf. 84 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-b033dda34453f1d9-1" n="ed25c419">
            <seg n="34e35806">
              Herr talman! För att justitieministern ska vara medveten om det
              tänkte jag lägga upp det så att jag först beskriver effekterna
              av det som just nu pågår och i mitt andra inlägg för ett litet
              resonemang.
            </seg>
            <seg n="0a7872d9">
              Jag kommer från Gnosjöregionen och är van vid att idéer inte
              bara förblir idéer utan också förverkligas. High Chaparral i sig
              själv är ett typiskt sådant exempel. Att bygga ett stort fort
              mitt ute i en mosse utanför Hillerstorp trodde ingen människa
              skulle gå, men nu finns det på plats. Samma sak gäller formel
              1-banan i Anderstorp, där man trodde att människor var spritt
              språngande galna, men nu har vi den enda formel 1-godkända banan
              i Skandinavien just i Anderstorp.
            </seg>
            <seg n="51fcb200">
              Swedish Bikemeet är ett mötestillfälle för ca 10 000 motorcyklister
              i åldern 3570 år från hela Sverige och norra delen av EU. Det
              man har gemensamt är att man tycker att det är skoj att åka motorcykel
              och umgås. Nu på fredag, om två dagar, är det en sorgens dag på
              High Chaparral. Då är det 10 000 sörjande som inte kan uppleva
              årets Swedish Bikemeet, som de har varit vana vid. Man försöker
              kompensera detta genom att erbjuda gratis camping, och vi får
              se vad det blir av detta. I den lokala tidningen har man bland
              annat gjort en runsten över detta. Det är lite grann så människor
              i trakten känner det.
            </seg>
            <seg n="c7f6168b">
              Orsaken är alltså att polisbevakningskostnaderna sänkte hela
              arrangemanget. Fram till 2004 var kostnaden 85 000 kr per år.
              Från och med 2005 steg den till 900 000 kr, och det berodde bland
              annat på att timtaxan för polisen höjdes från 225 kr i timmen
              till 730 kr en höjning på 324 %. Det var regeringen som höjde
              den timkostnaden, inte polisen själv.
            </seg>
            <seg n="30c6c32f">
              År 2006, det år vi nu är inne på, skulle det kosta 1,7 miljoner
              kronor. Det var polismyndighetens förslag. Länsrätten sänkte det
              till 600 000, och kammarrätten avgjorde i sin dom beloppet till
              1,2 miljoner. Då ska man komma ihåg att utöver detta ska arrangören
              betala ungefär 500 000 för egna vakter inne på området. Länsrätten
              uttalade att polismyndigheten har otydliga regler på det här området.
            </seg>
            <seg n="c03cbc91">
              Hela arrangemanget riskerar nu att åka i väg till Danmark.
            </seg>
            <seg n="e4a0a9a4">
              Godtyckligheten, herr justitieminister, är påtaglig. Det är beroende
              på var i landet man befinner sig och vilken polismyndighet som
              är ansvarig. Det handlar om ifall det är på detaljplanelagt område
              eller inte. Det handlar om ifall det är en offentlig tillställning
              eller en allmän sammankomst. Det är frågan om det är kommersiellt
              eller ideellt.
            </seg>
            <seg n="add339ff">
              Med denna oreda säger alltså justitieministern att han är nöjd
              och att lagen fungerar bra.
            </seg>
            <seg n="1c4cf052">
              Jag ska ställa tre ganska konkreta frågor. Anser justitieministern
              att bevakningskostnaderna bör vara förutsägbara åtminstone två
              år före ett större evenemang? Anser justitieministern att det
              är rimligt att de som ska vara med och betala också har en möjlighet
              att påverka bemanningen? Varför pågår det en utredning inom Rikspolisstyrelsen
              om det nu fungerar så bra som justitieministern påstår?
            </seg>
          </u>
          <note type="speaker" n="70f99340">
            Anf. 85 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-38" n="a2566e78">
            <seg n="2ad6cadc">
              Herr talman! Det skulle naturligtvis vara helt olämpligt om vi
              började recensera en enskild dom. Då skulle vi begå grundlagsbrott,
              och det tror jag inte att vare sig Bengt-Anders Johansson eller
              jag tycker är önskvärt. Det är domstolen som har dömt, och det
              ska falla tillbaka på domstolen, som själv ska motivera det. Jag
              tänker i varje fall inte medverka till den typen av grundlagsbrott.
            </seg>
            <seg n="879b2d1b">
              Vi vet mycket väl att det var speciella omständigheter som gjorde
              att polisen ansåg att det behövde tas ut extra avgifter. De har
              redovisat dem. Det kanske vore klädsamt att nämna de omständigheterna,
              som Bengt-Anders Johansson känner väl till. Det var ingen slump
              att polisen själv ansåg att det skulle vara högre kostnader. Vi
              kanske kan vänta oss ett svar i nästa inlägg.
            </seg>
            <seg n="16bca00a">
              Det är klart att man ska ta hänsyn till samtliga omständigheter,
              vilket man också har gjort här. Så ska det vara. Det är inte lagarna
              eller reglerna som det är fel på i första hand. Däremot kan det,
              som jag sade, vara så att praxis måste bli tydligare. Om det är
              praxis som måste bli tydligare behövs det inga lagändringar i
              första hand, men om det skulle visa sig vara så är jag beredd
              att vidta de åtgärder som behövs. Men först måste Rikspolisstyrelsen
              se om man kan ordna det genom en tydligare och mer konsekvent
              praxis.
            </seg>
          </u>
          <note type="speaker" n="64348bd2">
            Anf. 86 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-b033dda34453f1d9-2" n="ed25c419">
            <seg n="0e5eb51b">
              Herr talman! De speciella omständigheter som justitieministern
              pratar om, dolda i dimmor här, utgår jag från är att några namnkunniga
              motorcykelgäng brukar bevista de här tillställningarna. Om det
              skulle vara orsaken till en förhöjd kostnad för arrangören är
              det sällsynt olämpligt att det är en privat arrangör som ska betala
              för att bevaka speciella grupper i samhället. Dessutom utgör den
              här gruppen en sällsynt liten minoritet det rör sig om 5060 personer
              bland 10 000. Jag tror att den bevakningen hade kunnat ordnas
              utan arrangörens bekostande.
            </seg>
            <seg n="492f18b3">
              Jag skulle vilja gå in på ett lite mer allmänt resonemang när
              det gäller den här typen av arrangemang, eftersom justitieministern
              vidhåller att han är nöjd med den nuvarande lagstiftningen. Därför
              hoppas jag att vi kan ta ett resonemang ganska förutsättningslöst.
            </seg>
            <seg n="ff50b5cb">
              Låt oss slå fast att alla evenemang, oavsett vad det är, som
              har en knytning till att utveckla, bevara och befästa vår demokrati
              självklart inte ska belastas med några kostnader, så att det inte
              råder någon tvekan på den punkten.
            </seg>
            <seg n="b42ca604">
              Det måste naturligtvis finnas en folklig förankring, och det
              måste vara begripligt. Då kan man börja fundera: Var går gränsen
              mellan ideellt och kommersiellt? Det är få som har lyckats reda
              ut det på ett riktigt bra sätt. Den nuvarande tillämpningen lämnar
              en hel del i övrigt att önska.
            </seg>
            <seg n="4eeb392e">
              Om vi då tar det kommersiella: Är det associationsformen eller
              handhavandet som bör vara riktmärket?
            </seg>
            <seg n="be1fc7e1">
              Vi kan säga så här: Så fort man har en inträdesavgift eller en
              biljettavgift tar man upp det för att täcka en kostnad.
            </seg>
            <seg n="82db4189">
              För att man ska vara säker på att täcka en kostnad måste man
              se till att det finns en plusmarginal. Åtminstone vi som har sysslat
              med företagande och andra verksamheter där det måste gå ihop har
              lärt oss det sedan barnsben. Det innebär att det handlar om ett
              överskott eller en vinst. Det är lite grann beroende på vilket
              läger man befinner sig i vilket ord man vill använda. Men det
              handlar om att man får in mer pengar än vad kostnaderna är. Och
              den vinsten kan vara olika stor.
            </seg>
            <seg n="47f93b7d">
              Jag påstår att så fort man tar inträde är det en kommersiell
              grund i arrangemanget som sådant. Det innebär att man tar ut en
              avgift som någon väljer att betala eller avstå från. Det beror
              på attraktionen och på hur mycket det kostar. Det är en fri marknad.
              Då påstår jag att det är kommersiellt.
            </seg>
            <seg n="b21a9744">
              Vi kan jämföra det med ishockey, fotboll, tennis eller en popgala.
              Det är artister eller spelare och arrangörer som tjänar pengar,
              och det är mångmiljonbelopp både för enskilda och arrangörer i
              det här sammanhanget.
            </seg>
            <seg n="5c0c9030">
              Då är min fundering så här: Skulle inte justitieministern kunna
              vara med på att diskutera att så fort man tar en inträdesavgift
              skulle det kunna betraktas som kommersiellt och med det som utgångspunkt
              avföra den här mycket otydliga gräns som nu tillämpas på vad som
              är ideellt och vad som är kommersiellt? Skulle det inte kunna
              vara en utgångspunkt?
            </seg>
            <seg n="7603d66b">
              Sedan kommer nästa steg. Det är naturligtvis polisens bedömning
              av bevakningsinsatsen. Men det är få som begriper det nuvarande
              upplägget.
            </seg>
          </u>
          <note type="speaker" n="c9700007">
            Anf. 87 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-39" n="a2566e78">
            <seg n="f1e09159">
              Herr talman! Det är alltid risk för en viss upprepning. Men det
              blir ju så när frågorna kommer igen.
            </seg>
            <seg n="732e65b1">
              Nej, jag anser att vi har en bra grund för skillnaden när det
              gäller kommersiella evenemang och ideella evenemang. Det är ju
              så enkelt att det drivs i vinstsyfte i det ena fallet och inte
              i det andra.
            </seg>
            <seg n="44c402bd">
              Däremot, återigen, har det funnits otydligheter i den praxisbedömning
              som polisen har gjort i olika delar av landet. Det är därför som
              RPS nu gör den här praxisgenomgången. Om det skulle visa sig att
              det behövs regeländringar är jag beredd att vidta de åtgärder
              som behövs. Men det kommer sannolikt med enhetlig praxis inte
              att vara några oklarheter. Då vore det ganska onödigt att ha påbörjat
              ändringar när detta senare skulle visa sig.
            </seg>
          </u>
          <note type="speaker" n="65f5d214">
            Anf. 88 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-b033dda34453f1d9-3" n="ed25c419">
            <seg n="50df930f">
              Herr talman! Det blir naturligtvis en upprepning när inte ministern
              är beredd att föra ett resonemang utan bara konstaterar helt kort
              att det är bra som det är, och om det nu inte skulle vara så bra
              som det är kanske han skulle kunna medverka till en praxisförändring.
              Jag tycker nog att jag om den kartbild över landet på hur det
              här tillämpas kan använda fyra ord som börjar på o. I vissa fall
              är det oskäligt, i vissa fall är det okänsligt, i vissa fall är
              det oförskämt, och det är också onyanserat.
            </seg>
            <seg n="2050eeae">
              Dessvärre kan jag nästan använda samma ord om justitieministerns
              sätt att hantera den här frågan. Jag står inte här som representant
              för mig själv. Jag står här som ombud för ett antal väljare som
              är mycket indignerade över justitieministerns handhavande av sitt
              område. Det ingår i justitieministerns område att tillse att det
              här fungerar på ett bra och riktigt sätt. Där har uppenbarligen
              justitieministern misslyckats, eftersom vi måste driva det via
              domstolar för att ta rätt på vad det är som ska fungera bra eller
              mindre bra. Det är djupt beklagligt.
            </seg>
            <seg n="a89d2fd7">
              Dessutom fick jag inte några som helst svar på mina inledande
              frågor men det finns ju fortfarande möjlighet om det ska vara
              förutsägbart, exempelvis i två år före, för en arrangör som har
              stora arrangemang så att man kan förutse detta, likaså om det
              ska vara rimligt att man kan få påverka bemanningen när man är
              med och betalar. De frågorna tycker jag åtminstone att ministern
              kunde svara på.
            </seg>
          </u>
          <note type="speaker" n="575a26b8">
            Anf. 89 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-40" n="a2566e78">
            <seg n="43691ff1">
              Herr talman! Det vore inte särskilt lämpligt att ha en absolut
              fast gräns. Det kan ju ändra förutsättningarna ganska kraftigt,
              till exempel genom arrangörens medverkan. Då vore det orimligt
              att man skulle vara fastlåst vid den första uppgjorda kostnaden.
            </seg>
            <seg n="1a477d81">
              Självklart ska det vara förutsägbart. Återigen, jag tror att
              det vore bra om interpellanten kunde förklara systemet. Man har
              ett ansvar som riksdagsman att förklara vad en justitieminister
              har för ansvar och på vilket sätt man påverkar enskilda domar.
              Det tycker jag är ett minimum av vad man kan kräva. Det utgår
              jag från också kommer att ske i det här fallet.
            </seg>
            <seg n="61512f01">
              Återigen, man måste skilja på lagstiftning och praxis. Det är
              inte praxis som jag nu ska ändra åt Rikspolisstyrelsen. Det vore
              lika olämpligt det. Däremot, om det skulle visa sig att praxisgenomgången
              kommer fram till att reglerna behöver ändras ligger det då på
              mitt ansvar. Det är viktigt att vi håller reda på de olika rollerna.
              Det ligger ett stort ansvar på Sveriges riksdagsmän att kunna
              åtskilja olika ansvarsområden.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="9e06137c">
            17 § Svar på interpellation 2005/06:429 om polisbristen i Jönköpings
            län
          </note>
          <note type="speaker" n="4eea36c1">
            Anf. 90 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-41" n="a2566e78">
            <seg n="d0e0b1bd">
              Herr talman! Tobias Krantz har frågat mig vilka åtgärder jag
              avser att vidta i syfte att rätta till bristen på poliser i Jönköpings
              län.
            </seg>
            <seg n="a66c8c99">
              I ljuset av den satsning regeringen gjort på polisen är det märkligt
              och direkt felaktigt att Tobias Krantz i sin interpellation påstår
              att rättsstaten är på reträtt. Sedan år 2000 har polisens anslag
              ökat med 2,7 miljarder kronor fram till 2006, och tillskott har
              aviserats för 2007 med ytterligare 700 miljoner kronor. Detta
              har resulterat i att vi i dag har 1 500 fler poliser än för sex
              år sedan.
            </seg>
            <seg n="ec9f14e9">
              Med denna kraftiga satsning på polisen har regeringen sett till
              att det finns goda förutsättningar för polisen att bedriva sin
              verksamhet. Det är dock Rikspolisstyrelsen och inte regeringen
              som fördelar polisens resurser mellan polismyndigheterna. Det
              är sedan polismyndigheterna själva som ansvarar för att de tilldelade
              anslagen används på ett ändamålsenligt och effektivt sätt.
            </seg>
            <seg n="8a00ec24">
              Det vore bra för medborgarna och för polisen om inte all debattid
              gick åt till frågan om hur många poliser vi har i Sverige. Väl
              så viktiga frågor är hur vi rekryterar rätt personer till polisyrket
              och hur vi säkerställer att personalen har rätt kompetensnivå
              för varje enskild arbetsuppgift. Det är bland annat därför som
              jag har givit en särskild utredare i uppdrag att se över den framtida
              polisutbildningen.
            </seg>
            <seg n="4aa7912b">
              När det gäller polisens personalplanering inför den stundande
              sommaren är läget detsamma som inför varje sommar. Vi behöver
              alla ha semester. Naturligtvis gäller det också poliser. Det vore
              inte mänskligt att förbjuda poliser att ha semester på sommaren.
              Lika självklart är det att polisens arbete ska fungera också under
              semesterperioder. Den balansgången har polisen stor vana att hantera.
              Det handlar om att fördela semestrarna över hela sommaren, om
              att prioritera mellan olika verksamheter och att gemensamt hjälpa
              de län som har mest att göra under sommaren.
            </seg>
            <seg n="c81941d8">
              Jag är beredd att även fortsättningsvis vidta åtgärder för att
              öka medborgarnas trygghet och för att säkerställa en effektiv
              polisverksamhet om jag finner det nödvändigt.
            </seg>
          </u>
          <note type="speaker" n="bf3e0c76">
            Anf. 91 TOBIAS KRANTZ (fp):
          </note>
          <u who="tobias_krantz_56c063" xml:id="i-5f351505a3af40c9-0" n="f5e0e61e">
            <seg n="b420e80c">
              Herr talman! Jag ber att få tacka justitieministern för svaret.
              Rättsväsendet i Jönköpings län är satt under mycket hård press.
              Under de senaste åren har debatten i länet mest handlat om indragningar
              och besparingar. Det har handlat om de lokala polisstationernas
              framtid. Det har handlat om tingsrätternas existens. Tingsrätten
              i Värnamo har lagts ned.
            </seg>
            <seg n="835a725e">
              Alldeles nyligen kom helt nya varningssignaler om tillståndet
              i rättsväsendet i Jönköpings län. Stationerna i Vetlanda, Nässjö,
              Tranås och Gislaved kommer att stänga delar av eller hela sommaren,
              och polisstyrkan i Jönköpings län kommer att halveras under sommaren.
            </seg>
            <seg n="fe9e7a48">
              Justitieministern är naturligtvis inte personligen ansvarig för
              hur polissituationen och situationen för rättsväsendet ser ut
              i just Jönköpings län, men justitieministern har ett övergripande
              ansvar att se till att de lokala och regionala polisstyrelserna
              har möjligheter att bedriva en effektiv och bra polisverksamhet.
              Därför blir jag mycket besviken över den ansvarsflykt som justitieministern
              ägnar sig åt i svaret. Justitieministern talar om offensiva satsningar
              på poliser och på rättsväsendet. Det har vi hört förut. Men hur
              ser det i realiteten ut? Hur upplever människor situationen när
              det gäller polisen och rättsväsendet i övrigt? Och hur ser det
              ut med de hårda statistiska data som finns?
            </seg>
            <seg n="5ed1a2af">
              Jag lät riksdagens utredningstjänst granska hur polissituationen
              har utvecklats under de senaste tio åren och också ställa det
              i relation till hur antalet anmälda brott har utvecklats under
              perioden. Det är ju rätt ointressant att få reda på hur antalet
              poliser har utvecklats om vi inte vet hur arbetssituationen, det
              vill säga antalet anmälda brott, har utvecklats.
            </seg>
            <seg n="e7743c32">
              Hur ser det då ut i mitt hemlän Jönköpings län? Vi kan se att
              antalet anmälda brott under perioden 19962005 har ökat med drygt
              20 %. Antalet poliser räknat i årsarbetskrafter har, om vi räknar
              lite snällt, ökat med 3 %. Det innebär alltså att gapet mellan
              brottsligheten och polisen har ökat kraftigt under den perioden.
              Ser vi till vissa brottstyper och brottskategorier som jag tror
              att väldigt många människor är särskilt oroliga över kan vi till
              exempel se att våldsbrotten har ökat med 70 %.
            </seg>
            <seg n="d1bf36a5">
              Det justitieministern ägnar sig åt i det här interpellationssvaret,
              och tyvärr också i en del andra sammanhang, är alltså att vilseleda
              och mörka hur verkligheten i praktiken ser ut. Gapet har nämligen
              ökat kraftigt. Polisen har under den senaste tioårsperioden fått
              allt svårare att ingripa mot brott.
            </seg>
            <seg n="6ad88633">
              Vi ser nu att polisen under sommaren stänger i stora delar av
              Jönköpings län. Det är inte att undra på, justitieministern, att
              människor är oroade över att rättsstaten är på reträtt. Det är
              inte mitt påstående att rättsstaten är på reträtt; det är ett
              påstående jag får höra när jag möter människor ute i verkligheten.
              Rättsstaten är på reträtt. Polisstationer stänger. Gapet ökar
              mellan polisens möjligheter att beivra brott och antalet brott.
              Tingsrätter avvecklas.
            </seg>
            <seg n="8f7685c3">
              Justitieministern skriver i mitten av sitt svar att det vore
              bra för medborgarna och för polisen om inte all debattid åtgår
              till frågan om hur många poliser vi har i Sverige. Jag kan förstå
              justitieministern. När han har så svagt stöd i sakfrågan är det
              inte svårt för mig att förstå att justitieministern vill undvika
              debatt och vill mörka i frågan om hur många poliser vi har i relation
              till den utveckling av brottsligheten vi har haft. Den har ökat
              kraftigt, bland annat i Jönköpings län, under de senaste tio åren.
            </seg>
            <seg n="e31ae7be">
              Min fråga kvarstår alltså, justitieministern: Vad tänker justitieministern
              göra för att rätta till polisbristen i Jönköpings län?
            </seg>
          </u>
          <note type="speaker" n="f843e088">
            Anf. 92 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-acc35c4fcc9747d9-0" n="16378130">
            <seg n="b4ec4dee">
              Herr talman! Jag kunde inte låta bli att också gå in i den här
              debatten.
            </seg>
            <seg n="f3d060fa">
              Självklart är det så att poliser även ska ha semester, att de
              är sjuka, att de ska ha rätt att vara barnlediga och att de har
              sjuka barn. Poliser har alltså också en frånvaro. Lika rätt är
              det dock att säga att det blir sommar varje år och att friidrotts-VM
              i Göteborg var en planerad händelse sedan ganska många år tillbaka.
            </seg>
            <seg n="68a0cd14">
              Därför menar jag att polisen, om de får rätt resurser, faktiskt
              kan göra mer med de resurser de har. De kan ta in personal på
              övertid i större utsträckning. De kan ta in fler av de friska,
              förtidspensionerade poliser som har gått i avtalspension. Det
              rör sig om flera hundra poliser som skulle kunna komma in under
              sommaren om man hade lite fantasi och om man hade pengar att betala
              dem lön med. Det finns ganska mycket man kan göra med arbetstidsförläggning.
              Man kan, om man har en ambition och om man har resurser, också
              tänka nytt.
            </seg>
            <seg n="f5ef4b03">
              Därför är det förvånansvärt att vi har den här debatten varje
              vår. Varje vår stänger polisen vissa polisstationer. Man drar
              in arbete i yttre tjänst bland ungdomar, ungdomsverksamheten,
              som är särskilt viktig på sommaren när alla ungdomar är lediga.
              När man är ledig och inte har ett arbete att göra är risken stor
              att man dras in i både droger och kanske lite lättare kriminalitet.
              Det är ju då poliserna ska vara ute i vårt samhälle.
            </seg>
            <seg n="b8b7509a">
              Självklart tycker jag att poliser ska ha semester, men man måste
              kunna använda de poliser som inte har semester på ett mycket bättre
              sätt genom att ge polisen de resurser som behövs. Särskilt allvarligt
              tycker jag att det är när närpolisstationer stänger under sommaren
              när våra barn och ungdomar så väl behöver ha kontakt med polisen,
              mer än under resten av året.
            </seg>
          </u>
          <note type="speaker" n="1c814243">
            Anf. 93 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-42" n="a2566e78">
            <seg n="8d69d98e">
              Herr talman! Inte trodde jag att jag skulle behöva förklara för
              en riksdagsman att man inte bara kan sätta likhetstecken mellan
              anmälda brott och brottslighetens utveckling. Jag trodde faktiskt
              att vi hade kommit lite längre. Vi har uppmanat till att exempelvis
              anmälningen av misshandelsbrott ska öka, både när det gäller kvinnor
              och barn, och det har den också gjort. Jag trodde faktiskt inte
              att jag skulle behöva förklara detta, men det är uppenbart att
              det finns sådana brister i resonemanget från Tobias Krantz att
              jag måste göra det.
            </seg>
            <seg n="6a714aeb">
              Det är riktigt att det gjordes besparingar på 90-talet. Anledningen
              till det var ju det ekonomiska haveri som skedde under början
              av 90-talet. Jag tänker inte plåga Tobias Krantz med orsakerna
              till det. Det kan vi ta i ett annat sammanhang. Sanningen var
              dock att det gjordes en överenskommelse där man kom fram till
              att bland annat polisens resurser behövde dras ned. Det var sannerligen
              ingenting som Socialdemokraterna stod bakom; däremot var det nödvändigt.
            </seg>
            <seg n="73531216">
              Men därifrån har det också ökat. Nu har vi fått ordning på ekonomin.
              Den största satsningen någonsin på polisen, Tobias Krantz, har
              skett under de år som nu Socialdemokraterna har verkat. Jag brukar
              säga det till andra, och jag säger det även till dig, Tobias Krantz:
              För varje morgon du vaknar har Socialdemokraterna sett till att
              det blivit en polis till i Sverige. Är det inte fantastiskt? Du
              har aldrig någonsin varit med om en sådan ökning.
            </seg>
            <seg n="d7725ae9">
              Sedan har du alldeles rätt i att det inte är jag som fördelar
              pengarna till Jönköpings län. Desto mer märkligt är det att du
              ändå ställer den här typen av interpellation när du bara kan konstatera
              att vi har gjort denna stora satsning, att även Jönköpings län
              har fått en nästan 10-procentig ökning av polisen och framför
              allt att polisen i Jönköping är så oerhört nöjda med situationen
              när man talar med dem.
            </seg>
            <seg n="ceb9771f">
              Det är du som framstår som en dysterkvist här i talarstolen.
              Gå hem och prata med polisen i Jönköping! Gå hem och prata med
              länspolismästaren! Du kommer att se en fantastisk polisiär utveckling,
              inte minst i Jönköpings län.
            </seg>
          </u>
          <note type="speaker" n="f0ba6b85">
            Anf. 94 TOBIAS KRANTZ (fp):
          </note>
          <u who="tobias_krantz_56c063" xml:id="i-5f351505a3af40c9-1" n="f5e0e61e">
            <seg n="5600f43c">
              Herr talman! Det är ett egendomligt angreppssätt, i dubbel mening,
              som justitieministern använder härifrån talarstolen. Jag ställer
              de interpellationer som jag finner nödvändiga. Den här interpellationen
              fyller fullt ut de krav som riksdagsordningen ställer i fråga
              om rätten att ställa interpellationer. Jag tycker inte att jag
              eller någon annan ledamot ska behöva höra från justitieministern
              vilka interpellationer vi ska ställa eller inte ska ställa. De
              interpellationer jag finner nödvändiga ställer jag, och justitieministern
              svarar. Det är så det går till här i kammaren.
            </seg>
            <seg n="d3754105">
              Justitieministern talar om att jag ska åka hem och prata med
              polisen. Jag pratar ofta med polisen, och när jag gör det talar
              de också om brister, behov av ökade tillskott och behov av andra
              metoder för att bekämpa framför allt den grova brottsligheten.
              Men framför allt talar jag med enskilda människor, medborgarna,
              de som är mina väljare. Dem har jag fått mitt uppdrag av, och
              det är dem jag lyssnar till. När jag åker runt och pratar med
              väljarna och medborgarna i Jönköpings län säger de att det finns
              en brist på poliser. Polisen kan inte rycka ut i den utsträckning
              som behövs. Servicen minskar. Tillgängligheten minskar. De ser
              också att tingsrätter avvecklas. Det är den verklighet som människor
              upplever, justitieministern.
            </seg>
            <seg n="0a025a48">
              Vi kan titta på hårda fakta. Oavsett om justitieministern vill
              springa ifrån dem eller inte talar hårda fakta sitt tydliga språk:
              Antalet anmälda brott har ökat med 20 % under den här perioden,
              och antalet poliser har i stort sett legat stilla. Justitieministern
              kanske önskar att han hade en annan statistik, men vi har den
              statistik vi har. Den statistiken får vi utgå från, och den statistiken
              talar sitt tydliga språk.
            </seg>
            <seg n="7122116d">
              Det är inte att vara dysterkvist att tala om hur sanningen ser
              ut. Om man ska kunna göra någonting åt problemen måste man våga
              se sanningen i vitögat, och det gör inte justitieministern. Han
              ägnar sig åt att fly sitt ansvar. Jag tycker att det är bedrövligt,
              minst sagt.
            </seg>
            <seg n="c4f002ce">
              Justitieministern ska ta sitt ansvar. Han ska svara på frågor
              här i talarstolen och faktiskt också tala om vad han ska göra
              åt den polisbrist som finns. Man kan inte bara tala om att antalet
              poliser har ökat. Det är jättebra att antalet poliser sakteliga
              ökar, men man måste också ställa det i relation till hur invånarantalet
              har ökat och hur antalet anmälda brott har ökat. Inte minst de
              kategorier av brott som är väldigt allvarliga för människor, de
              grova våldsbrotten, har de senaste tio åren ökat med 70 %. Då
              räcker det inte att man ökar antalet poliser bara lite grann,
              att man gör små putsningar på ytan. Då är det kraftfulla satsningar
              som krävs.
            </seg>
            <seg n="a8cebeae">
              Det kan inte vara så att polisstyrkans relation till antalet
              anmälda brott är helt ointressant för justitieministern. Det måste
              vara så att antalet poliser anpassas till hur brottsligheten ser
              ut och hur invånarantalet ser ut. Där kan vi se i mitt hemlän,
              och jag misstänker att det är så på många andra håll i landet
              också, att gapet har ökat de senaste tio åren. Polisen har inte
              förmågan eller kapaciteten att bekämpa brottsligheten på det sätt
              som vore önskvärt, just därför att antalet poliser har ökat mycket
              marginellt medan brottsligheten har ökat kraftigt.
            </seg>
            <seg n="06325ca4">
              Justitieministern är fortfarande svaret skyldig. Svara på frågan:
              Vad tänker justitieministern göra för att se till att polisen
              har den kraft och förmåga som krävs för att verkligen komma till
              rätta med den brottslighet som nu ökar?
            </seg>
          </u>
          <note type="speaker" n="3f97a2e0">
            Anf. 95 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-acc35c4fcc9747d9-1" n="16378130">
            <seg n="6555d917">
              Herr talman! Varje dag föds det en ny polis. Vi har hört det
              förr. Det som är intressant är dock det som Tobias Krantz var
              inne på, att befolkningen ökar, att ungdomskullarna blir större
              och att våldet ökar. I Helsingforss län har våldsbrottsligheten
              ökat med 38 % under de år som regeringen Persson suttit vid makten,
              de senaste tolv åren 38 %!
            </seg>
            <seg n="5d670f80">
              Till justitieministern ställde jag frågan om det när poliser
              har semester, föder barn, är pappa- eller mammalediga, är sjuka
              eller jobbar i andra verksamheter finns ett rimligt antal poliser.
            </seg>
            <seg n="7f5b73f4">
              Min andra fråga är om det är rimligt att stänga närpolisstationer
              under sommaren så att ungdomar, gamla och de som är hemma får
              ännu mindre kontakt med polisen på den ort där de finns.
            </seg>
            <seg n="efe698a0">
              Finns det inte andra möjligheter att lösa den uppkomna situationen
              till exempel genom att ta in mer personal på övertid eller ta
              in pensionärer, dem som gått i förtida pension? Är det rimligt
              att i dag stänga polisverksamheter? Vi vet ju att ungdomsbrottslighet
              och annat sker när ungdomarna inte är i skolan utan är hemma och
              är sysslolösa, inte har något sommarjobb att gå till med mera.
              Det är vad min konkreta fråga gäller.
            </seg>
            <seg n="9a3dce42">
              Sedan tycker jag också att det känns tråkigt att det ska behöva
              vara ett sådant här tonläge att vi riksdagsledamöter är helt okunniga
              och ointelligenta. Någonstans måste vi ändå kunna respektera att
              vi har olika uppfattningar om verkligheten; vi behöver inte läxa
              upp varandra från talarstolen. Det skulle jag önska för den fortsatta
              debatten här i dag.
            </seg>
          </u>
          <note type="speaker" n="29069c2f">
            Anf. 96 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-b033dda34453f1d9-4" n="ed25c419">
            <seg n="b56a0c54">
              Herr talman! Jag vill tacka Tobias Krantz för att han har ställt
              interpellationen, som berör vårt gemensamma hemlän.
            </seg>
            <seg n="93b04289">
              Det blir lite tydligt här, måste jag säga, att verkligheten är
              justitieministerns värsta fiende. Verkligheten går inte att klä
              i rosenrött skimmer och statistik därför att den är brutal och
              ärlig. Det är människor som upplever den och som beskriver hur
              de ser på detta.
            </seg>
            <seg n="9cddeeb1">
              Återigen: Vi riksdagsledamöter är inte här för att vara specialister
              vare sig på juridik eller på någonting annat, utan vi är här som
              ombud för Sveriges folk. Det hoppas jag att justitieministern
              respekterar.
            </seg>
            <seg n="f2e44702">
              Vidare är det typiskt för justitieministern att skylla på alla
              andra. Det är alltid någon annan som har gjort fel. Nu försöker
              han lyfta fram att åtgärder som för 20 år sedan vidtogs i det
              här landet är orsaken till den nuvarande polisbristen. Men vem
              som helst som har insikt i frågan förstår att det är rent nys.
            </seg>
            <seg n="6753d2d9">
              Jag bor ute på landsbygden. Människors vardag präglas av den
              osäkerhet man känner. Detta är djupt beklagligt. Jag ingår själv
              i en egen ihopsatt bevakningsgrupp som då och då åker omkring
              på nätterna för att om möjligt hålla ögon och öron öppna och på
              så vis hjälpa polisen. Kanske är det så vi ska ha det. Den väg
              justitieministern ser framför sig är kanske en ökad privat polisiär
              verksamhet i det här landet.
            </seg>
            <seg n="42e2f5d8">
              Justitieministern säger att Jönköpings polis är väldigt nöjd.
              Förmodligen talar justitieministern inte med riktigt alla poliser,
              vilket är fullt förståeligt, utan nöjer sig väl med att tala med
              dem som han själv har tillsatt. Det vore väl konstigt att bita
              den hand som föder en.
            </seg>
            <seg n="36115a77">
              Min fråga till justitieministern när det gäller polisiär bevakning
              blir därför om justitieministern anser att poliser ska arbeta
              de timmar på dygnet när de bäst behövs eller om det är kontorstid
              som gäller. Det vore det intressant att få höra.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="6ca376f6">
            18 § Svar på interpellation 2005/06:361 om lag om åldersgränser
            vid uthyrning och försäljning av dator- och tv-spel
          </note>
          <note type="speaker" n="eec17c36">
            Anf. 97 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-d133353ff5212281-0" n="a2566e78" next="i-fe667cb01fa58532-0">
            <seg n="ca23570e">
              Herr talman! Birgitta Sellén har frågat mig vilka åtgärder jag
              är beredd att vidta dels för att införa en lag som innebär att
              barn inte kan köpa eller hyra dator- och tv-spel som innehåller
              våldshandlingar, dels för att hjälpa barn, ungdomar och föräldrar
              som behöver hjälp och stöd när de upplever problem med sådant
              datorspelande.
            </seg>
            <seg n="1ec60a70">
              Lagstiftningen innehåller redan flera bestämmelser som förbjuder
              spridning av spel med våldsinslag. Enligt reglerna om olaga våldsskildring
              är det straffbart att sprida bilder som närgånget eller utdraget
              skildrar grovt våld eller som skildrar sexuellt våld eller tvång.
              Andra bestämmelser gör det straffbart att yrkesmässigt eller i
              förvärvssyfte ge barn tillgång till ingående och verklighetstrogna
              skildringar av våld eller hot. Vidare finns det en straffbestämmelse
              som träffar vissa former av spridning av bilder som kan verka
              förråande bland barn och ungdomar.
            </seg>
            <seg n="3dfab997">
              Lagstiftningen är ett viktigt redskap men det krävs även andra
              åtgärder av olika slag, inte minst för att ge föräldrar och barn
              stöd. Föräldrarna och det allmänna har, tillsammans med dem som
              tillverkar och tillhandahåller spelen, ett gemensamt ansvar. Det
              är viktigt att ha en dialog med de unga och att arbeta för information
              om spelen och tekniska verktyg som kan reglera åtkomsten till
              spel. Det är också viktigt att branschen arbetar med självreglering,
              bland annat åldersrekommendationer och kontrollerad försäljning
              till unga. En gemensam europeisk konsumentinformation och märkning
              av dator- och tv-spel drivs sedan år 2003 av branschen, den så
              kallade PEGI-märkningen. Myndigheterna arbetar med frågan från
              olika perspektiv. Det statliga Medierådet har i uppdrag att sprida
              fakta och ge vägledning om skadlig mediepåverkan till barn, unga
              och vuxna och att driva på mediebranschens självreglering. Medierådets
              uppdrag omfattar dator- och tv-spel samt Internet. Arbetet med
              att utveckla åtgärder av dessa slag pågår fortlöpande.
            </seg>
          </u>
          <note n="80fff49b">
            Anf. 98 BIRGITTA SELLÉN (c):
          </note>
          <u who="thomas_bodstrom_202d69" xml:id="i-fe667cb01fa58532-0" n="a2566e78" prev="i-d133353ff5212281-0">
            <seg n="5f618191">
              Herr talman! Först vill jag tacka justitieministern för svaret.
            </seg>
            <seg n="5f2f9deb">
              Jag har mötts av irritation och lätt aggression sedan jag ställde
              denna interpellation. De flesta interpellationer möts av ett väldigt
              litet intresse från medierna och folket, men så är det inte med
              denna. Tidningar, radio och olika intressenter har hört av sig.
              Det har också kommit många mejl där avsändarna säger att de kommer
              att följa denna debatt med stort intresse.
            </seg>
            <seg n="edbbecef">
              Det är bra, tycker jag, för frågan om tillgängligheten när det
              gäller våldsamma datorspel är värd att uppmärksammas. Men naturligtvis
              är jag medveten om att intresset har olika inriktning. Många anser
              att utvecklingen är positiv, medan andra, till exempel jag, tycker
              att utvecklingen och tillgängligheten är väldigt oroande.
            </seg>
            <seg n="02c49477">
              Tidigare i vår hade en partikamrat till justitieministern en
              debattartikel i Aftonbladet om våldsspel på nätet. Han lyfte fram
              det otydliga ansvarsutkrävandet när det gäller datorspel och säger
              att det måste införas tydligare regler.
            </seg>
            <seg n="a4b7c3ba">
              Svaret från personer som jobbar inom datorspelsvärlden kom väldigt
              snabbt: Datorspel är det snabbast växande kulturuttrycket i vårt
              samhälle.
            </seg>
            <seg n="cd20dcbb">
              Underförstått måste vi därför gilla läget så kändes det. Jag
              ställer mig därför frågan: Vari ligger kulturen i grymma våldsspel?
              Den frågan tror jag att även justitieministern har svårt att svara
              på.
            </seg>
            <seg n="e06c541a">
              Herr talman! Det finns naturligtvis ansvarskännande producenter
              av datorspel. Det är inte för att stjälpa deras arbete som jag
              anser att vi behöver se över om det behövs en lag för att ge föräldrar
              och försäljare ett verktyg för att kunna stoppa barns och ungdomars
              köp av våldsamma spel som inte är avsedda för minderåriga. Seriösa
              producenter borde i stället känna sig sporrade att utveckla fler
              spel som inte är våldsamma om vi tar fram tydligare regler eller
              lagstiftar om hur uthyrning och försäljning ska gå till.
            </seg>
            <seg n="8965c214">
              Kan vi från Sverige påverka och förhindra att det finns våldsspel
              på Internet och i spelförsäljningsbutiker? Nej, jag inser att
              det är oerhört svårt. Men om alla länder drog åt samma håll borde
              det vara möjligt.
            </seg>
            <seg n="9ad9e86a">
              Alla länder säger sig ju vilja barnens bästa. Därför har länder
              runtom i världen anammat FN:s barnkonvention. Jag tycker att det
              blir lite av ett löjets skimmer över den när det känns som att
              vi inte ens försöker följa den.
            </seg>
            <seg n="ba2bb451">
              Kan då vi från Sveriges sida lyfta fram frågan och visa att vi
              ser allvarligt på att ungdomar som inte är myndiga kan köpa eller
              hyra våldsamma spel? De bestämmelser som finns om olika åldergränser
              är bara rekommendationer. Det är därför som jag tycker att vi
              bör utreda om en lag med åldergränser är en framkomlig väg.
            </seg>
            <seg n="9cdabe9f">
              Det kan synas långsökt i vissa personers ögon. Men det skulle
              nog vara avskräckande för en del föräldrar att låta sina barn
              köpa eller hyra ett spel som är förbjudet för barn och unga som
              är under 16 eller 18 år. Man bryter ju inte så gärna mot lagen.
            </seg>
            <seg n="0296bfcb">
              Mina tankar och jämförelser går i samband med detta till piratkort
              när det gäller tv-kanaler. I Norge finns det en lag som förbjuder
              piratkort. Enligt information som jag har fått innebär det att
              normännen inte är speciellt benägna att skaffa piratkort. De köper
              i stället programkort på laglig väg.
            </seg>
            <seg n="4bd2eafa">
              Därför tror jag att en lag om åldersbegränsning vid försäljning
              och uthyrning av datorspel skulle kunna fungera. Men föräldrarna
              har givetvis ett stort ansvar. Jag återkommer till den saken i
              nästa inlägg.
            </seg>
          </u>
          <note type="speaker" n="2daff320">
            Anf. 99 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-43" n="a2566e78">
            <seg n="ef027909">
              Herr talman! Det finns risk för upprepning, men jag vill bara
              säga följande:
            </seg>
            <seg n="7bd808c0">
              Men jag är kanske inte av den uppfattningen att detta i första
              hand är en lagstiftningsfråga. Dels är det naturligtvis föräldrarna
              som måste ha en bra kontroll, dels arbetar vi brett i regeringen
              med myndigheter med hur det förhåller sig Medierådet, Ungdomsstyrelsen
              och Myndigheten för skolutveckling, inte minst den sistnämnda.
            </seg>
            <seg n="ae7c8ad4">
              Vi kanske ska vara lite försiktiga med att dra alltför långsiktiga
              slutsatser om hur skadligt det är med tanke på att de undersökningar
              som gjorts ännu inte har bevisat detta. Jag säger inte motsatsen,
              men jag vill inte heller bara ställa upp på det. De undersökningar
              som har gjorts har ännu inte visat det.
            </seg>
          </u>
          <note n="b7a5f154" type="speaker">
            Anf. 100 BIRGITTA SELLÉN (c):
          </note>
          <u who="birgitta_sellen_f26ffe" xml:id="i-df97447cb4d0c327-0" n="df97447c">
            <seg n="dbda689f"/>
            <seg n="ddf287a2">
              Herr talman! Jag tror kanske lite optimistiskt att om vi bestämmer
              oss för att införa en lag mot köp av våldsspel för personer under
              en viss ålder då lagstiftningen inte är tillräcklig, som jag ser
              det, skulle det vara en trygghet för dem som jobbar i butiker
              och säljer eller hyr ut våldsspel. Det skulle vara ett stöd för
              föräldrar att hänvisa till. Även om det alltid är föräldrarna
              som har ansvaret för vad barnen får göra är det inte alltid så
              lätt att säga nej, eller man kanske inte heller riktigt vet eller
              håller koll på vad barnen har för spel.
            </seg>
            <seg n="7f08eb46">
              Låt mig ge ett exempel som visar att de regler som finns inte
              fungerar. Det var en pappa som med sin tioåriga son gick in i
              en spelbutik. Tioåringen tog ett våldsspel som det stod 18+ på.
              Försäljaren frågade: Hur gammalt är barnet? Tio år, svarar pappan.
              Ja, säger försäljaren, det här är en väldigt våldsam film, så
              jag rekommenderar att inte köpa den. Men pappan säger: Vi köper
              den ändå, för pojken vill ha den.
            </seg>
            <seg n="f25aa615">
              Då har föräldrarna, som jag ser det, givetvis brustit i sitt
              ansvar. Men hade det funnits en lag och försäljaren hade kunnat
              hänvisa till att det är förbjudet att sälja till tioåringen, tror
              jag att det kanske hade gett en tankeställare till den oförståndige
              föräldern.
            </seg>
            <seg n="d4255bd3">
              Justitieministern säger i svaret att lagstiftningen är ett viktigt
              redskap. Det kan jag tolka som att Thomas Bodström kan tänka sig
              att se över lagstiftningen. Det lät lite så i svaret.
            </seg>
            <seg n="d3d45182">
              I samma andetag säger ministern att det är viktigt med en dialog
              om det gemensamma ansvaret för föräldrar, tillverkare och dem
              som tillhandahåller spelen. Det ena utesluter inte det andra,
              anser jag.
            </seg>
            <seg n="27762a5e">
              Föräldrarnas ansvar ska vi inte ta ifrån dem, men dessvärre finns
              det föräldrar som inte bryr sig om vad deras barn gör eller vad
              de kanske spelar för spel med grannars barn.
            </seg>
            <seg n="89f7a9d9">
              Jag vet att olika myndigheter ser på denna fråga från olika perspektiv
              och att arbetet med att utveckla åtgärder pågår fortlöpande. Men
              det är tyvärr så att tillverkarna hela tiden ligger långt före
              de åtgärder som vi försöker vidta. Det finns tillverkare som hellre
              ser på möjligheten att tjäna stora pengar än tänker på vad som
              är bra för de ungdomar som ska spela de olika spelen.
            </seg>
            <seg n="e6e8293b">
              Datorspelsmarknaden lever i ett laglöst land i Sverige, och det
              är föräldrar och i viss mån lärare som får bära ett stort ansvar
              för att barn och ungdomar ska skyddas mot grova datorspel. Det
              är inte rimligt att föräldraansvaret ska vara så stort och att
              de regler som finns bara fungerar till en viss del.
            </seg>
            <seg n="562f8b1e">
              En återförsäljare som blev intervjuad i en tidning i min hemtrakt
              i samband med att jag hade lämnat den här interpellationen sade
              till journalisten: Den åldersrekommendation som finns idag är
              bra, så länge återförsäljarna följer den och informerar.
            </seg>
            <seg n="f665af6c">
              Svaret andas att rekommendationerna inte fungerar.
            </seg>
            <seg n="5b75e2f0">
              Ungdomsstyrelsen har tittat på hur datorspelandet påverkar ungdomar,
              och de säger: Datorspel har blivit allt viktigare i många ungdomars
              vardag och de lever och mår som andra unga. Samtidigt kan spelandet
              vara ett problem för en mindre grupp unga.
            </seg>
            <seg n="0819153f">
              Det är just denna mindre grupp unga som jag oroar mig för. Det
              är säkert så att det finns problem med våldsspelen för bara en
              liten grupp av dem som spelar, några av dem som lever sig in i
              spelet och blir en del av spelet. Och det, tycker jag, kan jämföras
              med alla som dricker alkohol. Vi vet inte vem som blir alkoholist.
              Samma sak kan det vara med våldsspel. Vi vet inte vem som blir
              våldsbenägen.
            </seg>
          </u>
          <note type="speaker" n="82b2d177">
            Anf. 101 LARS-IVAR ERICSON (c):
          </note>
          <u who="unknown" xml:id="i-d133353ff5212281-1" n="89750e2b">
            <seg n="b4d3ae0f">
              Herr talman! Datorspel kan vara bra. Man kan stärka sin intellektuella
              förmåga och även andra färdigheter. Men det finns också många
              negativa effekter av datorspel. Barn och ungdomar sitter kanske
              30 timmar per vecka med datorspel, och det är inte bra.
            </seg>
            <seg n="d85a0f60">
              Amerikanska forskare har kommit fram till att barn och ungdomar
              som spelar datorspel på tider då de egentligen borde sova löper
              en förhöjd risk att bli överviktiga. Anledningen är att det hormon
              i kroppen som begränsar aptiten och får oss att känna oss mätta
              minskar med minskad sömn.
            </seg>
            <seg n="941fb446">
              I leksaksaffärer och varuhus i Sverige säljs spel med budskap
              som: Hugg huvudet av en asiat, Meja ned en pensionär med din bil,
              Besök prostituerade, Drick whisky tills du spyr. Det finns ett
              spel som heter Powerbabe, och där vinner man poäng genom att mobba
              de andra speldeltagarna. Det nya Internetspelet Gay uppmanar:
              Skjut ihjäl nakna bögar. Misslyckas du blir du våldtagen.
            </seg>
            <seg n="8bc8adec">
              Ja, det finns många avskräckande exempel.
            </seg>
            <seg n="1d99d27e">
              Vad gör då samhället för att motverka skadliga datorspel? Ja,
              man har en åldersmärkning, men hur fungerar den?
            </seg>
            <seg n="8b32dda2">
              Det finns en undersökning gjord bland fem leksaksbutiker i Skandinaviens
              största leksakskedja, BR Leksaker, som visar att butikerna säljer
              spel med åldersmärkningarna 16+ och 18+. Det gör man trots att
              de huvudsakliga målgrupperna för denna leksakskedja är barn i
              åldrarna 010 år. De våldsamma spelen står bland barnspelen, ofta
              på låg, åtkomlig höjd.
            </seg>
            <seg n="974abd13">
              Undersökningen visar också att butikspersonalen har dålig kunskap
              om PEGI-märkningen, den märkning som anger lämplighet med avseende
              på våldsinnehåll, droger, sex med mera. I vissa butiker vet personalen
              inte vad PEGI-märkningen innebär. I ett fall tipsade personalen
              om ett spel avsett för 16-åringar som present till en tolvåring.
            </seg>
            <seg n="9cc6ab1d">
              Det finns ingen lag som tvingar butikerna att följa PEGI-rekommendationerna.
              Jag undrar om det inte är så att ministern bör tänka om. En lagstiftning
              kanske är enda möjligheten att undanhålla de mindre barnen från
              de våldsamma spelen. Det kan inte vara meningen att barn i tio-
              eller tolvårsåldern ska få tillgång till Postal 2 där man använder
              olika skjutvapen för att meja ned motståndaren. Där anges möjligheten
              att dämpa ljudet genom att trä en levande katt över pipan. Det
              är många otäckheter.
            </seg>
            <seg n="57f54438">
              Postal 2 har totalförbjudits i Nya Zeeland. Försäljningen av
              spelet kan ge upp till 235 000 kr i böter eller fängelse i ett
              år. I USA pågår också en skärpning av lagen om datorspelsförsäljning.
              Då tycker jag att det vore rimligt att vi även i Sverige övervägde
              en lagstiftning mot dessa våldsamma datorspel.
            </seg>
          </u>
          <note n="e27cf923">
            Anf. 102 BIRGITTA SELLÉN (c):
          </note>
          <u who="unknown" xml:id="i-fe667cb01fa58532-1" n="89750e2b">
            <seg n="d27b9733">
              Herr talman! Jag vill än en gång lyfta fram några jämförelser.
            </seg>
            <seg n="d1169b51">
              Vi har tydliga lagar om åldersgränser vid försäljning av alkohol
              och tydliga åldersgränser för barn att gå på bio. Därför är det
              naturligt att även ha en lag som gäller vid försäljning och uthyrning
              av tv-spel och som inte bara rekommenderar utan verkligen talar
              om vad som gäller.
            </seg>
            <seg n="0ed0afcc">
              Tyvärr kommer vi med en lag inte åt alla spel. Vi kommer inte
              åt spelen på Internet. Jag tänker på internationella spel när
              jag säger Internet. Det kan ändå vara en signal till föräldrarna
              om att bättre hålla koll på vad deras barn spelar om man har tagit
              ett stort ansvar för att se till att de här bestämmelserna finns.
            </seg>
            <seg n="03cb9b53">
              Justitieministern sade också i sitt svar att hur skadligt det
              här är vet vi inte riktigt och att det undersöks. Jag vet att
              det undersöks i Sverige. Men det finns ju erfarenheter från till
              exempel USA, där FBI säger att alla de mord som har skett i skolor
              begås av sådana som är besatta av våldsamma datorspel. Vi kan
              ju också dra lite erfarenheter av det. Jag tror inte att vi svenskar
              är speciellt annorlunda.
            </seg>
            <seg n="7e50e6a6">
              Oerhört många föräldrar säger: Vi vet inte hur vi ska söka hjälp
              när våra barn drabbas av det här. Det är bara 5 % som vet vart
              de ska vända sig av alla dem som har barn som drabbas. Finns det
              ingenting ni kan göra för att ge dem upplysning så att de vet
              hur de ska hantera problemet?
            </seg>
          </u>
          <note type="speaker" n="b65af9c6">
            Anf. 103 LARS-IVAR ERICSON (c):
          </note>
          <u who="unknown" xml:id="i-a877f091d9899be2-44" n="89750e2b">
            <seg n="fedb4045">
              Herr talman! Jag skulle vilja ta med åhörarna på ett besök på
              ett Internetcafé. Här kan tio- och tolvåringar spela Grand Theft
              Auto, ett av de grymmaste och våldsammaste spel som finns på den
              svenska marknaden. Ur innehållet läser jag: Offrens halsstumpar
              blöder som fontäner när man skjutit huvudet av dem och blodsdroppar
              stänker upp på kameralinsen när man går loss med motorsågen på
              en golfspelare. I ett annat spel handlar det om att knycka en
              bil, plocka upp en hora, sätta på henne och mörda henne för att
              få tillbaka de pengar hon just tjänat. Ord som är ofta förekommande
              i spelet är nigger och motherfucker .
            </seg>
            <seg n="08b05f5e">
              Då undrar jag: Är det inte möjligt att stoppa de yngre från att
              spela? Nej, det är så att ägaren till Internetcaféet tar emot
              betalningen och därefter får spelaren, oavsett om han eller hon
              är under tolv år, ett lösenord och kan sedan hitta alla de spel
              som finns på Internet och själv välja vad man vill spela. Att
              låta barn spela de spel som har en högre åldersrekommendation
              är alltså inte olagligt på detta Internetcafé.
            </seg>
            <seg n="596fcc6e">
              Jag undrar verkligen om inte ministern, som är juridiskt skolad,
              har någon åsikt om hur man kan komma åt de datorspelsställen som
              inte respekterar åldersgränserna. Finns det verkligen ingen lagstiftning
              som är tillämplig? Det lär finnas en lag som handlar om att man
              inte ska tillåta otillåten utlämning. Den kanske är användbar
              i detta sammanhang.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="f77b2484">
            19 § Svar på interpellation 2005/06:389 om ekobrottsbekämpning
            i hela Sverige
          </note>
          <note type="speaker" n="536e18df">
            Anf. 104 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-45" n="a2566e78">
            <seg n="da351f93">
              Herr talman! Hillevi Engström har frågat mig vilka konkreta åtgärder
              jag avser att vidta för att säkerställa en effektiv ekobrottsbekämpning
              i hela Sverige.
            </seg>
            <seg n="0cc0db77">
              Jag vill inledningsvis framhålla att bekämpningen av den ekonomiska
              brottsligheten är en prioriterad fråga för regeringen, och Ekobrottsmyndigheten
              är och förblir en central del i den verksamheten.
            </seg>
            <seg n="fff39e37">
              Vid Ekobrottsmyndigheten arbetar bland annat poliser och åklagare
              som är specialiserade på ekobrottsbekämpning. Ekopoliser och ekoåklagare
              finns även utanför Ekobrottsmyndighetens ansvarsområde. Bekämpningen
              av ekonomisk brottslighet ska prioriteras av såväl polis som åklagare.
              I de län där Ekobrottsmyndigheten inte ansvarar för åklagarverksamheten
              samordnar myndigheten tillsammans med Åklagarmyndigheten verksamheten
              som rör ekonomisk brottslighet. Ekobrottsmyndigheten ska dessutom
              utveckla metoder för att effektivisera bekämpningen av den ekonomiska
              brottsligheten.
            </seg>
            <seg n="84c54076">
              Förutsättningarna för ekobrottsbekämpningen i Sverige kan naturligtvis
              förbättras ytterligare. Regeringen beslutade därför i september
              2005 att göra en översyn av Ekobrottsmyndigheten. Utredaren ska
              göra en analys av Ekobrottsmyndighetens uppgifter och organisation
              samt en utvärdering av de resultat som myndigheten har uppnått.
              Utifrån de bedömningarna ska utredaren ta ställning till om myndighetens
              verksamhet kan anses bedrivas i en ändamålsenlig struktur och
              organisation.
            </seg>
            <seg n="65fb1acc">
              När det gäller frågan i vilken organisatorisk form ekobrottsbekämpningen
              lämpligen bör bedrivas vill jag naturligtvis avvakta resultatet
              av den pågående översynen på området. De överväganden som görs
              inom ramen för översynen kommer att utgöra ett viktigt underlag
              för regeringens ställningstaganden beträffande den framtida ekobrottsbekämpningen.
            </seg>
            <seg n="5f2f836a">
              Jag kommer givetvis att följa utvecklingen på området för att
              kunna ta ställning till om det kan krävas några ytterligare åtgärder
              från min sida.
            </seg>
          </u>
          <note type="speaker" n="d610156c">
            Anf. 105 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-acc35c4fcc9747d9-2" n="16378130">
            <seg n="0ba000d4">
              Herr talman! Ja, kampen mot brottsligheten är viktig. Det är
              en av de frågor som vi moderater sätter väldigt högt upp, om inte
              allra högst upp, på dagordningen, för i ett samhälle där många
              utsätts för brott, som är otryggt, spelar andra politiska frågor
              faktiskt mindre roll.
            </seg>
            <seg n="3747c3ec">
              Vi hörde tidigare i dag att våldsbrotten har ökat i Sverige med
              uppemot 70 %, tror jag nämndes. Jag vet att i Helsingforss län
              har våldet ökat med 38 % de senaste tolv åren. Men det är inte
              bara våldet som ökar i samhället. Tyvärr ökar också de ekonomiska
              brotten.
            </seg>
            <seg n="46eb54a5">
              Sedan 2001 har ekobrotten ökat i Sverige med 47 %. År 2004 uppgick
              brotten till mer än 15 000, och ökningen från 2001 var nästan
              5 000 brott. Den största delen av dessa brott är skattebrott och
              bokföringsbrott, som utgör 92 % av anmälningarna.
            </seg>
            <seg n="7626d5da">
              Men det finns många faktorer som tyder på att ekobrotten har
              stora mörkertal. Brottsligheten sätter inga omedelbara spår som
              går att upptäcka för en utomstående. De inblandade är väldigt
              måna om att dölja brottsligheten. Och brottsoffret är ofta det
              allmänna, det vill säga vi, staten, samhället och dess invånare.
              Ibland vet man inte ens om att man är utsatt för ekonomisk brottslighet.
              Vissa är också obenägna att anmäla.
            </seg>
            <seg n="e0745187">
              Olika beräkningar av den faktiska ekobrottsligheten som Skatteverket
              har gjort pekar på att vinningen är mer än 100 miljarder kronor
              per år. Statistiska Centralbyrån har beräknat de svarta inkomsterna
              till mer än 130 miljarder. Och Riksbanken säger i en analys från
              2001 att det finns en oerhört stor andel kontanta medel, sedlar,
              i omlopp i Sverige. Det är en onaturligt hög andel i förhållande
              till våra grannländer. Att använda kontanter i stället för kort
              är en vanlig metod för att tvätta pengar som man har fått genom
              olagliga aktioner. SCB beräknar att hushållens svarta inkomster
              uppgår till mer än 5 % av bruttonationalprodukten. Så det är ett
              stort problem med ekobrottslighet i Sverige.
            </seg>
            <seg n="02dd5216">
              Det är ett stort bekymmer också att väldigt många svenskar har
              en ganska tillåtande attityd till att använda svart arbetskraft.
              I november 2005 frågade Skatteverket medborgarna, och då uppgav
              var tredje att de hade köpt svarta arbetstjänster till en medelkostnad
              på närmare 8 000 kr per år. Skälet till att man använder svart
              arbetskraft säger man är att det är väldigt många andra som fuskar
              och att skatterna är väldigt höga.
            </seg>
            <seg n="59c38739">
              Sammanfattningsvis kan man säga att det är ett stort bekymmer
              med ekobrott i Sverige, både i mindre skala och i mer organiserad
              form. Det finns också tydliga kopplingar till den grova organiserade
              brottsligheten. Det kan handla om vapenhantering, narkotika och
              annan brottslighet.
            </seg>
            <seg n="d9a32f79">
              Nu finns det i Sverige sedan 1998 en myndighet, Ekobrottsmyndigheten,
              som har jobbat och jobbar på ett väldigt bra sätt i vissa delar
              av Sverige för att bekämpa ekobrotten.
            </seg>
            <seg n="d3ccbfcc">
              Det är då en ganska viktig fråga att ställa till justitieministern
              varför Ekobrottsmyndigheten har sin verksamhet begränsad bara
              till de stora städerna Helsingfors, Göteborg och Malmö. Jag tror
              nämligen att om man kunde sprida Ekobrottsmyndighetens sätt att
              arbeta gränsöverskridande med åklagare, poliser, revisorer tillsammans
              under samma tak, skulle slagkraften mot ekobrottslingarna och
              deras vinning öka. Det är viktigt för människor i hela Sverige,
              både de som är misstänkta och de som är målsägare liksom staten,
              att de här brotten utreds mer effektivt än vad som görs i dag.
            </seg>
            <seg n="3d2e078f">
              Avslutningsvis vill jag säga att jag inte har några andra synpunkter
              än att ekoåklagarna gör ett väldigt bra jobb även i andra delar
              av Sverige. Problemet är inte ekoåklagarnas arbete. Problemet
              är polisens bristande resurser på orter där EBM inte har någon
              verksamhet.
            </seg>
            <seg n="973cb1d5">
              Min fråga till justitieministern är alltså: Hur ser justitieministern
              på att man utreder de här brotten på olika sätt i Sverige? Är
              det en bra ordning att man har olika organisationsmodeller?
            </seg>
          </u>
          <note type="speaker" n="0f2df144">
            (Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-46" n="a2566e78">
            <seg n="5f116bc7">
              Jag har ingen kommentar. Det är under utredning.)
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="bf3e07bf">
            20 § Svar på interpellation 2005/06:421 om användning av den
            särskilda beredskapspolisen
          </note>
          <note type="speaker" n="46ed19e4">
            Anf. 106 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-47" n="a2566e78">
            <seg n="54b1f842">
              Herr talman! Beatrice Ask har frågat mig vilka initiativ jag
              avser att vidta för att den särskilda beredskapspolisen ska komma
              till användning.
            </seg>
            <seg n="414ce4ff">
              Samhällets krishanteringsförmåga skapas med utgångspunkt i de
              åtgärder som vidtas i den normala verksamheten. I vissa fall kan
              det emellertid bli nödvändigt att använda sig av förstärkningsresurser.
              Regeringen anser att den särskilda beredskapspolisen utgör en
              viktig sådan resurs.
            </seg>
            <seg n="43509fc8">
              Beredskapspoliser som ingått särskilt avtal kan i dag kallas
              in vid och inför särskilt svåra och påfrestande situationer från
              ordnings- och säkerhetssynpunkt. Regeringen har givit tillstånd
              att använda den särskilda beredskapspolisen vid tre tillfällen.
            </seg>
            <seg n="20a77644">
              I början av 2005 gav jag en särskild utredare i uppdrag att biträda
              departementet med att utreda frågan om en utökad användning av
              den särskilda beredskapspolisen. Uppdraget har redovisats och
              utredaren har föreslagit att nuvarande bestämmelser ändras på
              så sätt att Rikspolisstyrelsen ges rätten att i fredstid kalla
              in den särskilda beredskapspolisen. Utredaren har vidare föreslagit
              en ändring i förordningen om beredskapspolisen som innebär ett
              vidare användningsområde för den särskilda beredskapspolisen.
            </seg>
            <seg n="a8fcf57d">
              Regeringen har i propositionen Samverkan vid kris för ett säkrare
              samhälle framfört att det finns ett behov av att kunna förstärka
              den ordinarie polisen vid kriser samt att nuvarande system för
              beredskapspolisen behöver reformeras.
            </seg>
            <seg n="41a15834">
              På Justitiedepartementet pågår ett beredningsarbete i frågan.
              Jag vill inte föregripa denna beredning men jag är givetvis lika
              intresserad som Beatrice Ask av att samhällets resurser utnyttjas
              fullt ut. Jag är därför beredd att vidta de åtgärder som krävs
              för att förstärka den särskilda beredskapspolisens förutsättningar
              att även fortsättningsvis vara en viktig resurs i samhällets krishanteringsförmåga.
            </seg>
          </u>
          <note type="speaker" n="7c58ed81">
            Anf. 107 BEATRICE ASK (m):
          </note>
          <u who="beatrice_ask_00e90e" xml:id="i-431b8c0c811e2344-0" n="5485bc4e">
            <seg n="efc66443">
              Herr talman! Jag vill börja med att tacka statsrådet för svaret
              på frågan.
            </seg>
            <seg n="8222efa0">
              Bakgrunden till min fråga vad justitieministern avser att göra
              för att den särskilda beredskapspolisen ska kunna komma till användning
              är att det förefaller ganska märkligt att vi har en resurs i Sverige
              som väldigt sällan kommer till användning. Det gäller i synnerhet
              som polisens resurser då och nu inte räcker till för alla de uppgifter
              som är angelägna.
            </seg>
            <seg n="f50f6c59">
              Därför har riksdagen nyligen beslutat om vissa utökade möjligheter
              för polisen att begära stöd från försvaret vid terrorismbekämpning.
              Men det finns ju också andra mindre allvarliga, men nog så resurskrävande
              situationer där man ställer sig frågan om det finns resurser som
              skulle kunna användas för att komplettera polisens insatser. Det
              kan gälla större olyckor, naturkatastrofer, kanske epidemier.
            </seg>
            <seg n="eaff1a5b">
              I det sammanhanget är det märkligt att den särskilda beredskapspolisen
              inte används särskilt ofta. Det finns 1 500 beredskapspoliser
              i Sverige i avdelningar spridda över nästan hela landet. De har
              grundutbildning och ofta kompletterande utbildning och leds av
              erfarna yrkespoliser med ledarskapsutbildning.
            </seg>
            <seg n="9aab605a">
              Det är också en motiverad grupp människor som man har rekryterat
              till beredskapspolisen. Det ställs höga krav för att komma i fråga
              för den utbildningen. Det är krav motsvarande dem som vi har när
              man ska göra FN-tjänst eller ingå i utlandsstyrkan.
            </seg>
            <seg n="b88437f4">
              Dessa motiverade och engagerade människor kan och vill göra en
              insats. De ställer sig naturligtvis frågan: Hur kan samhället
              satsa 20, 21 eller 22 miljoner kronor varje år på utrustning och
              utbildning för oss när man aldrig någonsin använder vår kompetens?
            </seg>
            <seg n="f9ac7250">
              Orsaken till att man inte använder beredskapspolisen i dag torde
              vara att det krävs att respektive polismyndighet har ett särskilt
              avtal och att det krävs beslut av regeringen i varje enskilt fall.
              Det är ganska omständligt om polisen ska använda den särskilda
              beredskapspolisen. Man borde fundera på att göra något åt det,
              tycker jag.
            </seg>
            <seg n="8f0ae755">
              Det finns ett intresse hos Rikspolisstyrelsen att i vissa situationer
              kunna använda den här specialkompetensen och på det sättet avlasta
              polisorganisationen uppgifter som skulle kunna hanteras av beredskapspolisen.
            </seg>
            <seg n="8cf144bf">
              Det är naturligtvis väldigt bra att justitieministern har låtit
              en utredare analysera frågorna kring detta. Det är en ganska kontroversiell
              fråga. Utredningen har kommit och ministern hänvisar till att
              frågan bereds på Justitiedepartementet.
            </seg>
            <seg n="5735f20e">
              Jag är nyfiken och min fråga är: Har ministern själv någon uppfattning
              om detta? Vore det bra om Rikspolisstyrelsen på ett lite enklare
              sätt kunde ta användning av beredskapspoliserna? Vilket besked
              vill ministern ge beredskapspoliser runtom i Sverige som gärna
              skulle ställa upp och som har sett händelse efter händelse utan
              att de någonsin blivit ianspråktagna?
            </seg>
            <seg n="3358b37f">
              Beredskapspoliser skriver till oss riksdagsledamöter: När man
              behöver extra resurser ropar man på militären. Men vi då? Varför
              kommer vi aldrig i fråga?
            </seg>
            <seg n="fe6bf1b7">
              Det är en fråga man kan ställa sig.
            </seg>
            <seg n="d55edc82">
              Jag tror att vi måste bli bättre på att ta till oss engagerade
              människor som skaffar sig en utbildning för olika insatser. Här
              har vi en sådan grupp som vi har organiserat och som borde komma
              till användning.
            </seg>
            <seg n="f5060f89">
              När kan man bedöma att ministern och inte bara departementet
              har berett frågan färdigt? Har justitieministern själv någon uppfattning
              om om det vore bra att använda dessa 1 500 engagerade och hyfsat
              välutbildade personerna när vi har problem att få resurserna att
              räcka till för polisen?
            </seg>
          </u>
          <note type="speaker" n="161567be">
            Anf. 108 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-48" n="a2566e78">
            <seg n="8326c673">
              Herr talman! För en gångs skull ska jag hålla med Beatrice Ask
              om det mesta hon sade. Däremot kanske jag inte kan ge exakt de
              svar som Beatrice Ask vill ha av den anledningen att frågan bereds.
              Det är inga enkla avgränsningar.
            </seg>
            <seg n="20dceb33">
              Jag kan säga att jag är allmänt positiv till att beredskapspolisen
              ska kunna användas i mycket större utsträckning än i dag. Det
              finns svåra gränsdragningar. I vilka situationer? Ska man få använda
              vapen? Vem ska besluta? Ska regeringen involveras och fatta beslut?
            </seg>
            <seg n="79c75d42">
              De frågorna återstår. Det är inga lätta uppgifter. Därför arbetar
              tjänstemän på Justitiedepartementet tillsammans med RPS, polisfacket
              och andra intressenter med den frågan. Jag tänker inte forcera
              fram ett svar. Beredningen pågår. Under det här året kommer det
              att fattas ett definitivt beslut med alla de här svåra avgränsningarna.
            </seg>
            <seg n="3d2268f5">
              Eftersom vi nu diskuterar frågan, vill jag säga: Svaret är ja.
              Det som Beatrice Ask säger låter fullt rimligt och logiskt. Av
              den anledningen tog jag det här initiativet. Jag ber att få återkomma
              när jag har exakt besked. Det är inte jag personligen som avgör
              detta. Det här arbetet måste få fortgå. Det kommer alltså snart
              ett besked.
            </seg>
          </u>
          <note type="speaker" n="96d4a521">
            Anf. 109 BEATRICE ASK (m):
          </note>
          <u who="beatrice_ask_00e90e" xml:id="i-431b8c0c811e2344-1" n="5485bc4e">
            <seg n="cdbaea6c">
              Herr talman! Eftersom det här är en av de sista debatterna är
              det väldigt roligt att kunna vara glad över ett svar. Det är bra
              att justitieministern så tydligt ger besked om att vi ska försöka
              använda den här resursen bättre än i dag.
            </seg>
            <seg n="7ed92741">
              Jag vill bara skicka med den enkla synpunkten att jag naturligtvis
              vet att det finns många svåra avvägningar i hanteringen av detta.
              Det finns också många intressenter. Det finns en rädsla från inte
              minst polisfacket att vi skulle använda korttidsutbildad personal
              och att det skulle vara något slags konkurrens med etablerade
              poliser. Det är ju inte det det är fråga om.
            </seg>
            <seg n="98fcb53b">
              Det är väldigt viktigt att se detta utifrån ett samhällsperspektiv
              där vi vill kunna använda olika kompetenser på ett bra sätt.
            </seg>
            <seg n="94dea0ea">
              Vi har motsvarande diskussion i en helt annan fråga i Helsingforssmyndigheten
              där polismästaren driver och jobbar med ett försök med volontärer.
              Där finns det också från mitt parti frågor om detta är lämpligt
              och vad dessa människor ska göra.
            </seg>
            <seg n="17e0a3de">
              Jag tror att det är rätt hållning att använda mer än en typ av
              resurs eller organisation och se det hela som en helhet. Jag tror
              att Rikspolisstyrelsen, om man har rätt regelverk, skulle kunna
              klara att fatta kloka beslut om när den här specialgruppen, beredskapspolisen,
              skulle vara en resursförstärkning som man kan använda på ett klokt
              sätt till allmänhetens fromma.
            </seg>
            <seg n="8eb8641a">
              Tack för beskedet. Jag tror att många beredskapspoliser ser fram
              emot ställningstagandena när de kommer.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="d3a02166">
            21 § Svar på interpellation 2005/06:427 om anstalten Kolmårdens
            långsiktiga inriktning
          </note>
          <note type="speaker" n="d7963bcd">
            Anf. 110 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-49" n="a2566e78">
            <seg n="bdb0fe34">
              Herr talman! Karin Granbom har frågat mig vilken långsiktig inriktning
              för anstalten Kolmården som jag avser att verka för och om några
              åtgärder krävs med avseende på säkerheten.
            </seg>
            <seg n="140402b0">
              Regeringen gav under 2003 ett uppdrag till Kriminalvården där
              riktlinjer för den fortsatta platsutbyggnaden fastställdes. Nyckelord
              i uppdraget var att de nya platserna skulle kunna användas flexibelt
              både vad gäller säkerhet och beläggning, att man i framtiden ska
              ha färre och större enheter samt att en fortsatt utveckling av
              system med självförvaltning ska beaktas.
            </seg>
            <seg n="d67b7432">
              Kolmården är en öppen anstalt, där de intagna medverkar i driften
              av anstalten. Klienterna placeras på Kolmården utifrån en bedömning
              av risk och behov. I det sammanhanget är det viktigt att man har
              en organisation som är flexibel och att man har anstalter som
              kan anpassas till det existerande klientbehovet.
            </seg>
            <seg n="55fa3a7b">
              De intagna på Kolmården är elektroniskt övervakade genom att
              de bär fotboja. Ett av de primära målen med utnyttjande av elektronisk
              övervakning på anstalten var att stärka säkerheten. Efter den
              elektroniska övervakningens introduktion har endast en rymning
              från anstalten registrerats.
            </seg>
            <seg n="e8094603">
              Kolmården har varit öppen i knappt två år och är en försöksverksamhet.
              Om man bedömer att det finns behov av det, går det naturligtvis
              att göra anpassningar av Kolmårdens inriktning. Det är Kriminalvården
              som beslutar om den typen av frågor. Jag har fullt förtroende
              för att Kriminalvården gör de rätta bedömningarna utifrån de krav
              som ställs på en väl fungerande verksamhet, en god säkerhet och
              ett effektivt resursutnyttjande.
            </seg>
          </u>
          <note type="speaker" n="f453787e">
            Anf. 111 KARIN GRANBOM (fp):
          </note>
          <u who="karin_granbom_4b656d" xml:id="i-49ddbd3bea0796f3-0" n="7c3c574c">
            <seg n="4d30b94d">
              Herr talman! Anstalten Kolmården är Sveriges mest öppna anstalt.
              Man ska ha de personer som är minst belastade intagna, med korta
              straff och inga behandlingsbehov. Anstalten borde kunna vara ett
              skyltfönster i fråga om hur kriminalvården ser ut när den fungerar
              som bäst.
            </seg>
            <seg n="51cfdd18">
              Ministern säger att regeringen 2003 gav ett uppdrag om platsutbyggnad
              där nyckelordet varit flexibilitet. Han tar inte på sig något
              ansvar för inriktningen av anstalten Kolmården. För mig låter
              det märkligt att varken ministern eller det socialdemokratiska
              partiet har något inflytande över kriminalvården och anstalternas
              utformning, i stora drag åtminstone. I värsta fall är detta ett
              sätt att komma undan det faktum att det med Socialdemokraternas
              stöd byggdes en anstalt för en grupp klienter som var så liten
              att man har tvingats ändra kriterierna för vilka som får tas in
              för att kunna hålla budget någotsånär men att man inte har funderat
              över vad detta betyder för inriktningen på och innehållet i anstaltsvistelsen.
            </seg>
            <seg n="6a30b8aa">
              Kolmården är ett femårigt försöksprojekt. Fem år är en lång tid.
              Eftersom förutsättningarna förändrats i grunden finns det behov
              av att redan nu utvärdera och fundera över om man ska gå vidare
              precis på samma sätt som man sade från starten.
            </seg>
            <seg n="ee8d4f5e">
              När jag säger att förutsättningarna har förändrats tänker jag
              på att man har tvingats ta emot betydligt svårare intagna än vad
              som var meningen från början. Nu finns där också missbrukare och
              psykiskt sjuka, trots att dessa grupper inte uppfyller de kriterier
              som ställts upp när det gäller de intagna. Detta innebär nya krav
              på säkerhet och behandling.
            </seg>
            <seg n="1901dea5">
              I min interpellation frågar jag om ministern anser att säkerheten
              är tillräcklig med tanke på de intagna. Han nämner att man har
              infört fotboja. Efter detta har de intagna inte varit rymningsbenägna,
              och det är bra. Men min fråga handlar om att det har kommit ett
              nytt och svårare klientel efter det att bojan infördes och som
              ställer nya krav på säkerhet både gentemot allmänheten och inne
              på anstalten. Jag konstaterar att jag inte får något svar på om
              det har gjorts några justeringar utifrån detta.
            </seg>
            <seg n="472b0e8d">
              Jag skulle också ha velat ställa en fråga om behovet av behandling
              på anstalten. I dag finns det ingen behandling alls. De som är
              missbrukare och lider av psykisk sjukdom kan inte ingå i den ordinarie
              verksamheten, och de behöver behandling. Det behövs också viss
              behandling för många av de intagna, även om det inte syns så tydligt.
            </seg>
            <seg n="29ea4e92">
              Ministern hänvisar till att myndigheten får ta ansvar för situationen
              på anstalten. Eftersom ministern gärna talar om hur han är med
              och bygger säkerhetsanstalter, vill jag också påminna om att han
              har varit med och godkänt den mest öppna anstalten med en inriktning
              som har förändrats utan att någon riktigt håller i rodret. Anstaltens
              ledning har uttalat i medierna att en ytterligare ökning av svårhanterade
              personer innebär att anstaltens inriktning inte kan upprätthållas.
              Om ministern inte vill presentera någon vision för anstalten,
              så har han i alla fall fått chans att kommentera det som påverkar
              den.
            </seg>
            <seg n="e1909d87">
              Om jag fick vara visionär för anstalten skulle jag gärna se att
              man i framtiden kan hålla noggrant på de uppställda kriterierna.
              Det är viktigt att skötsamma personer och förstagångsintagna inte
              umgås med tyngre belastade personer och med dem som har missbruksproblem.
              Eftersom personer som är skötsamma, förstagångsdömda och utan
              behandlingsbehov inte fyller upp anstalten, föreslår jag att man
              upprättar vissa avdelningar med intagna som har ett specifikt
              problem som det i dagsläget inte finns utvecklad behandling för
              inom kriminalvården.
            </seg>
            <seg n="3320fef3">
              Att göra anstalten inriktad på att till exempel bekämpa spelberoende
              vore utmärkt. I dag finns det ingen behandling mot spelmissbruk
              inom kriminalvården, och spelmissbruk är ett växande problem i
              samhället och är också orsaken till kriminalitet hos flera av
              de intagna.
            </seg>
          </u>
          <note type="speaker" n="0176d3c7">
            Anf. 112 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-50" n="a2566e78">
            <seg n="01308755">
              Herr talman! När det gäller placeringen av personer är det ett
              myndighetsbeslut, och det ska jag inte lägga mig i. Det tror jag
              att vi är helt överens om. Sedan skulle jag naturligtvis på vanligt
              sätt, med förordningar och regleringsbrev, från regeringen kunna
              gå in och styra en anstalt. Men jag anser att det är bättre att
              Kriminalvården gör det. Det är visserligen på det sättet att vi
              genom beslut och på annat sätt bestämmer om dessa fängelser. Men
              inriktningen anser vi att det är Kriminalvården som ska besluta
              om och som vi har fullt förtroende för.
            </seg>
            <seg n="3c3733c5">
              Men jag vill ändå nämna att anstalten Kolmårdens utveckling vi
              ska i framtiden naturligtvis ha allt från helt öppna anstalter
              till de mest slutna anstalterna, och det blir också ytterligare
              ett säkerhetsfängelse har väckt ett stort intresse. Jag har mött
              flera kolleger ute i Europa som talar om det elektroniska fängelset
              i Sverige. Det har också gjorts studieresor från medier i andra
              länder för att man ska titta på det elektroniska fängelset i Sverige.
              Det är alltså intressant att följa detta. Och det är klart att
              jag följer anstalten Kolmården med extra stort intresse eftersom
              den är lite speciell.
            </seg>
            <seg n="838bbc31">
              Samtidigt är det också viktigt att understryka att utvecklingen
              med elektronisk fotboja går framåt. Där har vi ett uppdrag, även
              om det handlar om en helt annan sak, till RPS för att klara de
              tekniska förutsättningarna. Så nog har den elektroniska fotbojan
              kommit för att stanna i Sverige, och nog kommer den att användas
              i större utsträckning. Men om det kommer att ske på samma sätt
              som på anstalten Kolmården eller inte ska jag åtminstone inte
              nu ta ställning till.
            </seg>
            <seg n="0d1f6286">
              Frågan om vård tas upp generellt, och det är ju en väldigt viktig
              del. Därför är det glädjande att vi nu kan se att det finns så
              många platser när det gäller personer som har missbruksproblem.
              Vi ser att personer som är dömda för sexualbrott finns på Norrtäljeanstalten,
              och vi ser projekt inom kriminalvården för män som har misshandlat
              kvinnor. Det är alldeles självklart att det är något oerhört viktigt.
              Med förändringen i kriminalvårdslagen ges det också större utrymme
              för dem som verkligen vill ha behandling att få de incitament
              som behövs. Och vice versa ska det innebära konsekvenser för dem
              som missköter sig.
            </seg>
            <seg n="146f9566">
              Det sker väldigt spännande saker. Men även om jag formellt skulle
              kunna gå in från regeringens sida i fråga om enskilda anstalter,
              anser jag att det är lämpligast att Kriminalvården, som jag har
              fullt förtroende för, bedömer hur anstalten Kolmården ska bedrivas,
              och framför allt att jag inte ska tala om vilka som ska vara där.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="b01e533b">
            22 § Svar på interpellation 2005/06:445 om polishögskola i Rosengård
          </note>
          <note type="speaker" n="fb6e248e">
            Anf. 113 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-51" n="a2566e78">
            <seg n="56c7eeeb">
              Herr talman! Tobias Billström har frågat mig vilka åtgärder jag
              avser att vidta för att förbättra den etniska sammansättningen
              inom svensk polis. Han har också frågat mig vilka åtgärder jag
              avser att vidta för att säkerställa att en kommande fjärde polishögskola
              bör placeras i Malmö och mer specifikt i Rosengård.
            </seg>
            <seg n="fe7d8002">
              Jag delar helt Tobias Billströms uppfattning att polisen som
              organisation bör spegla befolkningens sammansättning. Det bedrivs
              därför inom polisen ett aktivt arbete med att öka andelen anställda
              med annan etnisk eller kulturell bakgrund än svensk. Många polismyndigheter
              har kontakter med invandrarföreningar, anordnar öppet hus och
              driver projekt i syfte att öka intresset för polisen bland personer
              med invandrarbakgrund. Jag kan också nämna att det inom Rikspolisstyrelsen
              nyligen har beslutats om en ny handlingsplan för etnisk mångfald
              och för att främja lika rättigheter och möjligheter oavsett etnisk
              tillhörighet, religion eller annan trosuppfattning.
            </seg>
            <seg n="78a30428">
              I regeringens senaste budgetproposition betonades särskilt att
              påbörjade insatser inom polisen för att öka mångfalden ska fortsätta
              och intensifieras. Mångfaldsfrågor har även tagits upp i polisens
              regleringsbrev för 2006. Det pågår således ett fortlöpande arbete
              inom området.
            </seg>
            <seg n="8fefb73b">
              Så till frågan om en fjärde polishögskola. Det är viktigt att
              polisutbildningen utvecklas i takt med förändringarna i samhället.
              Därför beslutade regeringen den 26 januari 2006 om kommittédirektiv
              till en utredning om en ny polisutbildning. Utredaren ska bland
              annat utarbeta de förslag till förändringar när det gäller rekrytering
              och grundutbildning inom polisen som behövs för att främja den
              ständigt pågående polisära utvecklingen. Utredaren ska även överväga
              hur en övergång till en högskoleutbildning påverkar förutsättningarna
              att bestämma var polisutbildningen ska vara lokaliserad och på
              vilka orter polisutbildningen bör finnas i framtiden. Uppdraget
              ska redovisas senast den 31 januari 2007.
            </seg>
            <seg n="e54a9003">
              Det är viktigt att utredningen får arbeta förutsättningslöst,
              och jag inväntar därför de överväganden och förslag som läggs
              fram innan jag tar ställning i frågor kring den framtida polisutbildningen.
            </seg>
          </u>
          <note type="speaker" n="7ced065e">
            Anf. 114 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-52bb1385a85eede1-0" n="317795d1">
            <seg n="ada1c0b4">
              Herr talman! Tack så mycket för svaret, justitieministern! I
              dag debatterar vi, här i andrakammarsalen, frågan om en ny polishögskola
              i Rosengård. Det är kanske mer symboliskt än vad man först skulle
              kunna tro. När denna sal togs ur bruk år 1970 såg vårt land väsentligt
              annorlunda ut än vad det gör i dag. Det finns nog få som skulle
              invända mot detta påstående.
            </seg>
            <seg n="96d6a2c0">
              Sedan 1970 har antalet människor i Sverige som är utlandsfödda
              ökat dramatiskt, och det ganska homogena land som styrdes från
              detta rum är i dag en påtagligt förändrad nation. Detta gäller
              inte minst på rättsväsendets område. I dag har vi brott som 60-talets
              riksdagsledamöter kanske rentav skulle ha haft svårt att namnge
              eller definiera. Brottsbekämpningen ställs ständigt inför kravet
              att tillämpa nya metoder för att nå framgång.
            </seg>
            <seg n="37305a0f">
              Polistjänstemännen förblir dock människor med allt vad det innebär,
              inte minst i förhållande till medborgarna, som de ska hjälpa och
              skydda. Det innebär att man i dag måste ställa frågor kring sammansättningen
              av landets poliskår, frågor som inte var aktuella i 1970-talets
              samhälle och som inte heller ställdes. Och med dessa frågor kring
              sammansättningen kommer rimligen också frågor kring rekrytering
              och fortbildning in i bilden.
            </seg>
            <seg n="98506089">
              Jag, som här i riksdagen representerar Malmö, en stad där hälften
              av befolkningen är utlandsfödd, har valt att engagera mig mycket
              i den här frågan om en polishögskola i Rosengård. Under denna
              mandatperiod har jag ställt tre interpellationer till justitieministern
              kring detta. De slutsatser som jag drar av dessa debatter och
              av dagens svar från justitieministern är flera.
            </seg>
            <seg n="46ed3f2c">
              Ministern hänvisar först och främst till ambitioner och till
              Rikspolisstyrelsens antagna handlingsplan. Det är ett mycket bra
              dokument. Jag har inga invändningar mot de formuleringar som används
              i direktiven, som jag har läst med stort intresse. Problemet är
              bara att företrädare för Rikspolisstyrelsen har varit tydliga
              med att det inte finns några medel avsatta i budgeten för någonting
              annat utöver vad som redan är fastlagt fram till och med utgången
              av år 2009. Detta utesluter således effektivt en ny polishögskola
              eller andra tunga investeringar från att planläggas. Jag är förvånad
              över att justitieministern inte nämner detta faktum, vilket ju
              i praktiken gör att alla eventuella beslut om lokalisering och
              projektering med nuvarande ramar inte kan ske förrän tidigast
              år 2010. Och detta är en alldeles för lång förskjutning i tid
              när det gäller ett problem som vi uppenbarligen är överens om
              är viktigt.
            </seg>
            <seg n="6722461d">
              Dessutom tycker jag att det finns skäl att fundera över den särskilda
              utredare som då ska utreda den nya polisutbildningen. Kommittédirektiven
              fastställdes den 26 januari av regeringen, men uppenbarligen är
              utredaren inte tillkallad ännu. Varför har inte detta skett vi
              har nu tappat nästan ett halvår? Det är någonting som justitieministern
              faktiskt bör svara på.
            </seg>
            <seg n="d0609ec8">
              Vidare har den kartläggning av mångfaldsarbetet inom polisen
              som genomfördes år 2004 av förre länspolismästaren i Helsingfors
              Gunno Gunnmo varit känd i två års tid. Det är en ansenlig fördröjning
              i tid, justitieministern, som vi pratar om. Jag tycker att departementets
              prioritering av den här frågan lämnar rätt mycket övrigt att önska.
              Både denna försening och den försening på grund av ekonomin som
              Rikspolisstyrelsen varslar om är mycket olycksbådande för projektet
              med att få en polishögskola till Rosengård, någonting som vi tycks
              vara överens om är viktigt och angeläget.
            </seg>
          </u>
          <note type="speaker" n="26688055">
            Anf. 115 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-52" n="a2566e78">
            <seg n="34d22348">
              Herr talman! Tobias Billström! Här har vi en fråga som vi är
              överens om, du och jag. Jag vill också säga att Tobias Billström
              har engagerat sig ordentligt i den här frågan. Jag vet det. Jag
              har följt den debatten också, från Skåne. Men jag tycker att det
              är lite orättvist men det kanske behövs för debatten att säga
              att vi inte gör något. För vi försöker lika mycket vi.
            </seg>
            <seg n="d33e1e4a">
              Det är ingen lätt fråga. Det visade bland annat det initiativ
              som vi tog när Gunno Gunnmo kom med sin rapport. Han sade ju också
              bland annat att det kanske inte bara handlar om en ovilja när
              det gäller personer med en annan etnisk tillhörighet. Han talade
              ju bland annat om det stora intresse som nu finns, vilket gör
              att många personer kanske har svårt att komma in om de inte har
              de allra bästa förutsättningarna.
            </seg>
            <seg n="398f4fe3">
              Det var många intressanta saker som kom fram där, men vi har
              oförtrutet försökt arbeta med den här frågan. Och ett visst resultat
              har trots allt uppnåtts. Det är faktiskt 20 %, inte 20 procentenheter,
              fler nu än det var år 2000 med invandrarbakgrund. Så nog går det
              åt rätt håll.
            </seg>
            <seg n="58e31945">
              Jag kan bara säga att vi fortsätter med det här. I budgetprocessen
              nu senast skrev regeringen att det bedrivs ett aktivt arbete inom
              polisen och att regeringen vill understryka att det är angeläget
              att de här insatserna fortsätter och intensifieras och att vi
              ska fortsätta att se till att polisen vidtar ytterligare åtgärder
              för att uppmuntra och inspirera personer med utländsk bakgrund
              att söka sig till polisyrket.
            </seg>
            <seg n="dfed4c55">
              Dessutom har vi då den här utredningen. Och RPS och polismyndigheten
              har tagit fram mångfaldspolicyn. Sedan har ett antal utländska
              medborgare med polisbakgrund från ett annat land anställts i polismyndigheten
              med syfte att de senare ska kunna anställas. Det ordnas informationskvällar.
              Man har ett samarbete mellan polismyndigheten och invandrarföreningar.
              Centrala rekryteringskampanjer har bland annat drivits i samarbete
              med fotbollsföreningar som Assyriska. Landsomfattande radioreklam
              har gjorts, och det finns ytterligare exempel på sådant som har
              gjorts nere i Skåne.
            </seg>
            <seg n="6ea20540">
              Nog försöker man alltid från polisen, och nog driver vi på det
              här arbetet. Vi är inte nöjda med resultatet, men vi kan se en
              parallell, vilket ändå gör oss optimistiska. Det ansågs nästan
              lika hopplöst när det gällde att få in fler kvinnor inom polisen.
              Där har vi numera 40 % som söker, så nog har vi anledning att
              vara optimistiska. Men det är fortfarande ett hårt arbete som
              kvarstår. På samma sätt som jag vill säga att Tobias Billström
              engagerar sig vill jag försäkra att vi från regeringen gör detsamma,
              och det gör man även inom polisen. Men det här arbetet måste intensifieras
              ytterligare, och vi kan göra ännu mer saker, och det kommer vi
              också att göra.
            </seg>
          </u>
          <note type="speaker" n="a519be55">
            Anf. 116 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-52bb1385a85eede1-1" n="317795d1">
            <seg n="20eeb15e">
              Herr talman! Tack så mycket för det! Jag tror ändå att det finns
              anledning att fundera lite över trovärdigheten i svaret, precis
              som det finns anledning att fundera över orden trovärdighet och
              identifikation. De är ju nyckelord när det gäller att förstå vad
              som skapar tilltro bland medborgarna inför landets poliskår.
            </seg>
            <seg n="e67e9107">
              Under denna mandatperiod har vi alla blivit ganska smärtsamt
              medvetna om vad som kan ske om det inte finns goda relationer
              mellan medborgare och polis. Ronna i Södertälje, med skottlossning
              mot polisstationen, och Rosengård, med regelbunden stenkastning
              mot poliser som gör ingripanden, är bara ett par exempel.
            </seg>
            <seg n="f4b6fd96">
              Samtidigt finns det det ska jag också säga mycket goda exempel
              på vilka positiva resultat som en ökad mångfald faktiskt kan få
              på olika områden. För bara några veckor sedan skrev Sydsvenska
              Dagbladet om hur brandmannapraktikanten Mazen Osman, 25 år, från
              Rosengård på arabiska lyckades övertala en irakisk man att klättra
              ned till marken från den 40 meter höga byggkran varifrån han hade
              tänkt hoppa ned och begå självmord. Osman var rätt person vid
              rätt tillfälle och på rätt plats. Utan honom är det mycket tveksamt
              om den här händelsen hade fått en så pass lycklig utgång som den
              faktiskt fick. Brandchefen Kaj Nilsson uttrycker kanske själva
              essensen i behovet av mångfald:
            </seg>
            <seg n="13d07e93">
              Mazens makalösa insats visar hur viktigt det är att vi får in
              nya medarbetare med annan bakgrund än den svenska. Det ska bli
              en glädje att se honom som brandman i sommar.
            </seg>
            <seg n="9171f8b6">
              Tänk om man hade kunnat säga så om fler människor med utländsk
              bakgrund när det gäller vår poliskår i det här landet!
            </seg>
            <seg n="089c4873">
              Nu råder det, som ministern påpekade i både sitt skriftliga och
              sitt muntliga svar till mig här i kammaren, en kraftfull samsyn
              i fråga om behovet av mångfald jag lade märke till att det senaste
              inlägget i stort sett var en repetition av vad som stod i svaret.
              Problemet handlar om huruvida de åtgärder som regeringen kommer
              att föreslå ger resultat eller ej.
            </seg>
            <seg n="3b6512fb">
              Justitieministern! Det har nu gått två år mellan det att behovet
              av en ökad mångfald slutgiltigt slogs fast, vilket, precis som
              ministern var inne på, skedde i Gunno Gunnmos utredning, och regeringens
              beslut i år om kommittédirektiv. Men ännu har ingen utredning
              tillkallats. När sker det? Det är viktigt. Om Rikspolisstyrelsens
              bedömningar stämmer kommer ju inte någonting att kunna göras förrän
              efter år 2009, om inte mer resurser tillställs polisutbildningen.
              Det är denna förskjutning som vi kan konstatera inte alls är bra.
            </seg>
            <seg n="8db1d032">
              Jag skulle vara tacksam för ett besked vad gäller utredaren,
              om du har ett namn och om du har en tid när ni kommer att slutföra
              arbetet med detta. Sedan tycker jag att regeringens hantering
              visar på en utveckling som jag tycker att det finns anledning
              att vara kritisk till. Jag vill fråga ministern hur han ser på
              regeringens utbildningsmål. Jag har hört uttalanden från bedömare
              som låter antyda att det, om målet med antalet utbildade poliser
              enligt regeringens nuvarande plan uppfylls, finns en risk för
              att befintliga polishögskolor kommer att stängas successivt. Jag
              skulle vilja fråga om detta stämmer.
            </seg>
          </u>
          <note type="speaker" n="58250a6a">
            Anf. 117 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-53" n="a2566e78">
            <seg n="42c33eec">
              Herr talman! Jag har två konkreta svar. Det arbete som pågår,
              utöver allt det som jag har räknat upp, är den utredning som nu
              görs av Agneta Stark och som ska presenteras inom drygt ett halvår.
              Det är inte 2009, utan det är om ett halvår. Utöver det pågår
              allt det här arbetet parallellt. Det är ingenting som behöver
              vänta, definitivt inte till 2009, utan det arbetet pågår. Förslag
              om förändring av polisutbildningen, där den här frågan är central,
              kommer alltså om ett halvår.
            </seg>
            <seg n="0197e900">
              Sedan finns det inga som helst planer på att minska satsningen
              på polisen, utan den fortsätter. Redan nästa år kommer 700 miljoner
              att tillföras polisen. Jag tror också att vi i framtiden kommer
              att ha en helt annan utbildning. Nu talar Tobias Billström om
              en fjärde polisutbildning. Varför inte en femte eller en sjätte?
              Eller polisutbildningen kanske ska finnas på tio olika platser
              i Sverige.
            </seg>
          </u>
          <note type="speaker" n="1b7d345a">
            Anf. 118 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-52bb1385a85eede1-2" n="317795d1">
            <seg n="3c5ade66">
              Herr talman! Det är lite lustigt att höra justitieministern.
              Vi har haft den här debatten en gång per år under hela mandatperioden.
              Du ändrar din argumentation hela tiden.
            </seg>
            <seg n="74e7d9d7">
              När vi diskuterade för tre år sedan hette det: Vi kan inte starta
              någon ny polisutbildning innan vi har utrett de andra två. Nu
              helt plötsligt börjar du tala om att vi kan ha ett antal polisutbildningar
              runtom i riket. Det är i så fall en välkommen insikt som det finns
              anledning att berömma.
            </seg>
            <seg n="84e42eb2">
              Min fråga om år 2009 handlade om ekonomin och de ekonomiska ramarna,
              inte om Agneta Starks utredning, som jag är väl insatt i.
            </seg>
            <seg n="7c3ee767">
              Interpellationsdebatten om etablerandet av en ny polishögskola
              i Rosengård är den tredje och sista som vi har under den här mandatperioden.
              Vi har, såvitt jag har kunnat bedöma från kammarens protokoll,
              kunnat se en glidning från år 2004, då ministern var avvisande
              till tanken på det, till år 2005, då han öppnade för en diskussion
              om lokaliseringen, fram till dagens debatt. Steg för steg ändras
              möjligen regeringens tidigare positioner. Det är bra.
            </seg>
            <seg n="7f69e8bf">
              Det finns få områden i Sverige som har en befolkning som känner
              ett så stort utanförskap som människor i Rosengård. Det gäller
              inte minst gentemot polisen. Det handlar om ett utanförskap som
              beror på arbetslösheten och en stor andel människor som inte kommer
              in på arbetsmarknaden.
            </seg>
            <seg n="37404725">
              Det är frågor som inte är direkt relaterade till polisen men
              som får effekter för hur polisen klarar av att hantera problemen.
              Ska man kunna återvinna respekten för rättsväsendet måste man
              aktivt försöka ändra förutsättningarna för rekryteringen.
            </seg>
            <seg n="bed89a90">
              Det är min och Moderaternas bestämda uppfattning att legitimiteten
              och trovärdigheten för landets poliskår framspringer ur igenkännandet.
              En polishögskola i Rosengård kan verksamt bidra till att stärka
              detta. Men det är möjligt att vi kommer att behöva invänta ett
              regeringsskifte efter höstens val för att få se detta förverkligas.
            </seg>
          </u>
          <note type="speaker" n="c724d071">
            Anf. 119 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-54" n="a2566e78">
            <seg n="0288a7fa">
              Herr talman! Utbildningarna startades år 2001, och de blev klara
              år 2003. Därefter har vi haft diskussioner om dem. Jag har från
              början, Tobias Billström, varit positiv till detta, och en polisutbildning
              får gärna ligga i Rosengård.
            </seg>
            <seg n="1a320f41">
              Däremot har jag sagt att det inte är min sak om det nu är Rikspolisstyrelsens
              sak, eller om utredningen kommer fram till det. Där är Tobias
              Billström lite friare att ha en bestämd åsikt. Jag har full respekt
              för det. Jag är övertygad om att Tobias Billström också har full
              förståelse för och kunskap om att jag inte här och nu kan ge definitivt
              besked.
            </seg>
            <seg n="aa156d21">
              Det finns klara fördelar med att den skulle kunna ligga i Rosengård,
              men lika mycket finns också andra platser som kan vara aktuella.
              Det är inte jag som ska avgöra det här och nu. Låt oss återkomma
              till frågan när den blir aktuell att besluta om. Då kommer jag
              också att se till att det kommer att finnas utbildning på betydligt
              fler platser i Sverige. För den framtida polisutbildningen kommer
              det att handla om både det geografiska läget och också den naturliga
              kopplingen till högskolan.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="99f826d0">
            23 § Svar på interpellation 2005/06:446 om insatser för de våldsutsatta
            barnen
          </note>
          <note type="speaker" n="f289e8d9">
            Anf. 120 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-55" n="a2566e78">
            <seg n="2de2e2d2">
              Herr talman! Cecilia Magnusson har frågat mig vad jag avser att
              vidta för åtgärder för att en större andel av de polisanmälda
              vålds- och sexbrotten mot barn ska leda till åtal och vad jag
              avser att göra för att stärka skyddsnätet kring barn.
            </seg>
            <seg n="77675aa4">
              Arbetet med att vidareutveckla brottsbekämpningen när det gäller
              brott mot barn är en högt prioriterad fråga för regeringen. Det
              är min uppfattning att barnahusen är ett projekt som har alla
              förutsättningar att bli väldigt bra och starkt kommer att bidra
              till att stärka barnens ställning i rättsprocessen.
            </seg>
            <seg n="bb3bd4d3">
              Regeringen har under flera år satsat på rättsväsendet genom ökade
              anslag till myndigheterna. Under mandatperioden har rättsväsendets
              totala anslag ökat väsentligt. I ljuset av den stora satsningen
              på rättsväsendet är det självklart att uppdraget till Åklagarmyndigheten,
              Rikspolisstyrelsen, Rättsmedicinalverket och Socialstyrelsen att
              medverka till etablering av barnahus ryms inom myndigheternas
              befintliga ramar. Uppdraget innebär inte nya arbetsuppgifter utan
              ett nytt sätt att arbeta tillsammans under ett gemensamt tak.
            </seg>
            <seg n="04c05a02">
              Jag är övertygad om att barnahusen kommer att innebära bättre
              utredningar och därmed även att en större andel av de polisanmälda
              vålds- och sexualbrotten mot barn kommer att leda till åtal. Jag
              kommer därför under nästa mandatperiod att verka för att barnahus
              ska finnas över hela landet.
            </seg>
            <seg n="1772375b">
              Att utreda brott mot barn är svårt och kräver mycket hög kompetens.
              Polishögskolan erbjuder utbildning för barnutredare som vidareutbildning.
              Även inom det ordinarie specialistprogrammet för åklagare finns
              en utbildning om våld mot barn och sexuella övergrepp mot barn.
              I de allra flesta fall av familjerelaterade brott mot barn handläggs
              ärendena av speciellt utsedda åklagare eller team med särskild
              kunskap och kompetens inom detta område. Ärendena handläggs i
              nära samverkan, inte bara mellan polis och åklagare, utan även
              med andra myndigheter som socialtjänst, rättsmedicin och barn-
              och ungdomspsykiatrin. Alla polismyndigheter har vidtagit åtgärder
              för att barnens speciella behov ska kunna tillgodoses. Detta gäller
              inte minst i samband med genomförande av förhör, till exempel
              har särskilda rum för barnförhör med speciell teknisk utrustning
              inrättats.
            </seg>
            <seg n="4d3517df">
              Cecilia Magnusson påstår att regeringen inte förrän nu tagit
              initiativ till att låta Socialstyrelsen utreda ett system med
              så kallade dödsfallsutredningar. Det är fel. Socialstyrelsen fick
              redan år 2003 i uppdrag att utreda och analysera förutsättningarna
              för att utforma ett system för dödsfallsutredningar när barn skadats
              av svår misshandel eller dött på grund av mord, dråp eller misshandel.
            </seg>
            <seg n="68bab2a8">
              Socialstyrelsen har redovisat uppdraget, och underlaget visade
              att frågan om skadeutredningar är mycket komplicerad och innehåller
              svåra avgränsningsfrågor. Socialstyrelsens förslag bearbetas för
              närvarande inom Socialdepartementet, och ett förslag till dödsfallsutredningar
              kommer att remitteras till sommaren.
            </seg>
            <seg n="2651af56">
              Det är alltså mycket som görs för att förbättra utredningar av
              brott mot barn och för att stärka skyddsnätet kring barnen. Frågorna
              är högt prioriterade inom rättsväsendet. Samtidigt vill jag understryka
              att rättsväsendets förmåga att hantera brott mot barn kan och
              bör bli bättre. Varje barn som utsätts för ett brott ska få ett
              kompetent och professionellt bemötande. Det är ett arbete som
              aldrig kan anses avslutat.
            </seg>
          </u>
          <note type="speaker" n="cbf962c5">
            Anf. 121 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-f7e4e52b6ef2cdc4-0" n="6be8c0e1">
            <seg n="47a7db3d">
              Herr talman! När man lyssnar på justitieministerns svar kan man
              tro att rättsväsendets förmåga att lösa brott mot barn är väldigt
              god. Men när jag ser på statistiken förskräcker det resultat som
              rättsväsendets aktörer klarar av när det gäller brott mot de mest
              utsatta, barnen i samhället.
            </seg>
            <seg n="f2b2b89d">
              Anmälningsfrekvensen rörande våld och sexualbrott mot barn är
              totalt sett låg. Det är sant. Men det skrämmande är att den har
              ökat drastiskt under den senaste tioårsperioden. Den har ökat
              mer än för anmälningar om våld mot vuxna. År 2005 anmäldes 1 100
              misshandelsbrott mot barn i åldern 06 år, och det var 7 190 anmälningar
              om brott mot barn i åldern 714 år.
            </seg>
            <seg n="ac551ddc">
              Samtidigt som antalet anmälningar stiger verkar det som att andelen
              av fall som går till åtal sjunker, och det redan från en väldigt
              låg nivå. Vi vet att i 90 % av fallen är barnen bekanta med den
              misstänkte förövaren. Man har alltså en aning i 910 fall av 1
              100 fall när utredningen börjar vem det är som kan ha gjort detta.
              Men det är bara i ett drygt hundratal fall som man klarar upp
              brotten, och inte ens 100 går till åtal varje år.
            </seg>
            <seg n="9e27ac68">
              Det är inte acceptabelt. Det är inget bra resultat, justitieministern.
              Det är därför jag har ställt min interpellation för att få höra
              vad som kommer att göras. Att utreda brott mot barn har låg status.
              Det är väldigt svårt. Det svåraste man kan göra som brottsutredare
              är att utreda brott begångna mot barn.
            </seg>
            <seg n="87dcd7ed">
              Andelen av de anmälningar som görs som går till åtal måste förbättras.
              Därför undrar jag: Vad tänker justitieministern göra för att barnförhören
              ska bli bättre? Eftersom barn inte får uppträda i rättegången
              är det viktigt vad förhören med barnen ger.
            </seg>
            <seg n="5071a157">
              Vi har fått en rapport från Barnombudsmannen som heter Det svåraste
              som finns. Där har man intervjuat åklagare och tagit reda på hur
              de tycker att det går att utreda ett brott mot barn. Det är ingen
              bra läsning. Det finns väldigt mycket mer att göra än det som
              justitieministern antyder i sitt svar.
            </seg>
            <seg n="4b92b722">
              Thomas Bodström drev häromåret igenom en reform när det gäller
              rättsintygen. När det gäller rättsintyg för vuxna har inte ens
              hälften av de läkare som behövts kunnat rekryteras. Det behöver
              göras mer, men vad, Thomas Bodström? Jag vill ha svaren.
            </seg>
            <seg n="942a19f4">
              Det är jättebra med barnahus, men det måste utvärderas. Om det
              ska kunna spridas till hela landet behövs det också resurser.
            </seg>
            <seg n="57347db2">
              Ska barnahusen få obegränsade resurser, som den organiserade
              brottsligheten?
            </seg>
            <seg n="43f837b6">
              När det gäller helheten är det inte bara rättsväsendet och samverkan
              med socialtjänsten. Häromdagen fick vi information om att de som
              utbildas till socionomer har så stora kunskapsbrister att de inte
              kan hantera anmälningar mot barn som har blivit utsatta.
            </seg>
            <seg n="956aace0">
              Vad göra, ministern? Det finns fler svar att ge.
            </seg>
          </u>
          <note type="speaker" n="ffef0321">
            Anf. 122 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-56" n="a2566e78">
            <seg n="71163942">
              Herr talman! Det arbete som Sverige har bedrivit, som den socialdemokratiska
              regeringen och som myndigheterna bedrivit har gett resultat, Cecilia
              Magnusson, inte minst när det gäller dödligt våld mot barn. Detta
              har halverats under de senaste åren, vilket är oerhört glädjande.
            </seg>
            <seg n="475aa11d">
              Varje enskilt fall är någonting som är oerhört tragiskt, och
              ett stort misslyckande. Därför är det glädjande att se att ett
              så stort resultat som en halvering av dödligt våld mot barn har
              kunnat nås. Det innebär självfallet inte att vi kan vara nöjda
              på något sätt. Trots allt sker det fortfarande, och varje enskilt
              fall är som sagt en stor tragedi. Men detta visar att vårt arbete
              lönar sig.
            </seg>
            <seg n="1c0875c6">
              Anmälningar speglar inte brottsligheten. Tvärtom vet vi att anmälningar
              om våld mot barn har ökat oerhört kraftigt, och det speglar inte
              på något sätt den faktiska utvecklingen. Detta är någonting som
              vi har velat uppnå. Vi har ju uppmuntrat myndigheter och andra
              att anmäla. I vissa fall skulle jag till och med vilja säga att
              det har gått för långt. Nu senast hörde jag om två sexåringar
              som hade blivit osams, vilket ledde till polisanmälan från dagiset.
              Det anser jag kanske i första hand är en fråga för dagis. Likaså
              är det många gånger en fråga för skolan.
            </seg>
            <seg n="71a907d1">
              Men i grunden har vi velat uppmuntra till att fler anmälningar
              har skett. Det har också blivit resultatet. Men det är viktigt
              att man skiljer brottsanmälningar från den faktiska brottsutvecklingen.
              Om man inte anser att det är viktigt så bör man ta kontakt med
              Brå eller någon från den kriminologiska forskningen från universiteten,
              för de kan visa vilka tydliga skillnader det är. Återigen är varje
              enskilt fall här en tragedi i sig. Men det är viktigt i debatten
              att hålla isär de två olika begreppen.
            </seg>
            <seg n="71e70a04">
              Det är också viktigt att man när det gäller barn skiljer på personuppklaringsprocenten
              på det sätt som det rubriceras. När det inte kan leda till åtal,
              till exempel när det gäller två 13-åringar, går det under vad
              man kallar för teknisk uppklaring i stället för personuppklaring.
              Då får man också helt andra resultat.
            </seg>
            <seg n="6ee1b950">
              Det gäller att göra en lite större djupdykning än att bara titta
              på procentuell fördelning av vad det är som leder till åtal. Det
              är självklart att när polisanmälningar görs av personer som ännu
              inte är straffmyndiga kommer det inte heller att leda till något
              åtal. Det är precis det som är avsikten.
            </seg>
            <seg n="d0c9e11d">
              Däremot ska arbetet förstås fortsätta inom myndigheterna. Arbetet
              med barnahus kommer självfallet att utvärderas. Redan i nästa
              vecka den 15 juni kommer jag att få den första delrapporten om
              barnahus. Sedan fortsätter uppdraget. Som jag har sagt tidigare
              kommer vi att driva på det här med kraft. Vi har också givit ett
              vallöfte om att barnahusen ska byggas ut så att de under nästa
              mandatperiod ska finnas i samtliga län i hela Sverige.
            </seg>
            <seg n="a45e7524">
              Sverige ska även fortsättningsvis ha en absolut ledande roll
              i kampen mot våld mot barn och kvinnor, men vi kan inte falla
              tillbaka nöjda så länge det fortfarande finns barn som misshandlas
              och far illa i Sverige.
            </seg>
          </u>
          <note type="speaker" n="88668541">
            Anf. 123 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-f7e4e52b6ef2cdc4-1" n="6be8c0e1">
            <seg n="4291b71d">
              Herr talman! Jag kan inte hålla med Thomas Bodström om att det
              är ett bra resultat när 89 % av anmälda fall av barnmisshandel
              inte klaras upp. Det duger inte! Sedan kan man borra i varför
              och i de elva procenten hit och dit. Men mer måste göras.
            </seg>
            <seg n="55552221">
              Det är mycket möjligt att dödligt våld mot barn är ett större
              problem än vad vi tror. Vi gör ju inte dödsorsaksutredningar i
              det här landet. I andra civiliserade länder genomför rättsväsendet
              och andra aktörer dödsorsaksutredningar i England och USA. Barnmisshandelskommittén
              presenterade redan 2001 ett förslag om att Socialstyrelsen skulle
              få pröva ett förenklat förfarande med dödsfallsutredningar. Men
              det har inte regeringen velat eller orkat. Kunskap när det gäller
              de barn som har fått sätta livet till på grund av våld och kunskap
              om vad som ligger bakom det kunde ha förhindrat nya dödsfall,
              nytt våld och nya mord på barn.
            </seg>
            <seg n="70218b49">
              När ska vi få dödsfallsutredningar i vårt svenska rättsväsende?
              Visst är det komplicerat, men erfarenheter finns ju från andra
              civiliserade länder. Det är viljan och kompetensen som saknas,
              skulle jag vilja säga.
            </seg>
            <seg n="d34f86c0">
              Vi säger att det svenska samhället är så bra. När det gäller
              påföljder för dem som slår barn eller slår ihjäl barn är normalpåföljden
              för misshandel mot barn det finns inget brott som heter så fyra
              månader. Jag borde inte behöva stå här och undervisa justitieministern
              om det här, men för grov misshandel är påföljden mellan ett och
              tio år. Vad är då normalpåföljden för att nästan slå ihjäl ett
              barn? Det är ett år och sex månader!
            </seg>
            <seg n="4e0abf18">
              Det här är skamligt. Det är skamligt ur allmän rättssynpunkt.
              Men, justitieministern, det är skamligt också ur förövarens synpunkt.
              Vi ger inte förövaren en chans och en möjlighet till behandling
              och rehabilitering och till att komma ur sitt fängelsestraff som
              en bättre människa än den man var när man gick in i det.
            </seg>
            <seg n="0619f3b8">
              Vad tänker justitieministern göra för att förövarna av barnmisshandel
              ska få en möjlighet till rehabilitering?
            </seg>
            <seg n="b522bac6">
              Vi kan ju prata fram och tillbaka om vad som speglas och om det
              verkliga antalet. Vad vi vet är att mörkertalet vad gäller anmälningar
              är jättestort. Med tanke på den nya undersökningen från Rädda
              Barnen om socionomernas inkompetens när det gäller att se och
              utreda barn som far illa är det skrämmande när vi vet att den
              som anmäler mest till polisen angående barnmisshandel är just
              socialtjänsten. Sedan kommer föräldrar och anhöriga och sedan
              skolan. Mycket mer måste göras!
            </seg>
          </u>
          <note type="speaker" n="563afd85">
            Anf. 124 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-57" n="a2566e78">
            <seg n="55124c60">
              Herr talman! Jag har full förståelse för att det är oppositionens
              roll att kritisera; så är det upplagt. Men kanske man ändå någon
              gång borde tycka något positivt om utvecklingen i Sverige, inte
              minst för våra myndigheters skull. Om man har halverat antalet
              dödsfall bland barn så beror inte det på att Socialdepartementet
              nu till sommaren ska remittera förslag om dödsfallsutredning som
              kom 2004. Det beror på ett hårt arbete och att Sverige är ett
              av de länder som driver de här frågorna allra hårdast. Jag vill
              inte säga att vi är ensamma om detta som parti, utan det gäller
              andra partier också. Det är en syn vi har i Sverige. I de allra
              flesta andra länder är det inte ens straffbart att slå barn. Kanske
              inte minst för våra myndigheters skull vore det alltså värt att
              lyfta fram det hårda arbete som man gör.
            </seg>
            <seg n="4235c4e0">
              Jag ska inte undervisa, för Cecilia Magnusson känner nog till
              det här. Men hon kanske inte tänkte på det när hon pratade om
              praxis. Barn som misshandlar barn får naturligtvis inte lika höga
              straff därför att de ligger i den latitud som riksdagen har beslutat
              ska ge lägre straff. Man kan jämföra vad som sker om en 15-åring
              slår en annan 15-åring med om en 25-åring slår en 15-åring. Därav
              är straffen låga när det gäller grov misshandel och barn.
            </seg>
            <seg n="493bdd4e">
              Om Cecilia Magnusson nu ändå ska piggas upp lite kan jag säga
              att det inte finns något land i Norden där straffen har höjts
              så mycket i praxis som i Sverige. Vi ligger ungefär i genomsnitt
              i EU. Men nu pågår en påföljdsöversyn hos Riksåklagaren som blir
              klar nästa år. Då kommer vi att få det verkliga, exakta och faktiska
              utslaget.
            </seg>
            <seg n="f0deefc4">
              Ser man på Sverige och de övriga nordiska länderna är det Sverige
              som har stuckit ifrån. Det beror inte på lagändringar från riksdagen
              utan på praxis i domstolarna. Detta kommer vi att få exakt statistiskt
              bedömt av Riksåklagarens arbete under nästa år när det gäller
              de olika brotten.
            </seg>
            <seg n="2c19dfcc">
              Men till dess måste arbetet fortsätta. Jag kan försäkra att vi
              kommer att göra det nu. Vi kommer att fortsätta att bedriva arbetet
              så att våra myndigheter blir ännu bättre, så att de får de resurser
              som behövs och så att lagstiftningen hela tiden förbättras i takt
              med utvecklingen.
            </seg>
          </u>
          <note type="speaker" n="63b29227">
            Anf. 125 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-f7e4e52b6ef2cdc4-2" n="6be8c0e1">
            <seg n="e8880488">
              Herr talman! Jag tvivlar inte på justitieministerns vilja att
              förbättra skyddet för barnen. Men det är inte bra att man inte
              gör mer än vad man gör, trots den kunskap och kompetens som finns.
              Justitieministern tog upp resurserna och pratade i ett tidigare
              inlägg i debatten med Tobias Billström om de 700 miljonerna till
              polisen. Nu vet jag inte hur många miljoner som är kvar och som
              man kan använda för att uppvärdera det arbete som barnutredare
              inom polisen gör. Om justitieministern satte sig ned med barnutredare
              inom polisen och fick höra om deras vardag, skulle nog justitieministern
              säga att vi måste göra någonting åt det. Det här är de svåraste
              brotten att utreda. Det måste bli helt andra förhållanden för
              att vi ska få upp antalet åtal för brott mot barn.
            </seg>
            <seg n="e412bd2a">
              Justitieministern nämnde att 15-åringar som döms för grov misshandel
              ska ha ett lägre straff. Det är självklart, men ett år och sex
              månader är genomsnittsstrafftiden. Det handlar inte bara 15-åringar,
              utan det handlar om vuxna mammor, pappor och styvpappor som slår
              sina barn. Det finns faktiskt en paragraf i lagboken jag är inte
              jurist själv som säger att om man slår ett barn ska man dömas
              hårdare. Varför följer man inte detta?
            </seg>
            <seg n="5584b59d">
              Vi måste göra mera. Det är vi överens om. Vi är mer angelägna
              om att trygga skyddsnätet för barnen, men justitieministern har
              möjligheten att göra det just nu. Vad göra?
            </seg>
          </u>
          <note type="speaker" n="6c422955">
            Anf. 126 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-58" n="a2566e78">
            <seg n="14ad2da1">
              Herr talman! Cecilia Magnusson säger att jag ska sätta mig ned
              och se hur barnutredarnas vardag ser ut. Jag har arbetat med de
              här frågorna. Jag har arbetat som advokat med de här frågorna.
              Jag har företrätt de här barnen. Är det någonting som jag har
              varit med om så är det just att arbeta med de här fallen. Då har
              jag också kunnat se en sak, nämligen att det är sociala skillnader
              och sociala orättvisor som ofta leder fram till de fruktansvärda
              tragedier där barn blir misshandlade. Det finns i alla familjer
              det ska sägas men när man går på djupet med det ser man också
              att det många gånger ligger sociala orsaker bakom.
            </seg>
            <seg n="0f4efcea">
              Det krävs mer än bara det arbetet, men den diskussionen kan jag
              inte ta här i mitt sista inlägg. Den får vi ta i ett annat sammanhang.
              Jag ville bara avsluta med att det inte räcker med de satsningar
              vi gör på polisen, lagstiftning och myndighetsstyrning, utan det
              behövs att vi har ett samhälle där vi hela tiden bekämpar de sociala
              orsakerna.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="e1008ac4">
            24 § Svar på interpellation 2005/06:447 om förändring av reglerna
            för bankernas säkerhet
          </note>
          <note type="speaker" n="bd16d6aa">
            Anf. 127 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-59" n="a2566e78">
            <seg n="b619fe5c">
              Herr talman! Bertil Kjellberg har frågat mig om jag avser att
              vidta några åtgärder för att möta de, som han skriver, negativa
              effekterna av det ändrade företagshypoteket. Han har också frågat
              när det är planerat att tillsätta en utredning om ett samlat insolvensförfarande.
            </seg>
            <seg n="6d41455d">
              Lagstiftningen för insolvenshantering kan förbättras ytterligare
              och ett samlat insolvensförfarande har efterlysts av bland annat
              Skatteverket, LO, TCO, Företagarna, Svenskt Näringsliv och Svenska
              Bankföreningen. Min avsikt är att en sådan utredning ska tillsättas
              under hösten.
            </seg>
            <seg n="dc0e191b">
              Vilka åtgärder som bör vidtas med anledning av riksdagens tillkännagivande
              avseende företagsinteckningen är ännu för tidigt att säga.
            </seg>
          </u>
          <note type="speaker" n="2942e126">
            Anf. 128 BERTIL KJELLBERG (m):
          </note>
          <u who="bertil_kjellberg_40bafe" xml:id="i-75fb49533f4d2bff-0" n="eaf57f56">
            <seg n="cf5c31d9">
              Herr talman! Jag vill inledningsvis tacka justitieministern för
              svaret, även om svaret var mycket magert. Jag tänkte att det kanske
              kunde vara trevligt för justitieministern att någon gång få diskutera
              civilrätt. Det är ju inte så ofta som det förekommer här i kammaren
              annat än när vi i lagutskottet debatterar.
            </seg>
            <seg n="fd38f731">
              Jag tycker också att det är olyckligt att justitieministern inte
              tar allvarligare på de här problemen med företagsinteckningens
              förmånsrätt. Frågan om förändringen av säkerhetsvärdet av företagsinteckningen
              har drabbat och drabbar hundratusentals småföretagare runtom i
              landet, främst på landsbygden där möjligheten att använda fastigheter
              som säkerhet för krediter är mindre än i städerna.
            </seg>
            <seg n="448d26e6">
              När regeringen våren 2003 lade fram sitt förslag om en förändring
              av förmånsrätten sades det att syftet var att underlätta företagsrekonstruktioner
              i stället för att försätta företag i konkurs. Vi har väl inte
              sett att så har blivit fallet, men det behövs kanske längre tid.
            </seg>
            <seg n="8f52f9d3">
              Vidare skulle kreditgivningen inriktas på affärens lönsamhet
              och inte på säkerheterna, och jag vill påstå att bankerna alltid
              har gjort det. Man vill i första hand ha tillbaka pengarna reguljärt
              och inte via en konkurs. Konkurshandläggningen skulle bli snabbare,
              och oprioriterade borgenärer skulle få ökad utdelning vid konkurser.
              Jag tror inte heller att det finns något stöd för att påstå att
              så har skett.
            </seg>
            <seg n="969e68e1">
              Förslaget innebar också att staten förlorade sin förmånsrätt
              för skatter och avgifter.
            </seg>
            <seg n="18e71e6e">
              Vi var många som kände tveksamhet inför delar av reformen redan
              då, och framför allt gällde det sänkningen av företagsinteckningens
              förmånsvärde från 100 % av företagets samtliga tillgångar till
              50 % som var det ursprungliga förslaget, men det blev sedermera
              55 %. De faror vi såg var att små företagare utanför de större
              städerna skulle få svårigheter att få krediter, och får man krediter
              krävs ofta kompletterande säkerhet i form av personlig borgen
              eller andra kompletterande säkerheter.
            </seg>
            <seg n="89b31555">
              Vi varnade också för att företagen skulle tvingas att i ökad
              utsträckning använda sig av leasing och factoring som innebar
              ökade kostnader för företagen.
            </seg>
            <seg n="d8f343fe">
              Trots motståndet drev majoriteten i riksdagen igenom förslaget,
              men man var visst tveksam eftersom man accepterade att omgående
              utvärdera det här försöket. Regeringen beslutade att Institutet
              för tillväxtpolitiska studier, ITPS, skulle göra en utvärdering.
              Sommaren 2005 kom ITPS utvärdering. Där konstaterade man att 16
              % av alla företag man hade undersökt hade fått sina krediter omprövade
              och ungefär 8 % hade fått försämrade villkor.
            </seg>
            <seg n="ec00de92">
              Deras slutsats var mycket tydlig. Den mest naturliga åtgärden
              är en skyndsam återgång från nuvarande 55 till 100 % av företagsinteckningens
              värde. Jag har också fått samma reaktioner från fältet. I en studentuppsats
              från Lunds universitet konstateras det att förändringen innebär
              en försämring för företagarna.
            </seg>
            <seg n="c0d1f85f">
              Jag menar att justitieministern borde ta till sig detta och omgående
              initiera en återgång till ett värde av 100 % för företagsinteckningen.
            </seg>
            <seg n="e70980a4">
              Jag tror inte att till exempel villaägarna skulle tycka att det
              var särskilt bra om staten förklarade att man endast fick belåna
              50 % av villans värde. Det skulle innebära dramatiska förändringar
              av fastighetspriserna, framför allt här i Helsingfors. Det är
              alltså en mer principiell fråga att man ska ha rätt att disponera
              över samtliga sina företagstillgångar.
            </seg>
          </u>
          <note type="speaker" n="b8aca43d">
            Anf. 129 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-60" n="a2566e78">
            <seg n="28c06b8b">
              Herr talman! Det är riktigt att det inte är så vanligt att vi
              diskuterar civilrättsliga frågor i kammaren. Däremot vill jag
              understryka att det är en stor del av vårt arbete på Justitiedepartementet
              och av mitt arbete. Ny försäkringsavtalslag, ny aktiebolagslag
              och ny förmånsrättslag är några av de saker som har kommit till
              under de senaste åren och som väsentligt har förändrat civilrätten.
            </seg>
            <seg n="3b23f151">
              Jag vill också säga att jag inte riktigt känner igen den beskrivning
              av företagarna som ges. Företagarna har hela tiden stått bakom
              ändringen av företagshypoteket. Jag känner mig ganska trygg med
              det. Företagsrättsreformen är en långsiktig reform. Det är för
              tidigt att dra några slutsatser om effekterna av den. Jag behöver
              väl inte påminna Bertil Kjellberg om att bland annat moderater
              i lagutskottet bara för några år sedan kritiserade regeringen
              för att inte tillräckligt snabbt lägga fram i stort sett de förslag
              till förmånsrättsreform som sedan beslutades.
            </seg>
            <seg n="fe2402e8">
              Men jag vill ändå säga, och det blir en upprepning av det jag
              sade förut, att det kommer att tillsättas en utredning till hösten.
              I förmånsrättspropositionen nämndes att den insolvensrättsliga
              lagstiftningen skulle ses över. Tanken är att det ska övervägas
              om dagens ordning, att ansöka antingen om konkurs eller företagsrekonstruktion,
              bör bestå eller om det bör införas ett förfarande där man tar
              ställning till lämpliga åtgärder mot gäldenärsföretaget först
              efter att orsaken till de ekonomiska problemen och andra omständigheter
              har utretts. Ett syfte med ett samlat förfarande är att minska
              antalet onödiga konkurser och skapa bättre förutsättningar för
              att rädda verksamheter med ekonomiska problem.
            </seg>
            <seg n="d9cd67d8">
              Frågan är alltså lite för tidigt väckt. Jag får hänvisa till
              det skriftliga svaret och det jag sade här inledningsvis. Sedan
              får vi fortsätta diskussionen vid senare tillfälle.
            </seg>
          </u>
          <note type="speaker" n="d97b1203">
            Anf. 130 BERTIL KJELLBERG (m):
          </note>
          <u who="bertil_kjellberg_40bafe" xml:id="i-75fb49533f4d2bff-1" n="eaf57f56">
            <seg n="d9db6997">
              Herr talman! När det gäller beskrivningen av hur företagarna
              ser på det här är bilden splittrad. Svenskt Näringsliv står ju
              bakom vår bedömning att det här inte är en bra reform. Det är
              endast företagarna som är splittrade i den här frågan, till och
              med så splittrade att de har blivit två organisationer, i hög
              grad beroende på just den här frågan. Jag tror att de som är ute
              i verkligheten får en entydig bild, framför allt av företagare
              på landsbygden.
            </seg>
            <seg n="c71abe96">
              Det här har ställt till problem. Kan man inte belåna hela sin
              egendom så är det ett problem. Som jurist kan jag tycka att det
              är en elegant juridisk lösning att man inte behöver lämna ifrån
              sig egendomen som handpant utan kan belåna den fast man kan disponera
              den.
            </seg>
            <seg n="985ba68d">
              Det här kräver snabba åtgärder. Det är ändå så att för varje
              dag som går så blir det problem för framför allt småföretagarna.
            </seg>
            <seg n="1335faac">
              Vad gäller insolvensutredningen var det ju så att justitieministern
              i propositionen 2003, när man gjorde förändringar av förmånsrätten,
              uppgav på s. 59 att det här var ett första steg i en mer omfattande
              reformering av insolvensrätten och att regeringen avsåg att under
              2003 tillsätta en utredning. Det kom ingen utredning 2003, och
              inte 2004 heller. Jag tog mig då före att fråga justitieministern
              om när utredningen skulle komma. Första budet var våren 2005.
              Sedan frågade jag en gång till, och då blev det hösten 2005. Nu
              är beskedet hösten 2006. Med hänsyn till justitieministerns tidigare
              uppgifter känner jag mig föranlåten att ta de nya uppgifterna
              med en nypa salt.
            </seg>
            <seg n="b0c70085">
              Varför är det då så viktigt att vi får en modern insolvenslagstiftning?
              OECD:s studier tyder på att obeståndsrätten är en av de mest centrala
              när det gäller entreprenörs- och tillväxtfrågorna. Skälet är att
              utformningen av reglerna kring konkurser och företagsrekonstruktioner
              har stor betydelse för hur många nya företag som startas. Det
              påverkar kostnaderna för att misslyckas, vilket indirekt inverkar
              på viljan att ta risker. Det påverkar också möjligheten att få
              en andra chans efter en konkurs.
            </seg>
            <seg n="cb349a7a">
              Genom att inte fullfölja sina ursprungliga planer med en insolvensutredning
              menar jag att regeringen har skadat svenskt näringsliv. Det är
              uppenbart att frågor som rör näringslivet inte prioriteras av
              regeringen.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="87abb6c2">
            25 § Svar på interpellation 2005/06:448 om diskriminering på
            innekrogar
          </note>
          <note type="speaker" n="35c0c899">
            Anf. 131 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-61" n="a2566e78">
            <seg n="60a5c051">
              Herr talman! Jan Emanuel Johansson har frågat mig vad jag avser
              att ta för initiativ för att polisen ska ta över vaktansvaret
              på krogarna och för att införa ett kösystem som tvingar dörrvakterna
              att bemöta varje gäst. Han har också frågat mig vad jag avser
              att ta för initiativ för att krogarna ska ha en obligatorisk skyltning
              som talar om vad för typ av evenemang som krogen har för kvällen.
            </seg>
            <seg n="6ce7d6d6">
              Jag delar Jan Emanuel Johanssons uppfattning att vi ska arbeta
              mot diskriminering. Regeringen ser allvarligt på alla former av
              diskriminering. Vi har en i allt väsentligt tillfredsställande
              lagstiftning på detta område. Seriösa krogägare har ett självklart
              intresse att se till att denna lagstiftning följs.
            </seg>
            <seg n="bc3770b9">
              Från och med den 1 juli 2003 gäller lagen om förbud mot diskriminering.
              Denna lag syftar till att motverka diskriminering som har samband
              med någon av diskrimeringsgrunderna kön, etnisk tillhörighet,
              religion eller annan trosuppfattning, sexuell läggning eller funktionshinder.
              Regeringen har vidtagit ytterligare åtgärder för att motverka
              diskriminering även på andra områden. Ytterligare förslag på åtgärder
              för att motverka diskriminering har nyligen också lagts fram av
              Diskrimineringskommittén. Dessa förslag bereds för närvarande
              på Justitiedepartementet.
            </seg>
            <seg n="03acf737">
              Ordningsvakter är personer som har förordnats av polisen för
              att medverka till att upprätthålla allmän ordning. En ordningsvakt
              lyder redan i dag under polismyndigheten i det distrikt där han
              eller hon tjänstgör och har också en, låt vara allmänt hållen,
              skyldighet att hålla polismyndigheten underrättad om förhållanden
              som rör hans eller hennes verksamhet.
            </seg>
            <seg n="e4dff6a9">
              När Jan Emanuel Johansson säger att polisen ska ta över vaktansvaret
              menar han, som jag uppfattar det, att det ska införas en närmare
              koppling mellan ordningsvakterna och polisen genom att polisen
              ska vara huvudman för ordningsvakterna. Jag delar Jan Emanuel
              Johanssons uppfattning att det kan finnas skäl att se över frågan
              om ordningsvakternas koppling till polisen. Jag är dock inte säker
              på att den lösning som han förespråkar är den rätta.
            </seg>
            <seg n="a29ac679">
              Inom Justitiedepartementet pågår ett beredningsarbete kring ordningsvakternas
              koppling till polisen. En promemoria har remitterats. Regeringen
              avser att återkomma med förslag i frågan under nästa år.
            </seg>
          </u>
          <note n="fee0b55a">
            Då Jan Emanuel Johansson, som framställt interpellationen, anmält
            att han var förhindrad att närvara vid sammanträdet förklarade
            talmannen överläggningen avslutad.
          </note>
          <note n="c4b9e808">
            26 § Svar på interpellation 2005/06:449 om våldsbrott i Skåne
          </note>
          <note type="speaker" n="286f9934">
            Anf. 132 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-62" n="a2566e78">
            <seg n="4a23aa4f">
              Herr talman! Lars Lindblad har frågat mig vilka konkreta åtgärder
              jag avser att vidta för att förhindra den negativa utvecklingen
              gällande våldsbrott i Skåne.
            </seg>
            <seg n="2fafe9f3">
              Ökningen av antalet anmälda våldsbrott är oroande. Våldsbrottsligheten
              innebär ett stort lidande för enskilda och ökar otryggheten för
              dem som bor och verkar i lokalsamhället. Ökningen av antalet anmälda
              våldsbrott har varit särskilt stor i just Skåne under 2005. Precis
              som Lars Lindblad säger handlar det ofta om brott som är av gatuvåldskaraktär
              och utan någon relation mellan gärningsman och offer.
            </seg>
            <seg n="cef13293">
              En grundläggande förutsättning för polisens förmåga att förebygga
              och utreda brott är att den har tillräckliga resurser. Den socialdemokratiska
              regeringen har därför ökat polisens anslag med 2,7 miljarder sedan
              år 2000. Det har inneburit att det i dag finns 1 500 fler poliser
              än år 2000. För Polismyndigheten i Skåne har regeringens satsning
              på polisen resulterat i att antalet anställda poliser har ökat
              med 215 sedan år 2000. Detta innebär att polisen i Skåne har givits
              goda förutsättningar för att bekämpa våldsbrottsligheten. Det
              tål att upprepas att det är Rikspolisstyrelsen som ansvarar för
              att fördela de tilldelade resurserna till landets olika polismyndigheter.
              Det är också Rikspolisstyrelsens uppgift att se till att det samlade
              polisanslaget leder till en bättre polisverksamhet.
            </seg>
            <seg n="5b4b454b">
              Polisens insatser är självklart viktiga för att bryta utvecklingen
              av våldsbrottsligheten. Jag vet att polisen vidtar en rad åtgärder
              för att bekämpa våldsbrottsligheten. Inom ramen för polisens mängdbrottsprojekt
              har polisen mål för att klara upp fler misshandelsbrott där gärningsmannen
              är obekant med offret och mål för att minska antalet misshandelsbrott
              som sker utomhus. Det är viktigt att polisen även fortsättningsvis
              ger bekämpningen av våldsbrotten en hög prioritet.
            </seg>
            <seg n="baa69829">
              Att bryta den negativa våldsbrottsutvecklingen kräver gemensamma
              ansträngningar och åtgärder från olika aktörer i samhället. Därför
              vill jag i detta sammanhang påminna om det lokala brottsförebyggande
              arbetet där föräldrar, skolan, socialtjänsten, föreningar och
              kommunerna har viktiga funktioner att fylla.
            </seg>
            <seg n="3c54dfe4">
              Jag följer polisverksamheten och det lokala brottsförebyggande
              arbetet noga och är beredd att vidta ytterligare åtgärder om jag
              finner det nödvändigt.
            </seg>
          </u>
          <note type="speaker" n="850f0304">
            Anf. 133 LARS LINDBLAD (m):
          </note>
          <u who="lars_lindblad_d93ce9" xml:id="i-835c30921149649a-0" n="e33fdc31">
            <seg n="6ecf50b7">
              Herr talman! Jag vill rikta ett tack till justitieminister Thomas
              Bodström för svaret på min interpellation. I min interpellation
              tar jag upp statistik från Brottsförebyggande rådet som visar
              på en kraftig ökning av antalet anmälda våldsbrott i Skåne de
              senaste tio åren. Enligt Brå har våldsbrotten ökat med 55 %. Brotten
              tar sig längre ned i åldrarna och våldet är allt oftare oprovocerat.
              En känsla av otrygghet sprider sig bland skåningarna. Allra tydligast
              är detta i Malmö.
            </seg>
            <seg n="4b0ef1a8">
              Jag som bor i Skåne kan vittna om den ökade känsla av otrygghet
              som sprider sig, en känsla som leder till att människor ändrar
              sina levnadsmönster, skaffar larm i huset och bilen och kanske
              bär ett överfallslarm i handväskan eller jackfickan. Man bildar
              medborgargarden eller köper privata säkerhetstjänster.
            </seg>
            <seg n="a9fcc642">
              Många jag känner undviker numera att gå igenom Malmö eller försöker
              hålla sina tonåringar hemma helgkvällar. Jag vet tonårsföräldrar
              som är väldigt trötta på att deras barn kommer hem utan mobiltelefon
              eller jacka eller har fått stryk för att de passerat fel gäng
              vid fel tillfälle. Frustrationen växer.
            </seg>
            <seg n="56fd7408">
              Gängproblematiken, som är en del av förklaringen, ökar i de större
              skånska städerna som just Malmö, Landskrona och Helsingborg. Men
              detta är inte ett isolerat storstadsproblem. Mindre kommuner som
              Bjuv, Burlöv, Eslöv, Höör, Klippan, Perstorp och Skurup ligger
              alla mycket högt när det gäller antalet våldsbrott och har en
              annan karaktär än till exempel Malmö.
            </seg>
            <seg n="c3142a5f">
              Tyvärr är det inte heller bara på stan och sent om natten som
              våldsbrotten utförs.
            </seg>
            <seg n="81236b09">
              Tidningen Kvällsposten målade för ett tag sedan ut de skånska
              skolorna som en krigszon. Under ett år anmäldes 450 misshandelsfall,
              180 fall av olaga hot och 77 narkotikabrott. Tvåhundra av de brottsoffer
              som anmält misshandel var under 14 år. Troligen är mörkertalet
              mycket stort eftersom många är rädda för att anmäla på grund av
              repressalier, inte minst de yngsta.
            </seg>
            <seg n="e339ce0e">
              Problemet är förstås mycket komplext. Socialt utanförskap och
              växande fattigdom i vissa grupper bidrar till ökat våld och fler
              tillgreppsbrott, likaså att den illegala spriten och narkotikan
              flödar fritt bland de skånska ungdomarna. Risken för att bli fasttagen
              är dock för många av dessa förövare ganska liten, vilket också
              är kopplat till brottsutvecklingen.
            </seg>
            <seg n="083e6898">
              Mitt syfte med interpellationen är dels att sätta sökarljuset
              på den skånska brottsutvecklingen ofta talar vi om Helsingforssförorterna
              dels att efterfråga fler åtgärder för att komma åt utvecklingen.
              Justitieministerns svar uppfattar jag som ett sätt att föra över
              ansvaret till Rikspolisstyrelsen.
            </seg>
            <seg n="583de2d4">
              Justitieministern hävdar gärna att han har ansvaret för den ökning
              av antalet poliser som skett sedan 2000. Jag kan konstatera att
              215 poliser på ett 40-tal polisstationer inte är särskilt mycket
              för Skånes del. Jag kan vidare konstatera att omkring 160 poliser
              i Skåne kommer att ålderspensioneras de närmaste åren. Till det
              kan läggas förtidspensioneringar, sjukskrivningar och sjukpensioneringar.
              Nettot blir således ganska litet.
            </seg>
            <seg n="5d84ada6">
              Samtidigt har länspolismyndigheten lagt ut ett sparbeting på
              de lokala polismyndigheterna, vilket leder till att ett stort
              antal civilanställda nu ska avskedas. Redan i dag har polisen
              stora effektivitetsproblem. Poliserna jobbar på fel tider, spenderar
              för mycket tid på stationen och så vidare. Till detta kan kopplas
              den tidigare diskussionen i kammaren om sommarstängda polisstationer
              med mera.
            </seg>
            <seg n="2b11dce5">
              Vi kan konstatera att det nog inte blir så mycket kvar för skåningarna
              av regeringens satsning. Jag tror knappast att skåningarna blir
              lugnare av att ansvaret ligger hos Rikspolisstyrelsen. Vi bör
              i stället hissa ansvaret till den politiska nivån, för om medborgarna
              inte upplever att rättssamhället svarar upp mot den ökande oron
              då är ansvaret bland annat justitieministerns.
            </seg>
            <seg n="cd27c7c1">
              Det vore bra om en särskild satsning kunde göras på de områden
              där förhållandena är värst. Skåne är ett sådant område. Därför
              vill jag återigen fråga justitieministern vad han mer konkret
              än det han hittills sagt vill göra för att komma åt den ökande
              otryggheten i Skåne. De nämnda åtgärderna räcker uppenbarligen
              inte till.
            </seg>
          </u>
          <note type="speaker" n="365812b4">
            Anf. 134 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-63" n="a2566e78">
            <seg n="73a6422c">
              Herr talman! I mitt förra inlägg redovisade jag polisens arbete.
              Det arbetet kommer att fortsätta. Rent konkret innebär det 700
              miljoner kronor till polisen även nästa år.
            </seg>
            <seg n="a0e3f556">
              Erfarenheter från samtliga länder i hela världen, så även från
              Sverige, visar att det inte spelar någon roll hur mycket en socialdemokratisk
              regering eller ett land satsar på polisen om man inte samtidigt
              bekämpar de sociala orättvisorna. Det är där vi skiljer oss åt.
              Jag vet att även Moderaterna vill satsa på fler poliser. Inför
              denna mandatperiod låg vi exakt lika, och det var också det som
              Rikspolisstyrelsen sade behövdes. Vi såg till att ordna det, och
              jag tror säkert att så även skulle ha skett med en borgerlig regering.
            </seg>
            <seg n="89c19d4c">
              Det som skiljer oss åt inför nästa mandatperiod är inte satsningen
              på polisen, för det vill även Moderaterna göra, utan det är de
              kraftiga nedskärningarna för dem som har det allra sämst. Det
              kommer att innebära att förutsättningarna för dem som har det
              allra svårast att hålla sina barn och ungdomar från att inte hamna
              i situationer där bland annat brottslighet och droger finns blir
              betydligt svårare. Så har det varit överallt, i alla tider, och
              så kommer det att bli också i Sverige om man bedriver den politiken.
            </seg>
            <seg n="ce012456">
              Vi måste bekämpa brottsligheten, men vi ska också bekämpa de
              sociala orsakerna till den.
            </seg>
          </u>
          <note type="speaker" n="69623c5c">
            Anf. 135 LARS LINDBLAD (m):
          </note>
          <u who="lars_lindblad_d93ce9" xml:id="i-835c30921149649a-1" n="e33fdc31">
            <seg n="e58be0d9">
              Herr talman! Det var inte mycket till svar jag fick. I stället
              var det den vanliga attacken på en eventuell borgerlig regering
              och vad det skulle leda till. Det känns lite märkligt eftersom
              jag tyckte att justitieministerns svar på interpellationen andades
              någon form av problemorientering. Nu försöker han flytta fokus
              till att handla om vad som eventuellt skulle kunna hända i framtiden.
              De problem jag ser när jag rör mig på gatorna i Skåne är verklighet;
              de finns efter drygt tolv års socialdemokratiskt ledarskap. Då
              känns det lite knepigt att man försöker flytta över ansvaret på
              oss.
            </seg>
            <seg n="0ab96b8b">
              Jag kan gärna ta den sociala diskussionen vad gäller orättvisorna.
              Det är ju socialdemokratins misslyckande att vi har en rekordhög
              arbetslöshet, vilket skapat mer utanförskap än vi någonsin tidigare
              haft. Att delar av våra samhällen isoleras i utanförskap är inte
              mitt partis fel. Det är regeringens fel. Därför känns det knepigt
              att justitieministern skyller ett eventuellt framtida socialförsäkringssystem
              på den situation som råder. Det är inte vårt fel att barnpsykiatrin
              har dragit ned och så vidare. Det finns många sådana områden som
              man inte lyckats med.
            </seg>
            <seg n="1fdf1526">
              Det är heller inte en borgerlig regering som leder polisen. Riksrevisionen
              har kritiserat Rikspolisstyrelsen för bristande effektivitet och
              för att de inte lever upp till sitt ansvar att styra polismyndigheterna.
              Det är i Thomas Bodströms regerings samhälle som länspolismästaren
              i Helsingfors på DN Debatt skriver att hon misslyckats med att
              stoppa ökningen av allt brutalare våldsbrott. Lite mer självrannsakan
              och ansvarstagande från regeringen skulle vara betydligt bättre.
              Jag tror nämligen inte att skåningarna känner sig särskilt lugna
              av det som sagts här.
            </seg>
            <seg n="d5d6a053">
              Polisen är den ena biten av vårt fokus, vilket jag varit väldigt
              tydlig med att säga. Den andra biten är att människor ska bli
              tryggare och få det bättre. Det är därför vi i Allians för Sverige
              så starkt inriktar vår politik på att få fram fler jobb, det som
              är den socialdemokratiska regeringens stora misslyckande. När
              det gäller det sociala utanförskapet är jobb, jobb, jobb en del
              av lösningen. Men det handlar också om att ta människors oro på
              största allvar, och det känner jag inte att Thomas Bodström gjort
              här i dag. I stället anklagar han oss för vad som eventuellt ska
              komma. Problemen finns nu.
            </seg>
          </u>
          <note type="speaker" n="bed6c2cb">
            Anf. 136 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-64" n="a2566e78">
            <seg n="e65db626">
              Herr talman! Det är bra att vi vidgar frågan. Det är bra att
              Lars Lindblad tar upp dessa saker. Det är bra att jag får möjlighet
              att säga att vi skapat 130 000 nya jobb sedan vi tog över 1994.
            </seg>
            <seg n="22d72f72">
              Det viktigt att ett valår jämföra de olika sidorna. Jag kan konstatera
              att när det gäller polissatsningen är det ganska jämnt. Det var
              jämnt också inför denna mandatperiod. Det kommer i vårt valmanifest
              i augusti, men jag kan redan nu säga att vi alltså satsar 700
              miljoner på polisen nästa år. Det som skiljer oss åt är just bekämpningen
              av sociala orsaker. Vi vill inte ta bort de åtgärder som ger 100
              000 människor jobb, människor som annars kanske inte skulle klara
              av situationen, människor som behöver få hjälp. Därför ger vi
              stöd till arbetsgivare och andra.
            </seg>
            <seg n="aa43fd87">
              Det är i just de familjerna som barnen finns. Gå till en tingsrätt
              så ser du att det är fråga om människor som haft det särskilt
              svårt, som inte kunnat ge sina barn och ungdomar trygghet. Det
              innebär inte att alla dessa människor får barn som hamnar snett
              långt därifrån; de är inte ens en majoritet. De allra flesta klarar
              sig. Men de barn och ungdomar som hamnar snett kommer från miljöer
              där det är särskilt svårt. Därför är det oerhört viktigt att satsa
              på dem, och därför får vi inte glömma bort bekämpningen av de
              sociala orsakerna.
            </seg>
            <seg n="419d9e02">
              Man kan se överallt, i hela världen, Lars Lindblad, att ju större
              de sociala klyftorna är, desto högre är brottsligheten. Vi behöver
              inte experimentera med det i Sverige, för vi vet redan svaret.
              Därför har också ersättningsnivåerna med bekämpningen av brottsligheten
              att göra, även om det naturligtvis inte bara handlar om det. Så
              enkelt är det ju inte. Vi behöver också, som sagt, fler poliser.
              Vi behöver bättre lagar och bättre myndighetsstyrning. De är emellertid
              en bidragande orsak som vi inte får glömma bort i sammanhanget.
            </seg>
          </u>
          <note type="speaker" n="bfc48199">
            Anf. 137 LARS LINDBLAD (m):
          </note>
          <u who="lars_lindblad_d93ce9" xml:id="i-835c30921149649a-2" n="e33fdc31">
            <seg n="27b28a7b">
              Herr talman! Återigen: Jag tror inte att dessa människor mår
              bättre av att man har en viss ersättningsnivå i socialförsäkringssystemet.
              I stället måste vi inrikta oss mycket mer på att få människor
              i arbete. Det har den socialdemokratiska regeringen misslyckats
              med. Vi har i dag i storleksordningen en och en halv miljon människor
              som antingen är arbetslösa eller inte får arbeta så mycket som
              de skulle vilja. Därmed kan de inte heller påverka sin framtid,
              vilket skapar frustration och i viss mån också den situation vi
              har.
            </seg>
            <seg n="aad633d8">
              Sedan försöker Thomas Bodström sig på ett klassiskt retoriskt
              knep genom att säga att vi egentligen har samma politik när det
              gäller den fråga som jag vill diskutera. Det är ju inte sant.
              Vi ger 1 ½ miljard mer resurser till rättssystemet än vad Thomas
              Bodström klarar av att få in. 1 ½ miljard kronor! Vi säger att
              vi vill ha 20 000 fler poliser än vad den socialdemokratiska regeringen
              föreslår, vilket skulle innebära i storleksordningen 300350 ytterligare
              poliser till Skåne.
            </seg>
            <seg n="347bb655">
              Vi har en helt annan syn på vilken del av straffskalan som till
              exempel misshandelsbrott ska ligga på. Det tror jag också är en
              del av detta. Det här är på många sätt en bred frågeställning
              som hade förtjänat att ha lite mer av problemperspektiv än Thomas
              Bodström har.
            </seg>
            <seg n="ab2f076c">
              Jag tror också att de unga brottslingarna måste få en reaktion
              betydligt mycket tidigare än de får. Jag har en känsla av att
              det jamsas alldeles för mycket med unga brottslingar. Det är en
              annan del av detta.
            </seg>
            <seg n="487eca0f">
              Men jag erkänner att det här är en väldigt bred frågeställning.
              Det är därför vi också går fram väldigt brett med detta. Jag hade
              önskat att kunna få lite mer svar på vad regeringen mer konkret
              vill göra annat än att på något sätt föra över hela ansvaret på
              mig och mina partikamrater.
            </seg>
          </u>
          <note type="speaker" n="2db8d8e7">
            Anf. 138 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-65" n="a2566e78">
            <seg n="b8ee8510">
              Herr talman! Om Moderaterna vill ha 20 000 fler poliser till
              2010 skiljer vi oss faktiskt åt. Men om man säger att man vill
              ha 20 000 poliser i Sverige ligger vi nog ganska nära. Det är
              en viss skillnad. Ja, jag förstod att det var en felsägning. Men
              det är faktiskt viktigt att vidga, och det viktigaste är att vidga
              där skillnaderna är som störst.
            </seg>
            <seg n="93d72435">
              Visst finns det skillnader och visst är det riktigt att man anslagit
              mer pengar, men det är ju i sin egen budget. Sedan har vi tre
              budgetar till att ta hänsyn till. Då har vi ingen aning om ens
              nu, tre månader före valet, vilken det är som gäller. Det är därför
              som man inte kan ta diskussionen om en budget direkt med alliansen,
              därför att ni ännu inte har presenterat en enda budget. Men, som
              sagt, vi ligger trots allt ganska lika när det gäller satsningen
              på polisen. Det tror jag, även om det är fyra skilda budgetar.
            </seg>
            <seg n="54918b7d">
              Det som skiljer oss åt är synen på och bekämpningen av de sociala
              orättvisorna. Och det är här som skillnaden är som allra störst.
              Återigen, det räcker inte med att bara se till att vi får fler
              jobb, även om det kanske är det mest prioriterade arbetet. Det
              har betydelse även för bekämpningen av brottsligheten. Men utöver
              det ska vi fortsätta denna satsning på polisen. Vi har fått fler
              poliser sex år i rad. Vi ska fortsätta myndighetsstyrningen. Vi
              har genomdrivit förändrade konsekvenser för unga som begår brott
              och många, många andra lagar under den här mandatperioden, och
              vi ska fortsätta att bedriva det här arbetet så brett som den
              här frågan kräver.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="350310ca">
            27 § Svar på interpellation 2005/06:460 om nationell satsning
            mot våldtäkter
          </note>
          <note type="speaker" n="5c519211">
            Anf. 139 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-66" n="a2566e78">
            <seg n="9f896d38">
              Herr talman! Johan Pehrson har frågat mig hur jag tänker agera
              för att minska våldtäktsbrotten i vårt land, om jag är beredd
              att göra satsningar på polis- och åklagarväsendet för att förbättra
              utredningsmetoderna gällande våldtäkter. Johan Pehrson frågar
              även vilka åtgärder jag är beredd att vidta för att motverka att
              sexualförbrytare återfaller i sexualbrott, hur jag kommer att
              agera för att stärka skyddet för dem som fallit offer för sexuellt
              våld samt om jag ämnar vidta åtgärder för att öka anmälningsbenägenheten
              hos dem som blivit utsatta för våldtäkt.
            </seg>
            <seg n="a1ec8ff4">
              De frågor som Johan Pehrson tar upp i sin interpellation berör
              centrala områden i regeringens arbete med att bekämpa mäns våld
              mot kvinnor. Sexuella övergrepp mot kvinnor är många gånger ett
              utryck för detta våld.
            </seg>
            <seg n="f0f57755">
              Att personer som utsätts för sexuella övergrepp i större utsträckning
              anmäler brottet till polisen är väldigt viktigt för att vi ska
              lyckas med att bekämpa dessa brott. Det var mot den bakgrunden
              som jag gav Claes Borgström i uppdrag att bland annat föreslå
              åtgärder som kan öka benägenheten att anmäla sexuella övergrepp.
              Det finns inte några enkla lösningar på detta det framgår inte
              minst av de olika förslag som Claes Borgström har kommit fram
              till. Några av hans förslag har vi redan genomfört och andra är
              på gång.
            </seg>
            <seg n="61e26cc3">
              Den ökning av antalet polisanmälda våldtäkter i Sverige som framkommer
              i kriminalstatistiken är oroande. Ökningen har varit särskilt
              kraftig under det senaste året, vilket delvis förklaras av den
              lagändring som trädde i kraft den 1 april 2005. Genom den nya
              lagen utvidgas bestämmelsen om våldtäkt bland annat genom att
              kravet på tvång sätts lägre, vilket i sig leder till en ökning
              av antalet anmälda våldtäkter. Förekomsten av brottsanmälningar
              där en kvinna anmäler att hon blivit våldtagen vid upprepade tillfällen
              av samma man har också betydelse för utfallet i kriminalstatistiken.
              År 2005 förekommer i en och samma anmälan 299 våldtäktsbrott som
              begåtts över en längre tidsperiod.
            </seg>
            <seg n="2b2b4236">
              Regeringen har under flera år vidtagit en mängd åtgärder för
              att på olika sätt förebygga och bekämpa sexuella övergrepp. Rättsväsendet
              har fått ökade resurser och lagstiftningen har förändrats. Polis
              och åklagare har utvecklat sina arbetsmetoder, exempelvis genom
              inrättandet av särskilda familjevåldsenheter. Kriminalvården har
              kunskapsbaserade behandlingsprogram för män som döms för sexuella
              övergrepp eller annat våld mot kvinnor. Ökad möjlighet att registrera
              personer som döms för brott i dna-registret har införts.
            </seg>
            <seg n="5cd15dfd">
              Att bli utsatt för brott är naturligtvis en mycket traumatisk
              upplevelse. Detta gäller inte minst för de personer som utsätts
              för sexuella övergrepp. Det är därför som det är en angelägen
              fråga för regeringen att på olika sätt öka tryggheten för alla
              personer som utsätts för brott. Olika aktörer bidrar i arbetet
              med att skydda dessa personer. Polis, socialtjänst, brottsoffer-
              och kvinnojourer är några exempel på myndigheter och organisationer
              som deltar i detta arbete.
            </seg>
            <seg n="e9ad39e0">
              Regeringens arbete för att bekämpa mäns våld mot kvinnor kommer
              att fortsätta med oförminskad kraft. Att minska antalet sexuella
              övergrepp handlar inte bara om ny lagstiftning och extra medel.
              För att vi ska lyckas krävs även ökad kunskap inte minst bland
              unga om den sexuella integriteten och rätten till självbestämmande.
            </seg>
          </u>
          <note type="speaker" n="81e2fe68">
            Anf. 140 JOHAN PEHRSON (fp):
          </note>
          <u who="johan_pehrson_abbeca" xml:id="i-28ef903b1a379f0f-0" n="830073ab">
            <seg n="20721d5c">
              Herr talman! Det här är ju ett område, en brottstyp, där det
              råder ganska bred enighet om, får man väl säga, vad som är rätt
              och vad som är fel och hur själva lagstiftningen ska se ut. Det
              finns dock saker man kan göra i övrigt.
            </seg>
            <seg n="10d88f04">
              På detta område finns en hel del målkonflikter som vi måste lösa
              bättre, målkonflikter mellan allmänhetens skyddsintresse, intresset
              för att värna brottsoffer, men också för att fundera på hur man
              ser på de människor som har begått de här brotten så att de på
              ett vettigare sätt förhoppningsvis kan återanpassas och aldrig
              mer begå ett brott av den här karaktären.
            </seg>
            <seg n="9bbad828">
              Folkpartiet liberalerna har därför lagt fram ett förslag till
              handlingsplan mot våldtäkter. Vi har noterat att det är alldeles
              för många våldtäkter som begås. Ändå finns risk att tro att det
              är alldeles för få som faktiskt anmäls. Och vi vet att det är
              förfärande få som klaras upp. Vi vet också att kvaliteten i en
              hel del av de här målen inte håller den klass som man skulle önska.
            </seg>
            <seg n="f5481293">
              I dag har det lämnats en rapport från Justitiekanslern som berör
              bland annat en hel del sexualbrott. Den visar på att rättsosäkerheten
              är stor. Många människor påstås ha dömts på felaktiga grunder.
              Men man måste också komma ihåg alla de kvinnor som har blivit
              utsatta för de här brotten män också för den delen, men det är
              onekligen mest kvinnor som inte har fått upprättelse genom att
              en person har kunnat dömas till ansvar för denna fruktansvärda
              fysiska och psykiska kränkning som kan medföra livslånga trauman.
            </seg>
            <seg n="590213e3">
              Vi har lagt fram förslag om att alla människor som har begått
              sexualbrott ska behandlas. Så är det inte i dag. Vi har föreslagit
              att man ska satsa 20 miljoner kronor extra på just behandlingsverksamhet,
              för vi tror att detta är en framkomlig väg.
            </seg>
            <seg n="43aaeeba">
              Vi menar att man ska ha särskilda anstalter för bara sexualbrottslingar.
              Ska de här människorna som har begått dessa sjuka handlingar kunna
              komma till rätta med sig själva och sitt sjukliga beteende är
              det viktigt att de är i en miljö där de verkligen vågar öppna
              sig för de människor som jobbar med behandlingsprogrammen och
              till andra personer där.
            </seg>
            <seg n="b9bbe1a6">
              Vi pekar på sådana absurditeter i dag som att det inte är självklart
              att de människor som är dömda ska låta bli att läsa porrtidningar
              på anstalten. Det är helt vrickat att de kan göra det. Tänk er
              att man skulle ha roulettspel där människor behandlas för spelmissbruk.
              Någon ordning måste det vara också i landet Sverige, tycker jag.
            </seg>
            <seg n="4889686e">
              Vi pekar på att man ska öka säkerheten genom att använda fotboja
              i större omfattning om det finns återfallsrisk. Vi tycker att
              man måste totalförbjuda tillgång till Internet och annan kommunikation
              för människor som är intagna, inte minst inom rättspsykiatrin,
              och som har begått den här typen av brottslighet.
            </seg>
            <seg n="320216da">
              Vi pekar på möjligheten att man, efter kanadensisk modell, efter
              avtjänat straff i anstalt ska ha en obligatorisk tid för övervakning
              för att på så sätt kunna ha en stötta och hjälp utifrån för att
              komma in i samhället igen. På förståeliga grunder blir människor
              kanske lätt utfrysta om de har blivit dömda för den här typen
              av brott. Det är inte en social merit att ha suttit inne dömd
              för grova sexbrott om man ska träffa andra människor.
            </seg>
            <seg n="14eb79c3">
              Vi pekar på vikten av kärt ämne den här dagen fler poliser. De
              3 000 fler poliser som alliansen föreslår tror jag innebär ytterligare
              ett par poliser vid varje myndighet som kan vara specialiserade
              på att just utreda och säkra bevisen när det gäller sexualbrott.
            </seg>
            <seg n="58f3cb7c">
              Det här var några av de förslag som Folkpartiet lägger fram i
              en handlingsplan. Det är ingen färdig plan. Jag vill gärna att
              regeringen ansluter sig till den. Det är läge att vi tar ett brett
              grepp om detta för att försöka öka tryggheten och respekten inte
              minst för kvinnor som i dag får sina liv förstörda.
            </seg>
          </u>
          <note type="speaker" n="14b8a6fe">
            Anf. 141 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-67" n="a2566e78">
            <seg n="a6e2c20e">
              Herr talman! Jag har fått ett utkast en sammanfattning. Jag tyckte
              att många av sakerna var lite av att slå in öppna dörrar. De har
              genomförts eller genomförs. Andra saker var kloka. Men det blev
              våldsamma reaktioner från de andra borgerliga partierna. Det var
              det mest uppseendeväckande. Det är lite svårt att ta ställning
              till något om det inte finns ett gemensamt förslag.
            </seg>
            <seg n="01112391">
              Nu har vi ändå en diskussion, Johan Pehrson. Då får väl de andra
              från Kristdemokraterna och Centern som reagerade så kraftigt komma
              med sina synpunkter senare.
            </seg>
            <seg n="a2fcf2b1">
              Jag måste studera det här närmare. Några av sakerna innebär att
              slå in öppna dörrar. De har genomförts eller håller på att genomföras.
              Men jag uppskattar att Folkpartiet tar initiativ i frågan. Vi
              ska inte säga att allt är dåligt bara för att det går över partigränserna.
              Ge mig möjlighet att begrunda och analysera detta närmare så ska
              du få ett mer konkret svar senare.
            </seg>
          </u>
          <note type="speaker" n="e9e256c3">
            Anf. 142 JOHAN PEHRSON (fp):
          </note>
          <u who="johan_pehrson_abbeca" xml:id="i-28ef903b1a379f0f-1" n="830073ab">
            <seg n="2f325926">
              Herr talman! Det är fler punkter som finns i detta. Jag säger
              inte att alla måste genomföras. Jag är beredd att lyssna på om
              vi ska stryka någon där det finns argument att vi från Folkpartiet
              liberalerna går för långt i vårt arbete att öka säkerheten och
              tryggheten för kvinnor som i dag får sina liv förstörda på grund
              av rädsla eller för att de utsätts för sexualbrott.
            </seg>
            <seg n="2d11d88a">
              Vi pekar på saker som är kontroversiella i riksdagen, om ytterligare
              skärpt syn på våldtäktslagstiftningen. Vi lyfter fram vikten av
              att lösa ut målkonflikten när det gäller myndigheters sekretess.
              Det är konstigt att inte polis och socialtjänst mer strukturerat
              än i dag regelbundet får information om var en viss person som
              är dömd för sexualbrott flyttar efter avtjänat straff. Personen
              finns ändå kvar i brottsregistret. Det är inget konstigt på så
              sätt att myndigheterna får ta del av informationen i syfte att
              förebygga att människor utsätts för den brottstypen, som ändå
              är väldigt integritetskränkande och skapar enorma fysiska och
              psykiska sår.
            </seg>
            <seg n="8c3187b1">
              Jag är glad att justitieministern är beredd att lyssna. Han kan
              gärna få min handlingsplan mot våldtäkter, så kan han läsa den
              i dag och gärna återkomma med synpunkter på detta. Jag överlämnar
              den till justitieministern. Sedan kan vi ta en debatt så snart
              det blir möjligt igen. Varsågod.
            </seg>
          </u>
          <note n="ae0ddc42">
            (Justitieminister THOMAS BODSTRÖM (s): Tack.)
          </note>
          <note n="cc00bbb3">
            Överläggningen var härmed avslutad.
          </note>
          <note n="5b61ae9f">
            28 § Svar på interpellation 2005/06:461 om våld mot äldre ett
            dolt problem
          </note>
          <note type="speaker" n="0500272a">
            Anf. 143 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-68" n="a2566e78">
            <seg n="cd5160e5">
              Herr talman! Johan Pehrson har frågat vilka konkreta åtgärder
              jag avser att vidta för att äldre inte ska behöva känna rädsla
              och fara illa vare sig det gäller våld, stöld eller skadegörelse,
              våld och övergrepp i nära relationer eller inom vården.
            </seg>
            <seg n="44e48be9">
              Det arbete som regeringen vidtar inom mitt ansvarsområde genom
              till exempel förbättrad lagstiftning och ökade resurser till rättsväsendet
              syftar till att förebygga och bekämpa brottslighet. Detta kommer
              att öka tryggheten för alla människor oavsett ålder och kön.
            </seg>
            <seg n="0f327a33">
              Inom vården finns skydd för äldre dels i form av anmälningsplikten
              enligt socialtjänstlagen, den så kallade lex Sarah, dels genom
              länsstyrelsernas förstärkta tillsyn och de äldreskyddsombud som
              har införts. Möjligheterna att upptäcka missförhållanden har således
              förbättrats avsevärt under senare år.
            </seg>
            <seg n="558d000f">
              Att vara i beroendeställning är svårt. Ett sätt att motverka
              förekomsten av missförhållanden är att verka för ett aktivt stöd
              till närstående till exempel genom avlastning, tillräckligt med
              personal som har goda kunskaper för sitt arbete och tillgång till
              bra arbetsledning och handledning. I sammanhanget kan nämnas regeringens
              satsningar på att stödja kommunerna ekonomiskt för att de ska
              utveckla stödet till anhöriga och satsningarna på kompetenshöjning
              genom den så kallade Kompetensstegen.
            </seg>
            <seg n="59eb3667">
              Det är ett känt faktum att äldre, som statistiskt sett löper
              en förhållandevis liten risk för att utsättas för brott, känner
              rädsla och otrygghet i sin tillvaro. Otrygghet har ofta sin grund
              i förekomsten av så kallad mängdbrottslighet, i dagligt tal ofta
              benämnd som vardagsbrottslighet. Mot denna bakgrund pågår ett
              omfattande projekt inom polisen som ska höja polisens förmåga
              att förebygga, utreda och klara upp mängdbrott, som utgör ca 70
              % av den anmälda brottsligheten. I syfte att ytterligare öka tryggheten
              har dessutom polisen under 2005 genomfört flera åtgärder för att
              öka sin närvaro och tillgänglighet i lokalsamhället. Jag följer
              denna positiva utveckling noggrant.
            </seg>
            <seg n="805437c1">
              Avslutningsvis vill jag framhålla regeringens fortsatta satsning
              på det lokala brottsförebyggande arbetet. Regeringen satsar medvetet
              på kunskapsmässigt och ekonomiskt stöd till brottsförebyggande
              verksamhet på lokal nivå, och i dag finns det närmare 300 lokala
              råd i landet. Under senare år har ett flertal lokala råd arbetat
              aktivt med trygghetsfrågor, exempelvis genom så kallade trygghetsvandringar.
              Jag har initierat ett arbete inom Justitiedepartementet i syfte
              att se över hur det lokala brottsförebyggande arbetet kan stärkas
              och utvecklas ytterligare. I det arbetet är jag inte främmande
              för att särskilt lyfta fram vikten av att arbeta aktivt med de
              grupper i samhället som är särskilt sårbara, exempelvis de äldre.
            </seg>
          </u>
          <note type="speaker" n="dcc93520">
            Anf. 144 JOHAN PEHRSON (fp):
          </note>
          <u who="johan_pehrson_abbeca" xml:id="i-28ef903b1a379f0f-2" n="830073ab">
            <seg n="027448f2">
              Herr talman! Det har blivit en del fokus på våld mot äldre under
              senare år. Den 15 juni i år anordnas en särskild världsdag om
              våld mot äldre. Det är väl en signal om att det är ett omfattande
              problem, trots allt. Det är svårt att titta bara på anmälda brott.
              Det finns skäl att tro att just den dolda kriminaliteten, mörkertalet,
              är ganska omfattande. Många äldre som utsätts för brott kanske,
              av olika skäl, inte anmäler i den omfattning människor generellt
              sett skulle göra. Det finns skäl att tro att mörkertalet är stort.
            </seg>
            <seg n="8a553241">
              Cynismen hos de människor som begår brott mot äldre, så kallade
              åldringsbrott, är otroligt påtaglig. Det är människor som saknar
              allt av vettiga värderingar och som inte vet hur de ska bete sig
              mot andra. De har ingen tanke på vad deras intrång i den äldre
              människans liv kan göra för skador och förstöra livet på ett sätt
              som kanske inte alls skulle förstöra livet för mig eller justitieministern.
              Det kan till exempel vara en människa som kommer in för att dricka
              vatten och sedan plockar bort silvret i besticklådan även om silvret
              kommer från Ikea i mitt fall. Det är ett allvarligt problem.
            </seg>
            <seg n="7c9a9199">
              Det är intressant att ta del av att pensionärsorganisationer
              uppvaktar justitieministern på temat kraftfullare åtgärder. Det
              kan gälla till exempel att man upplever att det finns alldeles
              för få poliser. Det är något som justitieministern annars tycker
              att vi från Folkpartiet liberalerna överdriver när vi framför
              kritik. Men när PRO dyker upp hos justitieministern och påtalar
              att det är ett problem att poliserna är för få och behöver bli
              fler kan jag inte annat än hålla med. Man pekar också på den ökade
              internationella brottsligheten. Till exempel kan man se ligor
              som på sina brottsturnéer över gränserna ägnar sig åt åldringsbrott.
            </seg>
            <seg n="0ed70929">
              Många äldre människor pekar på vikten av att det finns fler poliser
              också i de glest bebyggda områdena. Vi vet att medelåldern är
              hög, och där kan finnas många äldre människor som känner otrygghet
              när de inte vet om polisen kan komma om det har hänt något. En
              äldre person kan känna av ännu mer av ett inbrott i sitt hem än
              vad någon annan gör.
            </seg>
            <seg n="fbc702e2">
              Jag ska inte trötta ut justitieministern med några skrivelser
              eftersom han själv har träffat pensionärerna. De har samlats på
              bred front och krävt att närpolisen i Sverige ska bli mer förankrad
              och verkligen återskapas. De tycker att det är reellt problem
              att justitieministern, som ett signum för sin tid, har låtit lägga
              ned över 100 polisstationer. Det har han inte gjort personligen,
              men han har ofta fått svara på frågan om han tycker att det är
              en bra utveckling, och han har inte gjort något i sina regleringsbrev
              för att det ska skapas fler.
            </seg>
            <seg n="92df75cb">
              Vi kan dock konstatera att det finns modiga länspolismästare
              som ändå öppnar polisstationer och som satsar extra resurser därför
              att närheten till polisen är så viktig och de vill satsa på fler
              närpoliser.
            </seg>
            <seg n="38bbd1eb">
              Man ska titta på om det kan vidtas särskilda åtgärder förutom
              vad polisen ska göra eller det breda brottsförebyggande arbetet.
              Det kan gälla till exempel att vid brott mot äldre ska man träffa
              den äldre i enrum så att inte denne ska känna otrygghet att prata
              om detta eftersom det finns några människor i närheten som har
              begått brottet. Man kan se till att det finns särskilda personer
              som möter de äldre. Det finns en hel del sådana förslag. Det vore
              roligt om justitieministern kunde kommentera det.
            </seg>
            <seg n="ebdcc473">
              Frågan är viktig. Det är inte en slump, som sagt, att man har
              en ny särskild internationell världsdag för våld mot äldre. Det
              pekar på hur stor problematiken kan vara.
            </seg>
          </u>
          <note type="speaker" n="1e58e1a1">
            Anf. 145 BEATRICE ASK (m):
          </note>
          <u who="beatrice_ask_00e90e" xml:id="i-431b8c0c811e2344-2" n="5485bc4e">
            <seg n="c92f33f9">
              Herr talman! Det kanske inte är första gången vi diskuterar den
              här frågan i riksdagens talarstol, men det känns som om ministern
              blev lite tagen på sängen. Det kom det vanliga med mängdbrottsligheten
              och mycket annat.
            </seg>
            <seg n="9fdfc15e">
              När det gäller brott mot äldre har vi i dag en våldsutveckling
              som visar att man ger sig på okända och slår på den som ligger.
              Ett skäl till att äldre inte är så drabbade statistiskt sett är
              naturligtvis att de stannar hemma, att de inte är ute i krogsvängen.
              Tyvärr finns det exempel på att man med ganska grovt våld har
              gett sig på äldre.
            </seg>
            <seg n="586c0b57">
              Vi väntar sommartider och vet att ligorna med ficktjuvar, de
              som jobbar med bankomater och andra nu kommer, och vilka är lättast
              att lura? Ja, det är naturligtvis den som är lite stapplig, lite
              osäker eller lite seg i sina rörelser. Det är mycket lättare att
              utnyttja dem. Det finns väldigt mycket specifik brottslighet och
              ligor som specialiserar sig på brott mot äldre. Johan Pehrson
              nämnde några exempel på det.
            </seg>
            <seg n="21732e13">
              Det här kräver naturligtvis ett intresse, ett fokus och en strategi
              från polisen för hur man ger sig på detta. Det handlar mycket
              om internationellt samarbete, därför att de specialkompetenta
              ligorna som ger sig på äldre är väldigt skickliga och rör sig
              över stora områden.
            </seg>
            <seg n="5588e1e7">
              Jag tror att polisen har en medvetenhet om det här, och det är
              bra. Men jag tror att vi måste arbeta mer. Vi har från alliansens
              sida lagt förslag om bemötandefrågorna. Det finns ju en tendens
              till att polisen kan vara lite mindre serviceinriktad, och det
              är någonting som är väldigt svårt för många gamla människor. Här
              måste vi arbeta för att verkligen få ut det vi vill ha ut av samtal
              med allmänheten.
            </seg>
            <seg n="e3c36ba0">
              Ett annat problem som är väldigt konkret är att vi inte har fått
              bukt med väntetiderna när man ringer till polisen. Det görs en
              hel del, men fortfarande kopplas många samtal bort och man kommer
              inte fram. För en gammal person som är rädd eller som behöver
              få en kontakt kan det vara väldigt jobbigt att bli hänvisad, att
              få vänta och så vidare. Det här är sådant som man måste tänka
              på.
            </seg>
            <seg n="212d508a">
              Effekterna av en sviktande psykvård i Sverige gör också att många
              äldre har sina psykiskt sjuka barn boende hemma väldigt länge.
              Det är mambor som är potentiella risker för att man ska bli utsatt
              för våld och annat.
            </seg>
            <seg n="48c92084">
              Jag tycker att man kan måla upp ganska många bilder kring detta.
              Med alltfler äldre i samhället och alltfler som bor hemma mycket
              länge får vi en utsatthet och risker för brottslighet som vi måste
              fundera mycket över. Ministern är inne lite grann på det när han
              pratar om stödpersoner och annat. Men om hemtjänsten inte har
              kontinuitet blir den handikappade 85-åringen väldigt lätt ett
              offer för bedrägeri, lurendrejeri och mycket annat. Det här måste
              vi fundera på hur vi ska hantera.
            </seg>
            <seg n="f3b78bbc">
              Äldre sjuka kan i sig själva också vara väldigt arbetskrävande.
              Någonstans tar orken slut för anhöriga och andra, och man slår.
              Det är många gånger det som händer när det gäller våld i nära
              relationer. Här finns det anledning för rättsväsendet och rättsmaskineriet
              att öka sin kompetens när det gäller både att förebygga och framför
              allt att utreda och skipa rätt.
            </seg>
            <seg n="222a468f">
              Jag tror att det är oerhört viktigt att i ett civiliserat samhälle
              markera att man inte ger sig på barn och gamla, utan att man ska
              ha respekt för dem som är äldre. Därför får vi inte ha den här
              attityden när man lyfter fram brott mot äldre att svaret kommer,
              som ett brev på posten: Ja, men de är alltid mer oroliga än vad
              de behöver vara.
            </seg>
            <seg n="7b2ee335">
              Det spelar kanske inte så stor roll hur många det är som blir
              drabbade av brott, men för varje enskild är det en katastrof.
              För den som har haft ett inbrott i sitt hem, som har blivit nedslagen
              eller som har varit med om en väskryckning är kanske ålderdomen
              raserad på många sätt, och man får aldrig tillbaka den trygghet
              som man borde ha rätt till när man har blivit gammal i Sverige.
            </seg>
          </u>
          <note type="speaker" n="08b77d5f">
            Anf. 146 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-69" n="a2566e78">
            <seg n="f3fe61c7">
              Herr talman! Johan Pehrson är utan tvekan en begåvad person,
              men att gissa vad vi har pratat om på möten där Johan Pehrson
              själv inte deltagit är även för honom en övermäktig uppgift. Vi
              satt inte och pratade om var polisstationerna är lokaliserade.
              Däremot pratade vi mycket om polisens närvaro bland de äldre.
              Vi pratade också om väntetiderna, som Beatrice Ask tog upp, att
              det kan vara en särskilt svår uppgift för många äldre att kontakta
              polisen.
            </seg>
            <seg n="7f1757cd">
              Framför allt pratade vi om helt andra saker än de rent polisiära.
              Det handlade mycket om den vård som man kan få i sitt boende,
              om vikarier som kommer och besöker dem och hur de skulle kunna
              skydda sig. Det pratade vi om. Det var ett mycket givande samtal.
            </seg>
            <seg n="260eddc9">
              Jag vet inte om det är för att det är min 13:e interpellation
              i rad, men jag kan bara konstatera att jag håller med om att det
              är en särskilt utsatt grupp. Även om risken är liten, som jag
              sade i svaret, är rädslan så mycket större. Redan det faktum att
              man är rädd och kanske inte vågar gå ut är ett misslyckande och
              ett ingrepp i deras personliga integritet.
            </seg>
            <seg n="4a705717">
              Det är därför som de olika myndigheterna behöver vidta särskilda
              åtgärder. Skulle det behövas lagändringar är vi beredda att göra
              det. Vi måste inse att det är en särskilt utsatt grupp och arbeta
              både polisiärt och brottsförebyggande, och inte minst se till
              att de har en nära social kontakt med myndigheter och med olika
              projekt som finns i grannskapet på ett sådant sätt att de kan
              känna sig trygga när de ofta lever i en mer isolerad miljö än
              många andra gör.
            </seg>
            <seg n="fb103404">
              Jag kan bara hålla med om den problembild som ges här.
            </seg>
          </u>
          <note type="speaker" n="232bcb65">
            Anf. 147 JOHAN PEHRSON (fp):
          </note>
          <u who="johan_pehrson_abbeca" xml:id="i-28ef903b1a379f0f-3" n="830073ab">
            <seg n="1efbf189">
              Herr talman! Jag var inte med på det där mötet, men jag har tagit
              del av vad som framfördes. Jag har inte brutit mig in på Justitiedepartementet
              och planterat någon buggningsutrustning där, om det är det justitieministern
              är orolig för.
            </seg>
            <seg n="1cf7ed80">
              De människor som jobbar i de äldres organisationer kommer också
              till mig och berättar om sin agenda, och de känner den här oron.
              Då säger jag att med deras klokhet och vishet håller jag naturligtvis
              med dem. När justitieministern lägger ned långa radband av polisstationer
              i vårt land ökar inte tryggheten, utan den minskar. När polisen
              blir allt mindre och sämre lokalt förankrad och närpolisen blir
              alltmer fjärrpolis minskar tryggheten för de äldre. Jag håller
              med dem om det.
            </seg>
            <seg n="02fe47e0">
              Jag vet att det inte står på justitieministerns agenda att det
              ska vara så, utan det är bara en effekt av att man är strukturellt
              underfinansierad i svensk polis. Tillropen om hur mycket pengar
              som satsas är det möjligtvis bara justitieministern själv på hela
              jordklotet som tror på. Det är i regel bara en kompensation för
              otillräcklig pris- och löneomräkning och att det ska se bra ut
              när du lägger in statsbudgeten, att det ska se ut som att du har
              satsat. I Sverige får poliser också löneökning, precis som justitieministern
              får. Polisen måste kompenseras för detta, och då kallar justitieministern
              det en satsning. Effekten är att poliserna rullas tillbaka.
            </seg>
            <seg n="22676c26">
              Sedan lyfts ofta de lokala brottsförebyggande råden fram, och
              de är väl också intressanta till och från. Men när de ägnar sig
              åt att dela ut signalementsmallar till de äldre för att de ska
              kunna ge signalement på människor som kommer hem till dem, bryter
              deras integritet och förstör deras liv är det inte framför allt
              det som de vill ha. De vill att en polis ska komma och se till
              att brottet klaras upp och att de som har begått brottet sätts
              bakom lås och bom.
            </seg>
          </u>
          <note type="speaker" n="cc736cb7">
            Anf. 148 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-70" n="a2566e78">
            <seg n="a7e2d2e2">
              Herr talman! Jag var lite orolig för att du hade varit och provat
              utrustning, Johan Pehrson, men det hade du inte.
            </seg>
            <seg n="e6b17c12">
              Jag ska bara säga, så att du får det helt klart för dig: Jag
              har inget intresse av att lägga ned en enda polisstation. Däremot
              träffade jag 21 länspolismästare förra veckan, och de talade just
              om det förändrade polisarbetet, att de vill vara ute och hur viktigt
              det är att de får stöd i att vara ute på platser. Jag känner att
              även om jag är justitieminister vill jag inte frångå deras bedömning
              av hur de arbetar. Det vore ett misstroende mot alla de 21 länspolismästarna
              som verkligen vill driva på det arbetet.
            </seg>
            <seg n="48ad9911">
              Jag är fullt medveten om att det finns andra åsikter, bland annat
              hos personer som sitter i polisstyrelsen, men så länge vi har
              den här modellen har jag respekt för att de olika länen fattar
              besluten.
            </seg>
            <seg n="d3175e69">
              Jag är oerhört positiv till de initiativ som har tagits av Carin
              Götblad i Helsingfors, inte bara i fråga om de polisstationer
              som är öppna jag tror att det blir 13 utan också i fråga om de
              mobila polisstationer som nu finns på Stureplan och Medborgarplatsen.
              Jag följer det med stort intresse. Men det är inte säkert att
              det ska vara exakt samma modell i Skövde eller någonstans i Norrbotten.
            </seg>
            <seg n="f8c04b30">
              Jag träffar de här länspolismästarna, som sagt, och så länge
              vi har den här modellen följer jag det med intresse. Jag ser ingen
              anledning att överpröva det, särskilt inte som de unisont är så
              överens om hur polisutvecklingen ska vara i framtiden. Det handlar
              framför allt om att poliser ska vara ute på gator och torg. Det
              överensstämmer helt med min uppfattning.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="72947c8a">
            29 § Svar på interpellationerna 2005/06:462 om insatser mot organiserad
            brottslighet och 464 om hotade vittnen
          </note>
          <note type="speaker" n="4e68856b">
            Anf. 149 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-71" n="a2566e78">
            <seg n="6108c666">
              Herr talman! Johan Pehrson har frågat mig vilka reella resursförstärkningar
              jag avser att vidta för att kraftsamla mot den organiserade brottslighetens
              utbredning i Sverige och om jag avser att ta initiativ till ett
              nationellt underrättelsecentrum som samlar berörda myndigheters
              underrättelsearbete. Han har vidare frågat mig om jag är beredd
              att förändra straffvärdena när det gäller organiserad brottslighet
              och vilka åtgärder jag tänker vidta för att se till att nyrekryteringen
              av unga personer till de kriminella gängen upphör.
            </seg>
            <seg n="69efed3e">
              Ingemar Vänerlöv har frågat mig vilka åtgärder jag avser att
              vidta för att förhindra att vittnen skräms till tystnad och om
              jag är beredd att verka för att anonyma vittnen ska tillåtas i
              svenska domstolar.
            </seg>
            <seg n="eeb782df">
              Jag har valt att besvara interpellationerna i ett sammanhang
              då de hör nära samman.
            </seg>
            <seg n="74c5df9c">
              När det gäller resursförstärkningar vill jag hänvisa till att
              regeringen sedan 2000 gjort kraftiga satsningar på polisen och
              höjt anslagen med 2,7 miljarder kronor fram till 2006 samt aviserat
              tillskott för 2007 med ca 700 miljoner kronor. Satsningen innebär
              bland annat att 4 000 nya poliser kommer att utbildas under mandatperioden.
              Antalet poliser ökar för sjätte året i rad, och i dag finns det
              1 500 fler poliser jämfört med år 2000. Det innebär ett betydande
              resurstillskott för polisen och skapar goda förutsättningar för
              polisen att bland annat kraftsamla mot den organiserade brottsligheten.
            </seg>
            <seg n="d81540c4">
              Arbetet med att inrätta ett nationellt underrättelsecentrum pågår
              för närvarande vid Rikspolisstyrelsen. Det kommer att stå klart
              under hösten 2007 och kommer då ytterligare att förbättra det
              redan goda samarbetet mellan främst polisen, Tullverket, Kustbevakningen
              och Skatteverket. Utöver detta pågår ett gemensamt arbete mellan
              Rikspolisstyrelsen och Åklagarmyndigheten för att ytterligare
              kraftsamla resurserna mot den grova organiserade brottsligheten.
              Stärkt nationell samordning och hos polisen särskilt avsatta medel
              på drygt 100 miljoner kronor är några av de åtgärder som redan
              vidtagits.
            </seg>
            <seg n="8d29e3a2">
              Jag får förstå Johan Perssons fråga om förändrade straffvärden
              när det gäller organiserad brottslighet så att han i första hand
              avser straffskalor för de grova brotten. Redan i dag finns i brottsbalken
              möjligheter att tillämpa straffskärpningsgrunder när det gäller
              grov organiserad brottslighet. Jag vill också i sammanhanget peka
              på regeringens uppdrag till Åklagarmyndigheten att kartlägga domstolarnas
              straffmätning och påföljdsval i mål om bland annat grova våldsbrott
              och grova rån. Det är ett exempel på åtgärder som regeringen vidtar
              för att hela tiden ha bra underlag för att kunna bedöma behov
              av lagstiftningsåtgärder.
            </seg>
            <seg n="99b28dee">
              Jag vill passa på att understryka vikten av att även när man
              talar om grov organiserad brottslighet beakta de mindre grova
              brotten. En viktig del i strategin för att bekämpa den grova organiserade
              brottsligheten är att ingripa mot de personer som ägnar sig åt
              organiserad brottslighet när de gör sig skyldiga till så kallade
              mängdbrott.
            </seg>
            <seg n="44c50ca9">
              I nuläget ser jag det dock som mer angeläget att arbeta för att
              myndigheterna har en effektiv lagstiftning att arbeta med. Regeringen
              har i detta syfte vidtagit en rad lagstiftningsåtgärder. Exempel
              på detta är förslagen om att införa hemlig rumsavlyssning, buggning,
              och möjligheter att använda vissa tvångsmedel för att förhindra
              särskilt allvarliga brott. Översyn och skärpning av vapenlagstiftningen
              samt ny lagstiftning som innebär utökade möjligheter att ta och
              registrera dna-prov är ytterligare exempel.
            </seg>
            <seg n="963bd4af">
              Jag vill också framhålla den proposition som regeringen lagt
              fram om förstärkt vittnesskydd som bland annat omfattar ett nationellt
              program om förstärkt personsäkerhet. Det är av grundläggande betydelse
              att medborgare som har upplysningar att lämna om ett brott till
              polis och åklagare vågar göra det så att brottet kan utredas och
              lagföras. Det förekommer dock, särskilt i samband med den grova
              organiserade brottsligheten, att de som lämnar uppgifter utsätts
              för våld eller hot om våld. Att skydda sådana hotade personer
              är en ytterst viktig uppgift och kan i vissa fall vara en förutsättning
              för att brottsbekämpningen ska kunna bedrivas effektivt.
            </seg>
            <seg n="be76f1a1">
              När det gäller Ingemar Vänerlövs fråga om anonyma vittnen i domstolarna
              är det en grundläggande rättsprincip att en part i ett mål ska
              ha fullständig insyn i de förhållanden som kan läggas till grund
              för en domstols avgörande. En part ska kunna bemöta alla uppgifter
              som domstolen grundar sitt avgörande på. Av rättssäkerhetsskäl
              är det därför väsentligt att en tilltalad vet vem vittnet är för
              att han eller hon ska kunna pröva om det finns anledning att ifrågasätta
              vittnets trovärdighet och vittnesuppgifternas tillförlitlighet.
            </seg>
            <seg n="8a1e2740">
              Att stoppa nyrekryteringen av unga människor till de kriminella
              gängen är en av våra viktigaste uppgifter som också kräver hela
              samhällets medverkan. En framgångsrik bekämpning av den redan
              etablerade brottsligheten utgör en viktig del i detta arbete.
              Ett bra exempel är det arbete som polisen i Helsingfors bedriver
              inom det så kallade Novaprojektet. Den del i arbetet som är inriktat
              på att identifiera de ungdomar som håller på att etablera sig
              i de kriminella gängen är en viktig förutsättning för att effektiva
              åtgärder ska kunna vidtas.
            </seg>
          </u>
          <note type="speaker" n="61b10957">
            Anf. 150 JOHAN PEHRSON (fp):
          </note>
          <u who="johan_pehrson_abbeca" xml:id="i-28ef903b1a379f0f-4" n="830073ab">
            <seg n="a542edab">
              Herr talman! Jag träffade nyligen några åklagare som var väldigt
              oroade över den situation de hade. Det är personer som jobbar
              med grov organiserad brottslighet men också inte minst med unga
              personer som har hamnat i ganska svåra kriminella miljöer. Vi
              pratade om vilka verktyg som finns och hur man ska organisera
              kampen mot de här brotten jag tänkte återkomma till det lite kort.
              Vi pratade också om den ekonomiska situation som Sveriges åklagare
              befinner sig i.
            </seg>
            <seg n="3b9e16ed">
              Om man tar del av Åklagarmyndighetens senaste budgetunderlag
              för de kommande åren ser man teckningar där på åklagare som håller
              på att drunkna. Det säger väl en del om hur oroade åklagarsidans
              samlade stabila jurister är för hur de ska klara av den utveckling
              de nu möter med alltmer av anmäld brottslighet, inte minst för
              att man kör åtgärder och har anställt arbetslösa akademiker för
              att bekämpa försäkringsfusk och anställt arbetslösa akademiker
              på skattesidan för att bekämpa skattebrott. Detta växer ju på
              åklagarhåll också. Det var man väldigt oroad över. I detta ligger
              också hur man formar kampen mot den grova organiserade brottsligheten.
            </seg>
            <seg n="9865c83b">
              När det gäller ekonomi måste jag återkomma till det faktum att
              justitieministern dök upp på en presskonferens som gubben i lådan
              och lovade att här var det minsann obegränsade resurser i kampen
              mot den organiserade brottsligheten. Då var det inte bara jag
              som satte kaffet i vrångstrupen, utan man fick ju chockskador
              i polisledningen och åklagarledningen i det här landet. De undrade
              vad det var fråga om, om man hade vunnit på Bingolotto 25 år fria
              resurser eller något. Men så var inte fallet. Det var ju ett uttryck
              för justitieministerns önsketänkande att han någon gång ska få
              stöd av sina kolleger i regeringen för att rättsområdet och kampen
              mot den grova organiserade brottsligheten är viktig.
            </seg>
            <seg n="96e9763b">
              För det handlar inte bara om verktyg. Där är vi överens. Folkpartiet
              liberalerna, jag och justitieministern har varit överens om en
              hel del frågor. Vi tycker att man ska skydda vittnen, vi har pekat
              på buggningsförslaget och så vidare för att ta ett rejält grepp
              om de människor som systematiskt vill förstöra livet för andra.
              Men det handlar också om polisen och vad man gör. Den omorganisation
              man har gjort på Rikskrim och på Rikspolisstyrelsen centralt är
              säkert vettig på många sätt, men den visar på hur illa det har
              varit skött tidigare och på den bristande styrningen från regeringen
              av polisen. Det gäller inte minst riksrevisorernas kritik mot
              hur regeringen har styrt svensk polis de senaste tolv åren. Vilket
              arv! Vi går till val nu, och Thomas Bodström ska redovisa vad
              vi har gjort i tolv år. Alla rapporter som har skrivits säger
              att ingen vet som styr svensk polis. Det är ju väldigt konstigt.
              Jag vet inte riktigt vad han ska svara väljarna när han har varit
              just den som ska styra.
            </seg>
            <seg n="394053f7">
              När det gäller den grova organiserade brottsligheten måste polisen
              delvis ha en annan organisation. Då svarar Thomas Bodström här
              nu att vi ska ha ett nationellt underrättelsecentrum. Då missförstår
              han min fråga med flit. Han vet ju om att jag vill ha ett samlat
              nationellt underrättelsecentrum som är mycket mer operativt, att
              generaldirektörerna och några underlydande chefer träffas då och
              då och går igenom hotbilder och hur det ser ut. Jag vill se det
              direkt operativt, se representanter för kriminalvården, ekobrotten,
              polismyndigheterna och Säpo sitta bredvid varandra, samla information
              och lägga raster för att se hur vi kan komma åt den grova organiserade
              brottsligheten.
            </seg>
            <seg n="4047993f">
              När det sedan gäller straffvärdena är det ju så att generellt
              tycker inte Folkpartiet liberalerna att högre straff är någon
              lösning på brottslighet. Det är ju upptäcktsrisk och uppklaringsrisk
              som är det som minskar kriminaliteten. Det vet ju alla trodde
              jag.
            </seg>
            <seg n="6cb2def9">
              Men på några områden är det ändå helt orimliga straffvärden.
              Jag tycker att man måste se allvarligare på grov organiserad brottslighet
              än vad man gör i dag, för det är skillnad på en människa som begår
              ett allvarligt brott och som är pressad, sjuk på något sätt eller
              vad det nu beror på sociala omständigheter eller om man är grovt
              organiserad, helt medvetet inte respekterar några regler och bara
              vill kränka andra människor. Där tycker jag att justitieministern
              borde fundera på om det inte är värt att justera upp straffen.
              Den möjlighet som finns i dag i brottsbalken används ju inte.
              Det är därför som vi tidigare förde in ytterligare förtydliganden
              för våra domare i vår lag när det gäller till exempel våld mot
              barn.
            </seg>
          </u>
          <note type="speaker" n="77d0b8f8">
            Anf. 151 INGEMAR VÄNERLÖV (kd):
          </note>
          <u who="ingemar_vanerlov_5debc7" xml:id="i-17944205a37c6081-0" n="5d31b1c1">
            <seg n="2e5fb5ac">
              Herr talman! Jag är lite förvånad över att jag inte har fått
              något svar av justitieministern på min interpellation. Jag hoppas
              att jag får det här i dag. På frågan om justitieministern är beredd
              att verka för att anonyma vittnen ska tillåtas i svenska domstolar
              berättar han bara hur läget är i dag, vilket inte är obekant för
              mig. Redan när jag i interpellationen tar upp frågan om att avge
              vittnesmål under sekretessbelagd identitet säger jag att detta
              inte går i Sverige i dag.
            </seg>
            <seg n="f9de9277">
              Ett samhällsprogram i Sveriges Radios P 1 belyste under våren
              2004 den här problematiken. Bland annat ringde man upp alla chefsåklagare
              i våra tre största städer Helsingfors, Göteborg och Malmö för
              att utröna hur de såg på möjligheten att vittna anonymt, alltså
              att avlägga vittnesmål under sekretessbelagd identitet. Vittnet
              skulle inte vara anonymt för domstolen utan endast för den eller
              dem som begått den brottsliga gärningen.
            </seg>
            <seg n="c0b99d09">
              Chefsåklagarna var långt ifrån främmande för tanken. Bara var
              fjärde sade nej. Av sammanlagt 26 chefsåklagare i de tre städerna
              gick 3 inte att nå. Av de 23 som svarade sade 5 att de absolut
              ville införa möjligheten att vittna anonymt i Sverige. 11 tvekade
              men lutade åt att idén borde prövas. 6 åklagare svarade nej, medan
              1 inte ville ta ställning. Onekligen är det intressant att den
              för svensk rättskultur helt främmande tanken på anonyma vittnen
              hade ett överraskande starkt fäste bland åklagarna för två år
              sedan.
            </seg>
            <seg n="0e717116">
              Som jag nämner i interpellationen ändrades lagen i Norge 2001
              och i Danmark 2002 för att göra det möjligt att vittna utan att
              identiteten röjdes. I debatter på senare tid när det gällt tvångsmedel
              har justitieministern pratat om våra nordiska grannländer som
              ligger före oss. Här har vi ytterligare ett exempel där de är
              före oss.
            </seg>
            <seg n="a4b74419">
              I förarbetena till de nya bestämmelserna om anonyma vittnesmål
              i straffeprosessloven i den norska lagen redogörs för såväl den
              faktiska som den rättsliga bakgrunden till införandet av de nya
              reglerna. Sammantaget ansåg man kriminellas allt grövre hot om
              repressalier vara ett allvarligt hot mot rättssamhället, och man
              var bekymrad över vad för slags konsekvenser denna typ av våld
              och hot skulle få för straffrättsapparatens effektivitet. Det
              uppfattades som särskilt negativt att ju mer hänsynslös en person
              var, desto svårare var det att få honom fälld.
            </seg>
            <seg n="4dcf23e3">
              I norsk rätt fanns det före lagändringen inga möjligheter att
              hemlighålla vare sig polisers eller andra vittnens identiteter
              i brottmål. Det blev uttryckligen fastslaget av Høyesterett det
              är väl vår Högsta domstolen att man inte hade stöd i lagen för
              sådana vittnesmål. Rätten fann det ohållbart att basera sig på
              inskränkande tolkningar av andra bestämmelser i en sådan viktig
              fråga som denna, bland annat på grund av de krav som följer av
              konventionen om mänskliga rättigheter. Man gjorde klart att det
              var nödvändigt med en lagändring för att anonyma vittnesmål skulle
              kunna genomföras.
            </seg>
            <seg n="8452ee7e">
              På grund av detta önskade regeringen att införa ett regelverk
              som dels skulle göra det enklare att åtala kriminella, dels skulle
              ta hänsyn till vittnen och andra aktörer i straffprocessen på
              ett mer tillfredsställande sätt. Det blev preciserat att villkoren
              skulle vara stränga och att det var avsett för allvarliga tillfällen.
            </seg>
            <seg n="40130675">
              Systematiskt är reglerna om anonymt vittnesmål att anse som undantag
              från huvudregeln i straffeprosessloven . Bestämmelser slår fast
              att det är en plikt för vittnen att uppge namn, födelsedatum,
              civilstånd, hemvist och förhållande till misstänkt och målsägande.
            </seg>
            <seg n="dba4665e">
              Reglerna om anonyma vittnesmål finns nu i ett tillägg till straffeprosessloven
              . Fyra materiella huvudvillkor samt ett processuellt villkor måste
              vara uppfyllda för att rätten ska kunna bestämma om anonyma vittnesmål.
            </seg>
            <seg n="029fd67a">
              Jag nöjer mig med detta. I ett senare anförande tänker jag lite
              grann ta upp de olika villkor som ska vara uppfyllda.
            </seg>
            <seg n="429d975a">
              Jag räknar med att justitieministern noga betänker detta. Det
              är väldigt allvarligt när vittnen hotas och inte vågar vittna.
            </seg>
          </u>
          <note type="speaker" n="f2e50a34">
            Anf. 152 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-72" n="a2566e78">
            <seg n="6dc977cf">
              Herr talman! Först vill jag vända mig till Johan Pehrson, som
              talade om att träffa åklagare. Hälsa dessa åklagare att det i
              år kommer att nyanställas 6570 åklagare. Från riksåklagaren säger
              man att det aldrig någonsin har anställts så många åklagare i
              Sverige som under 2006, tack vare regeringens satsningar. Hälsa
              dem det, så behöver de inte vara oroliga längre.
            </seg>
            <seg n="2329029f">
              Det andra jag vill säga är: Ja, vi tog det tredje steget när
              det gällde den nationella samlingen och de särskilda pengar som
              är avsatta för denna. Och det är som vi har sagt: Om det behövs
              ytterligare medel kommer det att tillföras. Detta är tredje gången,
              vad jag känner till, som det öronmärks pengar i Sverige. Det är
              också den i särklass största satsningen. Och det behövs, för även
              om inte brottsligheten ökar i Sverige totalt är vi alltmer oroliga
              över den organiserade internationella brottsligheten, i Sverige
              liksom i andra länder.
            </seg>
            <seg n="f7ee3ac0">
              Steg 2 var ju brottsverktygen. Där har vi, som Johan Pehrson
              säger, haft ett bra samarbete, och där ligger vi nära varandra.
              Möjligtvis får Johan Pehrson övertyga om att det var onödigt att
              ge ett friår till när det gäller till exempel buggning. Vi får
              glädja oss åt att detta kommer att genomföras nästa år i stället.
            </seg>
            <seg n="3b0bcccf">
              När det gäller anonyma vittnen är inte det en ny fråga. Jag har
              faktiskt själv varit med i ett mål där man prövade anonyma vittnen.
              Det var ett av mina sista mål, där man hade det i en häktningsförhandling.
              Man godkände det i tingsrätten men avslog det omedelbart i hovrätten
              därför att det strider mot Europakonventionen och Europadomstolens
              praxis. Det är alltså ingen ny fråga. Jag har själv sett detta
              när jag var advokat. Det handlar egentligen inte om att vilja
              eller inte vilja utan om att man måste göra undantag från Europakonventionen.
            </seg>
            <seg n="d887bf7f">
              Jag ska gärna studera det norska förslaget närmare. Vi ska dock
              inte blanda ihop det med det som vi har infört, nämligen skyddad
              identitet för poliser och andra som arbetar under cover. Det är
              ju inte vanliga vittnen.
            </seg>
            <seg n="ebad3c61">
              Men jag har faktiskt en saklig invändning också. Det kanske också
              är bra för debatten om man inte bara lutar sig mot Europadomstolens
              och svenska domstolars praxis. Jag tror nämligen att det vore
              olyckligt om ett vittne skulle få vara anonymt. Vi vet att ett
              anonymt vittne inte på något sätt är värt lika mycket som ett
              vittne man har möjlighet att ställa kontrollfrågor till och bemöta.
              Som tidigare advokat kan jag säga att det skulle vara mycket lättare
              att bemöta åklagarens påståenden om vittnena var anonyma. Skulle
              denna möjlighet att vittna anonymt finnas skulle jag bli förvånad
              om det var särskilt många vittnen som ville vittna öppet.
            </seg>
            <seg n="52374e66">
              Det finns alltså både formella och sakliga invändningar mot att
              införa anonyma vittnen. Däremot kan jag känna förståelse för hela
              problematiken och tycka att vi på olika sätt måste bekämpa den
              grova organiserade brottsligheten. Det gör vi också genom att
              göra den satsning på polis, på åklagare, på olika verktyg och
              på organisationen som nu har presenterats.
            </seg>
            <seg n="205d398f">
              Men det gäller också polisens arbete i stort. Då kan jag passa
              på att ställa frågan, när vi nu har båda herrarna här: Ska vi
              ha en nationell polis, eller ska vi ha 290 polismyndigheter med
              kommunal polis? Jag ställer frågan till er båda två och väntar
              på svaret.
            </seg>
          </u>
          <note type="speaker" n="6b848d3e">
            Anf. 153 JOHAN PEHRSON (fp):
          </note>
          <u who="johan_pehrson_abbeca" xml:id="i-28ef903b1a379f0f-5" n="830073ab">
            <seg n="ed5e3653">
              Herr talman! Jag åker inte bara runt och träffar åklagare så
              där spontant och pratar med dem. Jag träffar också riksåklagaren,
              och han överlämnade till justitieutskottet samma papper som han
              överlämnade till regeringen för att visa hur situationen ser ut.
              Det är klart att han då har valt en bild där en människa håller
              på att drunkna. Han har inte valt en människa som flyter omkring
              på en luftmadrass och solar och har hur mycket resurser som helst.
              Att riksåklagaren begär 85 nya tjänster beror ju på att han känner
              att det inte går att klara av situationen. Hans duktiga åklagare,
              de duktiga åklagarna i Sverige, går ju på knäna. Då blir det svårt
              att leverera det som alla här i riksdagen önskar, det vill säga
              att man ska kunna väcka åtal mot de personer som ägnar sig åt
              grov organiserad brottslighet.
            </seg>
            <seg n="af26634b">
              Vi kan väl åka ut på ett gemensamt studiebesök så får vi se vad
              de säger, om de har för mycket att göra eller för lite att göra.
            </seg>
            <seg n="03a6c238">
              Jag måste ändå återkomma till frågan om det förebyggande. Det
              är egentligen alltid det absolut viktigaste: Vad gör vi för de
              unga människor som finns i miljöer som är väldigt ohälsosamma?
              Regeringen har tillsammans med vänsterkartellen under våren levererat
              en proposition som är väldigt mycket ord och väldigt lite handling.
              Man ska samarbeta lite bättre, och helt plötsligt ska alla personer
              ha en kontaktperson på socialtjänsten i stället för tre. Det blir
              säkert jättemycket bättre, men de får ju inga nya verktyg att
              jobba med.
            </seg>
            <seg n="2afdd1b0">
              Det är ju inte så att man blir mindre kriminell av att det ska
              gå att byta ut åtal mot medling. Det är en sak som i alla fall
              de åklagare jag har träffat är väldigt skeptiska till. Det innebär
              snarare att problemen förvärras.
            </seg>
            <seg n="25d9b038">
              När jag besöker socialtjänsten runtom i Sverige är det ganska
              entydiga budskapet att de också skulle vilja kunna agera tidigare
              och tydligare inte hårdare nödvändigtvis. Men för dem som är 13
              år och begår allvarliga brott i ett gäng och är underhuggare och
              hangaround till en massa människor som utnyttjar dem är det väldigt
              viktigt att det blir en koppling mellan handling och konsekvens.
              För dessa unga människor är detta viktigt så att de kan bryta
              sitt beteende detta genom att socialtjänsten får nya medel för
              att kunna meddela tvångsåtgärder, genom att brott i större utsträckning
              ska kunna prövas i domstol och, vilket jag tycker är viktigt,
              genom att polisen ska utreda alla brott som begåtts också av den
              som är under 15 år. Det är klart att det också där finns en gräns.
              Det är bara att vi ser till att man vänder på huvudregeln att
              i dag får brott utredas, men man kan göra undantag. Huvudsaken
              är att man inte ska göra det. Vänd på det och säg att brott ska
              utredas!
            </seg>
            <seg n="acc09987">
              Jag håller med när det gäller det exempel som justitieministern
              nyligen hade uppe och som gällde två sexåringar. Det tycker också
              jag låter lite grovt. Det borde kunna klaras av på annat håll,
              genom skolan. Men då får man vända sig till regeringens skolminister
              för att tala om vad som ska göras för att få lite ordning och
              reda i skolan.
            </seg>
            <seg n="430823cb">
              Regeringen och vänsterkartellen har total beröringsångest när
              det gäller att vidta tidiga och tydliga åtgärder mot unga lagöverträdare.
              Det kan jag inte tolka som annat än en väldigt missriktad välvilja.
              Det är ju inte så att någon i vänsterkartellen med dess ledare
              Thomas Bodström vill att ungdomarna ska hamna i kriminalitet.
              Det är klart att ni inte vill det. Också ni är ju snälla människor.
              Men i verkligheten är den här missriktade välviljan, alltså att
              inte tidigt vilja markera att det på en handling följer en konsekvens
              om det är ett allvarligt brott, på lång sikt förfärlig.
            </seg>
            <seg n="4685ebd1">
              Ni pratar ibland i debatten om att man inte ska peka ut unga
              människor. Jag har träffat väldigt många människor på våra fängelser
              och på våra ungdomshem och människor som jobbar i föräldraföreningar
              mot narkotika och som jobbar i Kriminellas revansch i samhället,
              men aldrig någonsin har någon enda sagt till mig: Jag blev grovt
              kriminell därför att samhället ingrep för tidigt och för tydligt.
              Snarare är det tvärtom, säger alla. Här tycker jag att det finns
              väldigt mycket mer att önska. Det är, tycker jag, en väldigt god
              anledning till att Sverige måste ha en ny regering till hösten.
            </seg>
          </u>
          <note type="speaker" n="dc76a2ea">
            Anf. 154 INGEMAR VÄNERLÖV (kd):
          </note>
          <u who="ingemar_vanerlov_5debc7" xml:id="i-17944205a37c6081-1" n="5d31b1c1">
            <seg n="049e042c">
              Herr talman! Ja, Thomas Bodström, jag inser också att ett vittnesmål
              från ett icke anonymt vittne säkerligen kan värderas högre än
              ett vittnesmål från ett anonymt vittne. Frågan är bara vad som
              värderas högst inget vittnesmål alls eller ett vittnesmål från
              ett anonymt vittne. Det är det man får tänka på.
            </seg>
            <seg n="7da88f0d">
              Jag nämnde i mitt förra inlägg att jag skulle ta upp de fyra
              huvudvillkor, de processuella villkor, som ska vara uppfyllda
              enligt den norska lagen.
            </seg>
            <seg n="a4b93714">
              Det är alltså fyra huvudvillkor materiella villkor.
            </seg>
            <seg n="3ecb1d73">
              Ett villkor är måltypen. Möjligheterna att besluta om anonyma
              vittnesmål begränsas av vad för slags omständigheter i målet man
              har att göra med. Det är bara i vissa brottmål knutna till överträdelser
              av bestämda och positivt angivna straffbestämmelser som det över
              huvud taget finns anledning för rätten att besluta om anonyma
              vittnesmål. De aktuella bestämmelserna räknas upp i straffeprosessloven
              . Samtliga av dessa brott finns i den norska straffeloven .
            </seg>
            <seg n="087f775a">
              Ett annat villkor är farosituationen. För att kunna besluta om
              anonymt vittnesmål ska vad man kort sagt kan kalla för en farosituation
              föreligga. Villkoret är uppfyllt i fall där det kan vara risk
              för allvarlig brottslighet som kränker liv, hälsa eller frihet
              för vittnet eller någon närstående om vittnets identitet röjs.
              Allvarlig brottslighet kan exempelvis vara dråp, grov misshandel,
              sexualbrott, frihetsberövande och mordbrand.
            </seg>
            <seg n="301f26a1">
              Ytterligare ett villkor är nödvändigheten. Det föreligger krav
              på att anonymt vittnesmål kan beslutas bara när det är strikt
              nödvändigt. Villkoret innebär att anonymt vittnesmål inte kan
              beslutas i fall där det inte finns andra, mindre ingripande sätt
              att tillvarata de skäl som nämns, exempelvis vid praktiska skyddsåtgärder.
            </seg>
            <seg n="8f4038b0">
              Vidare är ett villkor hänsynen till tilltalads försvar. Enligt
              tillägget i lagen finns det också ett krav på att anonymt vittnesmål
              inte får medföra väsentliga betänkligheter vad gäller den tilltalades
              försvar. I detta krav ligger att man ska se till i hur stor utsträckning
              den tilltalades rätt till ifrågasättande av vittnes trovärdighet
              begränsas vid anonyma vittnesmål. Det centrala i sammanhanget
              blir hur viktigt det är för den tilltalade att känna till vittnets
              identitet för att kunna försvara sig.
            </seg>
            <seg n="8cf680b1">
              Det processuella kravet är att det för att anonymt vittnesmål
              ska kunna beslutas krävs att statsadvokaten, som man säger i Norge
              här är det väl riksåklagaren inger en begäran om det.
            </seg>
            <seg n="96d55023">
              I de fall rätten finner att samtliga villkor är uppfyllda kan
              rätten besluta om anonymt vittnesmål. Rätten måste inte besluta
              om detta bara därför att villkoren är uppfyllda. Rätten får företa
              en skönsmässig värdering av om det i det konkreta fallet är ändamålsenligt
              att tillåta att vittnets identitet hålls dold i högre eller lägre
              grad.
            </seg>
            <seg n="38055bb0">
              Om rätten beslutar om anonymt vittnesmål kan detta genomföras
              på flera olika sätt. Det kan innebära att vittnets namn inte röjs,
              att det inte ges andra upplysningar som kan leda till att vittnets
              identitet blir känd eller att fysiska eller tekniska åtgärder
              kan sättas i verket för att hålla vittnets identitet hemlig. Dessa
              åtgärder kan utnyttjas var och en för sig eller i kombination.
            </seg>
            <seg n="8c9f3e5d">
              Det här var helt kort lite grann om att man ser att de i Norge
              rätt så grundligt har tänkt igenom detta. Det är noggranna villkor.
              Jag har inte hunnit ta del av den danska lagen. Men det var intressant
              att höra att justitieministern kan tänka sig att se över, kika
              igenom, den norska lagen och hur man har tänkt och resonerat.
              Jag vet att justitieministern i andra sammanhang tittar på våra
              nordiska grannländers lagstiftning just när det gäller att komma
              åt den svåra organiserade brottsligheten. I Norge och Danmark
              har man insett att det här kan vara en väg att gå.
            </seg>
          </u>
          <note type="speaker" n="67efd239">
            Anf. 155 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-73" n="a2566e78">
            <seg n="f19bfe2f">
              Herr talman! Jag ska inte upprepa mig när det gäller vittnena.
              Jag tycker att det alltid är intressant med andra länder, speciellt
              våra nordiska grannländer. Jag tittar gärna på de sakerna. Men
              frågan är, som sagt, redan avgjord i Sverige från domstolar. Jag
              har alltså också sakliga invändningar där.
            </seg>
            <seg n="11c06d83">
              Jag vill utifrån Johan Pehrsons inlägg här svara: Jo, vi har
              gjort mycket. Det vi inte får glömma bort är att samhället i de
              allra flesta fall klarar det här. Det är inte alls ovanligt att
              unga, framför allt killar, hamnar lite snett. I de allra flesta
              fallen klarar föräldrarna, skolan, socialtjänsten och polisen
              upp det här.
            </seg>
            <seg n="5cc6a6d5">
              Vad som utmärker personer som hamnar snett är faktiskt de sociala
              omständigheterna. Jag ska inte utveckla det här, för det hinner
              jag inte. Men det är bara att titta på varifrån personen i fråga
              kommer för att se att han eller hon kommer från trasiga hemförhållanden.
              Det är sociala orsaker som ligger bakom.
            </seg>
            <seg n="ed64cbd5">
              Jag har så gott jag kan försökt att svara på era frågor. Nu säger
              jag återigen till er utan att kräva att Johan Pehrson eller Ingemar
              Vänerlöv behöver svara: Det grundläggande för brottsbekämpning
              är polisen. Då är det polisens organisation det handlar om. Nu
              är det tre månader kvar till valet. Vi har i dag 21 polismyndigheter
              i Sverige. Folkpartiet vill ha en enda polismyndighet. Kristdemokraterna
              har kommunalt gett uttryck för 290 polismyndigheter. Jag tycker
              att det, inte minst eftersom vi ändå befinner oss i Sveriges riksdag,
              vore klädsamt om vi kunde få en någorlunda utveckling när det
              gäller hur den borgerliga alliansen anser att polisorganisationen
              ska se ut om man vinner valet i höst.
            </seg>
          </u>
          <note type="speaker" n="77a92772">
            Anf. 156 JOHAN PEHRSON (fp):
          </note>
          <u who="johan_pehrson_abbeca" xml:id="i-28ef903b1a379f0f-6" n="830073ab">
            <seg n="e8ddf193">
              Herr talman! Den borgerliga alliansen, där Folkpartiet med glädje
              ingår, har levererat ett dokument som handlar bland annat om polisen.
              Vi pekar där på att vi tror att det kan finnas en poäng med enmyndighetstanken
              precis som vi sett när det gäller andra brottsbekämpande myndigheter
              och myndigheter i övrigt i Sverige. Det finns ju där en trend
              mot en ökad centralisering.
            </seg>
            <seg n="0fcada36">
              Det är helt klart att den organisation vi i dag har med 21 myndigheter
              med en enorm obalans mellan dessa inte är en optimal organisation.
              Så blir det ju. Oavsett hur det går i detta val där vi ska gå
              ut och möta väljarna behöver det tas ett brett grepp om svensk
              polis med start, tycker jag, redan i höst. De omorganisationer
              och förändringar som skett inom polisen under de senaste 2030
              åren har skett helt utan något helhetsgrepp. Det är ju inte så
              att vi har haft en rapport, en avhandling och en utredning där
              det pekas på de strukturella problemen inom svenska polisen.
            </seg>
            <seg n="ec24a3cb">
              Justitieministern väljer att inte göra särskilt mycket åt detta.
              Han dyker upp på någon presskonferens och säger att nu ska åklageriet
              och polisen börja jobba ihop. Men det är väl inte riktigt det
              som ska kallas för ett kraftfullt ledarskap, tycker jag.
            </seg>
            <seg n="0693c28a">
              Alliansens besked är alltså att vi inte ska ha några kommunala
              poliser. Det finns partier som har luftat detta och tyckt att
              det hade varit intressant. Det är väl snarare ett uttryck för
              en väldig desperation, en förståelig desperation över: Var är
              polisen? Man har i praktiken privatiserat polisen och får leva
              med kommunala vaktbolag i många kommuner för att ha ordning och
              reda på gator och torg. Då har man trott att man kan lösa detta
              genom att kommunalisera polisen.
            </seg>
            <seg n="df2ebd0c">
              Det finns inget starkt stöd för detta. Det finns säkert folk
              inom socialdemokratin också som driver detta med samma desperation.
              Jag gissar att justitieministern har ungefär 290 brev liggande
              på departementet där folk önskar fler poliser just i sin kommun,
              i alla fall över 200.
            </seg>
            <seg n="f9c41671">
              Herr talman! Jag tror att det här är sista debatten vi har i
              denna kammare mellan mig och justitieministern. Jag tycker att
              det har varit fantastiskt roliga fyra år. Jag tycker att det har
              varit en bra ton och en bra debatt. Jag är glad att vi har kunnat
              visa på att man inte bara behöver ägna sig åt konflikter när vi
              markerar var vi står skilda åt när det gäller synen på insatser
              för ledarskap och polis och kanske när det gäller straffvärden
              här och där. Vi har också kunnat arbeta konstruktivt för att Sverige
              ska få en så bra lagstiftning som möjligt. Jag tycker att det
              har varit trevligt och roligt och väldigt stimulerande. Jag är
              väldigt imponerad över att justitieministern kan stå här så länge,
              debattera och hela tiden ha någonting att säga, åtminstone verbalt.
              Tack så mycket!
            </seg>
          </u>
          <note type="speaker" n="201c3a9d">
            Anf. 157 INGEMAR VÄNERLÖV (kd):
          </note>
          <u who="ingemar_vanerlov_5debc7" xml:id="i-17944205a37c6081-2" n="5d31b1c1">
            <seg n="f0320bbe">
              Herr talman! Jag är också lite imponerad av justitieministerns
              maratonuthållighet i dessa interpellationsdebatter.
            </seg>
            <seg n="e230094e">
              Thomas Bodström säger att frågan är avgjord i domstol när det
              gäller anonyma vittnesmål. Ja, men jag nämnde i mitt anförande
              förut att det var likadant i Norge. Høyesterett fastslog att det
              inte gick att ha anonyma vittnesmål. Det var därför som regeringen
              fick besluta om ett tillägg till lagen. Då skulle min fråga till
              justitieministern vara: När justitieministern har tagit reda på,
              låt oss säga noggrant tittat igenom, den norska lagstiftningen,
              förarbetena och konsekvenser, skulle han då kunna vara beredd
              att göra en ändring i lagen i Sverige? Det är det det handlar
              om. I annat fall vet vi att det inte är tillåtet i Sverige.
            </seg>
            <seg n="0de6e2e4">
              Jag kollade upp om man hade gjort någon utvärdering i Norge angående
              tillägget om anonyma vittnesmål. I höstas fick jag besked om att
              den norska regeringen skulle låta göra en utvärdering under hösten
              2005. För någon månad sedan ville jag veta vad utvärderingen hade
              lett fram till. Dessvärre fick jag beskedet att man inte hade
              kommit i gång med utvärderingen, så man vet ingenting än. Men
              förhoppningsvis vet man någonting när Thomas Bodström ska kika
              på det här ärendet.
            </seg>
            <seg n="81ba57cd">
              Som sagt blir frågan till Thomas Bodström: Är justitieministern
              beredd att ändra lagen på ett sådant sätt att det kan bli tillåtet
              att i vissa fall avlägga vittnesmål under sekretessbelagd identitet?
            </seg>
          </u>
          <note type="speaker" n="055d7cc0">
            Anf. 158 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-74" n="a2566e78">
            <seg n="98a72737">
              Herr talman! Tack för de vänliga orden från er båda. Man vill
              nästan inte komma med någonting som skulle vara invändningar,
              men som jag sade är det alltså prövat. Jag har också sakliga invändningar
              efter att ha träffat många vittnen, som jag tror i alltför stor
              utsträckning skulle ta chansen så att skyldiga personer skulle
              kunna gå fria. Samtidigt ska man alltid vara öppen och titta på
              andra saker. Jag har i vart fall inte i den här debatten blivit
              övertygad om att ändra ståndpunkt.
            </seg>
            <seg n="c100108f">
              Men jag tittar gärna närmare på det norska förslaget. Vi kan
              prata om det senare. Det kan som sagt vara någonting som vi kan
              utveckla när det gäller skyddade identiteter, som vi faktiskt
              infört i år och som riksdagen har beslutat om på förslag från
              oss. Flera andra partier har ansett att det är en bra utväg. Det
              är inte bara svart och vitt.
            </seg>
            <seg n="736d765b">
              Som svar på frågan: Nej, jag tror inte på anonyma vittnen, men
              gärna skyddade identiteter när det gäller poliser.
            </seg>
            <seg n="cbfe3e98">
              Vi har haft många debatter, Johan Pehrson, och jag har också
              haft debatter med Vänerlöv. Jag tycker också att det har varit
              väldigt trevliga och bra debatter. Vi har några kvar i valrörelsen,
              och jag hoppas att de kommer att präglas av samma seriositet och
              samma respekt, med glimten i ögat när det behövs. Tack så mycket!
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="7c1460e0">
            30 § Svar på interpellation 2005/06:463 om omfattningen av brottet
            hets mot folkgrupp vid åberopande av religionsfriheten
          </note>
          <note type="speaker" n="a643867a">
            Anf. 159 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-75" n="a2566e78">
            <seg n="0651fc0e">
              Herr talman! Yvonne Ruwaida har frågat mig om jag avser att initiera
              någon åtgärd dels när det gäller motiven till straffbestämmelsen
              om hets mot folkgrupp, dels för att säkerställa att intentionerna
              med bestämmelsen kan få genomslag i den rättsliga prövningen,
              även då det enbart handlar om att tillskriva grupper, såsom homosexuella,
              egenskaper som avhumaniserar gruppen.
            </seg>
            <seg n="df1421bd">
              Yvonne Ruwaida och jag hade en interpellationsdebatt i samma
              fråga i januari detta år. Redan då poängterade jag att Högsta
              domstolens (HD) dom i det mål som Yvonne Ruwaida hänvisar till
              inte innebär att det är fritt fram att hetsa mot homosexuella.
              HD konstaterar att bestämmelsen om hets mot folkgrupp i och för
              sig ryms inom de ramar som Europakonventionen ger. I det aktuella
              fallet tolkas bestämmelsen i ljuset av Europadomstolens praxis
              om konventionsbestämmelserna. Vid en samlad bedömning har det
              i just det fallet lett till en friande dom. Domstolarna måste
              fortfarande pröva bestämmelsen i varje särskilt fall. Denna prövning
              ska ske i ljuset av såväl förarbetena som Europakonventionen.
            </seg>
            <seg n="767e9c78">
              Jag sade vidare att HD kan komma att ge ytterligare vägledande
              uttalanden. Det finns för närvarande mål i HD om hets mot homosexuella
              som troligen kommer att avgöras inom den närmaste tiden. Jag följer
              självklart den utvecklingen.
            </seg>
            <seg n="ec9dc070">
              Sedan flera år pågår inom rättsväsendet ett arbete med att öka
              kunskapen och medvetandet i frågor som rör homofobi. Polis och
              åklagare genomför utbildningar kring hatbrott. Inom polisen pågår
              ett arbete för att förbättra stödet till offer för homofobiska
              brott. Utredningar om hatbrott handläggs av åklagare med särskild
              kompetens och erfarenhet för uppgiften. Inom domstolsväsendet
              pågår ett arbete med bemötande- och attitydfrågor generellt. Allt
              yngre domare utbildas i frågor rörande homofobi och diskriminering.
            </seg>
          </u>
          <note type="speaker" n="119dd8de">
            Anf. 160 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-9f5bc687b95b7dd9-0" n="58d16a30">
            <seg n="672a35be">
              Herr talman! Justitieministern! När jag får det här svaret från
              justitieministern väcker det en del frågor. Den lag om hets mot
              folkgrupp som riksdagen beslutade om hade vissa intentioner. Man
              måste tyvärr säga att HD:s dom när det gäller Åke Green har urholkat
              intentionerna med den lagstiftningen. Det är väldigt allvarligt.
            </seg>
            <seg n="23dc8d05">
              Då skulle jag vilja ställa väldigt tydliga frågor. Anser justitieministern
              att de intentioner som man hade med lagen om hets mot folkgrupp
              ska kvarstå? Hur avser man att säkerställa att man har en lagstiftning
              som kan ge det skydd mot hets mot folkgrupp som var avsett med
              lagen när den kom till?
            </seg>
            <seg n="82bdf1c0">
              Jag vet, precis som justitieministern, att det just nu är ett
              fall i Högsta domstolen och att det kan komma att ge ytterligare
              vägledande uttalanden. Vi vet ännu inte vad det fallet det gäller
              spridning av flygblad av nazister i Sundsvall kommer att leda
              till.
            </seg>
            <seg n="2cf78b11">
              Det vi vet är att vi har ett problem med den lag som finns i
              relation till religionsutövning. Jag tycker att religionsfrihet
              är jätteviktig, och jag tycker också att det är oerhört viktigt
              att alla oavsett om man är i predikarsituation, är i en moské,
              en synagoga eller en kyrka eller hänvisar till olika religiösa
              böcker, måste lika lag gälla i Sverige. Hets mot folkgrupp ska
              inte vara accepterad för att man gör i religionens namn. Vi har
              tyvärr efter Åke Green-domen sett att både hets- och hatbrott
              verkar ha ökat. Man använder sig av liknande formuleringar både
              i religiösa situationer och också utanför. Det här är alltså väldigt
              oroväckande.
            </seg>
            <seg n="79d9bded">
              Vi kan tyvärr inte diskutera frågan, det gjorde vi nämligen sist,
              vad som hade hänt om Högsta domstolen hade tolkat Europakonventionen
              annorlunda och låtit Europadomstolen pröva den här frågan. Antingen
              ser man att här har vi ett problem och anser att man måste gå
              vidare eller inte. Jag tycker att svaret från justitieministern
              inte har varit så tydligt som jag önskar att det vore med att
              dels peka på problemen, dels säga att här måste vi göra någonting
              och att den eller den strategin behöver vi ha.
            </seg>
            <seg n="dac900b7">
              Jag kan ha respekt för att man inte har valt strategi och att
              det kanske är en fråga som fortsatt måste diskuteras. Jag tycker
              ändå att det är viktigt att man ser de problem som finns och säger:
              Här ska vi göra något, men vi kanske ännu inte i dag har satt
              ned foten när det gäller vad vi kan göra. Vi kanske ska prova
              de här olika vägarna, men vi har inte bestämt oss för vad som
              är den bästa vägen än.
            </seg>
            <seg n="c6594c80">
              Jag hoppas att jag får svar på frågorna av justitieministern.
            </seg>
          </u>
          <note type="speaker" n="a5e270ea">
            Anf. 161 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-76" n="a2566e78">
            <seg n="f7bba12a">
              Herr talman! Jag har inte så mycket att tillägga, därför att
              läget är ganska oförändrat. Det är nu ett mål i HD som möjligtvis
              kan förändra situationen. Vi har inte på något sätt ansett att
              den enskilda domen har flyttat tillbaka positionen. Men jag är
              fullt medveten om att underinstanserna i vissa fall har hänvisat
              till Åke Green-domen.
            </seg>
            <seg n="efb07eec">
              Som sagt är det mål som inte bara är på väg upp utan som nu finns
              i domstol och som kommer att avgöras inom den allra närmaste tiden.
              Det kan förändra situationen. Men jag kan redan nu säga att regeringen
              kommer att fortsätta att arbeta för att stärka rättigheterna för
              homosexuella. Vi följer utvecklingen noga, och vi kommer att vidta
              de åtgärder som behövs för att ytterligare stärka deras rättigheter.
            </seg>
          </u>
          <note type="speaker" n="15346643">
            Anf. 162 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-9f5bc687b95b7dd9-1" n="58d16a30">
            <seg n="27174c75">
              Herr talman! Jag vet inte om jag ska förstå det som att justitieministern
              medvetet väljer att inte svara eller om det är omedvetet.
            </seg>
            <seg n="cd5bc7ca">
              Det finns olika aspekter på det hela. Som justitieministern gick
              in på här har Åke Green-domen fått konsekvenser som gör att till
              exempel nazister nu säger samma sak om homosexuella som Åke Green
              sade om homosexuella, men då gör man det inte i en predikosituation
              utan genom flygblad. Här har vi haft en dom i lägre instans där
              man har tolkat Åke Green-domen i HD som att detta även appliceras
              utanför predikosituationen. Det är det som testas i HD just nu.
              Vad det leder till vet vi ännu inte.
            </seg>
            <seg n="70a6b877">
              Men vad jag vill gå in på, som justitieministern inte har svarat
              på, gäller det vi vet. Och det vi vet och som inte prövas i HD
              är att man har fått frirum när det gäller religiösa rum, religiösa
              situationer, det vill säga att man har sagt att det här är en
              predikosituation och att Europakonventionen pratar om religionsfrihet
              och att man då inte kan använda lagen om hets mot folkgrupp. Det
              är det här som är problemet.
            </seg>
            <seg n="d1e1aa38">
              Jag skulle vilja fråga justitieministern: Står regeringen fortfarande
              bakom intentionerna i bestämmelsen om hets mot folkgrupp? Om man
              gör det måste man ju erkänna att HD-domen får konsekvenser, det
              vill säga att det kan bli så det vet vi ännu inte för det beror
              på HD-domen att olika lagar kommer att gälla vid hets i en religiös
              situation och vid hets utanför det religiösa rummet. Ser man det
              här som ett problem? Tänker man i så fall ta fram en strategi?
            </seg>
            <seg n="f8fd95ac">
              För mig handlar det här om försvaret av alla människors lika
              värde. Det handlar inte bara om homosexuellas situation. Det handlar
              också om judiska och muslimska gruppers situation. Jag är väldigt
              orolig ifall vi plötsligt ska ge en möjlighet att hetsa i religionens
              namn.
            </seg>
            <seg n="f9890240">
              Om vi har otur kommer HD att säga att nazisternas flygblad är
              tillåtna. Då kan vi verkligen säga att lagen har urholkats. Men
              även om HD dömer fällande i det här fallet, kommer fortfarande
              situationen med predikosituationen att kvarstå. Är det ett problem?
              Jag bara upprepar frågorna för jag vill ha svar på dem: Står regeringen
              fortfarande bakom intentionerna i lagen om hets mot folkgrupp?
              Hur avser man att gå vidare för att se till att predikosituationen
              inte ska vara ett frirum för hets mot folkgrupp?
            </seg>
          </u>
          <note type="speaker" n="c4ef5dcb">
            Anf. 163 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-77" n="a2566e78">
            <seg n="0a88c8c8">
              Herr talman! Svaret är entydigt: Vi kommer att fortsätta arbeta
              för att den här bestämmelsen ska finnas och också på andra sätt
              stärka homosexuellas rättigheter. Det är ingen tvekan om det.
            </seg>
            <seg n="b6444419">
              Däremot ska kanske varken jag eller Yvonne Ruwaida spekulera
              i eventuella domars utslag. Det är olämpligt att recensera domar
              som har varit, och det är än mindre lämpligt att riksdagsmän eller
              statsråd ska göra bedömningar när det gäller domar som ska prövas.
            </seg>
            <seg n="b65bdb2c">
              Precis som i all annan lagstiftning är det en ständig balansgång
              mellan den enskildes intressen och andras yttrandefrihet, religionsfrihet,
              tryckfrihet. Ibland förefaller det som om det här problem bara
              skulle finnas här. Så är det ju inte. Denna balansgång finns i
              all möjlig lagstiftning när det gäller alltifrån förtalsmål till
              tryckfrihetmål och många, många andra mål. Det kommer vi att få
              leva med här när det gäller att hitta den rätta balansen. Dessutom
              är det på det här området, liksom på många andra områden, inte
              vi själva som helt avgör bedömningen och balansen, eftersom vi
              har skrivit under Europakonventionen och är underkastade Europadomstolens
              praxis. Men det är ingenting som är specifikt för det här.
            </seg>
            <seg n="f654f517">
              Jag kan återigen upprepa att vi kommer att fortsätta att driva
              arbetet så att inte homosexuella utsätts för trakasserier. Vi
              kommer att stå på deras sida så att de inte ska behöva känna att
              vi inte ger dem det skydd som behövs. Vi kommer att fortsätta
              att ha situationen i lagstiftningen att olika intressen kolliderar
              med varandra, och det är ingenting specifikt i just den här frågan.
            </seg>
          </u>
          <note type="speaker" n="63201a6c">
            Anf. 164 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-9f5bc687b95b7dd9-2" n="58d16a30">
            <seg n="c332d0ba">
              Herr talman!
            </seg>
            <seg n="bc4b977c">
              Jag tycker att det är bra att justitieministern betonar att skyddet
              ska kvarstå. Men han säger också att man inte kvarstår vid att
              intentionerna i bestämmelsen ska finnas kvar. Man skulle kunna
              välja olika vägar. Dels skulle man kunna välja att se över motiven
              när det gäller straffbestämmelsen om hets mot folkgrupp, dels
              skulle man kunna göra en förändring av Europakonventionen. Det
              finns olika strategier som man skulle kunna välja. Jag skulle
              vilja att man ändå diskuterade det.
            </seg>
            <seg n="cbaffa7c">
              När det gäller skyddet jag tycker att det är jätteviktigt tror
              jag att vi måste se till alla grupper. Vi måste se till de homosexuella,
              vi måste se till den judiska gruppen och den muslimska gruppen
              och vi måste se till andra som kan utsättas för hets mot folkgrupp.
              Då frågar jag vilka åtgärder justitieministern har vidtagit för
              att ha en dialog med alla grupper som kan utsättas för hets mot
              folkgrupp och hur skyddet mot hets mot folkgrupp ska bibehållas
              och samtidigt förbättras.
            </seg>
            <seg n="9901e594">
              Domen om Åke Green och domen som ska komma i HD när det gäller
              nazisterna i Sundsvall har främst rört homosexuella. Men vi har
              också en diskussion om till exempel kassettbanden i Helsingforssmoskén.
              Vi vet att det här handlar om många olika grupper. Jag tycker
              därför att man måste ha en strategi som rör alla grupper. Vilka
              åtgärder har justitieministern vidtagit där och vilka åtgärder
              kan han tänka sig vidta? Kan han tänka sig att ha strategier för
              att se till att vi har en lagstiftning som har samma intention,
              antingen att försöka främja Europakonventionen eller att se över
              motiven till straffbestämmelserna.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="ff73bdc9">
            31 § Svar på interpellation 2005/06:465 om motverkande av islamofobi
            i polisarbetet
          </note>
          <note type="speaker" n="6349d0d2">
            Anf. 165 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-d133353ff5212281-2" n="a2566e78" next="i-fe667cb01fa58532-2">
            <seg n="4a2e5177">
              Herr talman! Yvonne Ruwaida har frågat mig om jag avser att vidta
              någon åtgärd för att motverka att företrädare för polisen uttalar
              sig på ett sätt som bidrar till rasism eller islamofobi. Hon har
              också frågat mig om jag avser att vidta någon åtgärd för att säkerställa
              att polisen i sin verksamhet respekterar människors lika värde.
            </seg>
            <seg n="5dc07db8">
              Låt mig inledningsvis understryka att jag kraftfullt tar avstånd
              från rasistiska uttalanden. Där är jag helt överens med interpellanten.
            </seg>
            <seg n="116e8464">
              För att motverka att rasism och främlingsfientlighet förekommer
              i verksamheten krävs bland annat att polisen som organisation
              representerar ett brett urval av befolkningen. Det bedrivs därför
              inom polisen ett aktivt arbete med att öka andelen anställda med
              annan etnisk eller kulturell bakgrund än svensk. Många polismyndigheter
              har kontakter med invandrarföreningar, anordnar öppet hus och
              driver projekt i syfte att öka intresset för polisen bland personer
              med invandrarbakgrund.
            </seg>
            <seg n="8da423cc">
              För att förändra attityder och beteenden krävs dessutom att man
              utbildar och medvetandegör personalen, och här vet jag att polismyndigheterna
              gör en hel del insatser. Flera av de stora myndigheterna bedriver
              också chefsutbildningar i mångfaldsfrågor. Jag kan vidare nämna
              att Rikspolisstyrelsen sedan 2001 genomför årliga utvecklingskonferenser
              med information och utbildning om homofobi, antisemitism och främlingsfientlighet.
            </seg>
          </u>
          <note n="99bdc888">
            Rikspolisstyrelsen och ytterligare några myndigheter fick i maj
            2003 regeringens uppdrag att upprätta kompetensstrategier i diskrimineringsfrågor.
            Därutöver fick Rikspolisstyrelsen i juli 2005 ett regeringsuppdrag
            att inventera och kartlägga polismyndigheternas insatser och kompetens
            i frågor som rör hedersrelaterat våld. Under våren 2006 kommer
            samtliga polismyndigheter att få utbildning på området.
          </note>
          <u who="thomas_bodstrom_202d69" xml:id="i-fe667cb01fa58532-2" n="a2566e78" prev="i-d133353ff5212281-2">
            <seg n="d9561f26">
              För att se till att de beslut som Rikspolisstyrelsen fattar vilar
              på ett etiskt väl genomlyst underlag beslutade regeringen 2004
              att inrätta ett etiskt råd vid Rikspolisstyrelsen. Under 2005
              tillsatte rikspolischefen också en arbetsgrupp med uppgift att
              verka som stöd för etikarbetet inom polisen. Arbetsgruppen ska
              bland annat föreslå aktiviteter som stimulerar en bred diskussion
              inom polisen om etikfrågorna. Gruppen leds av överdirektören för
              Rikspolisstyrelsen, och flera länspolismästare ingår i den.
            </seg>
            <seg n="ed495de1">
              Det pågår alltså ett omfattande arbete inom polisen när det gäller
              dessa frågor. Jag är angelägen om att det ger resultat och följer
              därför utvecklingen noga.
            </seg>
          </u>
          <note type="speaker" n="27b5b780">
            Anf. 166 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-9f5bc687b95b7dd9-3" n="58d16a30">
            <seg n="c0003433">
              Herr talman! Jag har tidigare ibland diskuterat just polisens
              syn när det gäller invandrare generellt. Jag tänker inte ta den
              diskussionen i dag utan fokusera på polisens syn när det gäller
              den muslimska gruppen i Sverige.
            </seg>
            <seg n="fea68046">
              Jag reagerade på ett uttalande i en tidning av en polis. Man
              pratade om ungdomsbrottslighet i förorten. Polisen sade: De här
              ungdomarna går hem till sina föräldrar. De svär vid Koranen och
              då tror föräldrarna på dem. Det såg han som ett problem.
            </seg>
            <seg n="7c8a89d4">
              Det han indirekt säger med detta uttalande är att de som står
              för ungdomsbrottsligheten är muslimer. Det är den typen av uttalanden
              som bidrar till islamofobi i vårt samhälle.
            </seg>
            <seg n="03d322c5">
              Det här är en förort som jag känner till väldigt väl. Jag känner
              också till en del av ungdomsbrottsligheten och jag vet att det
              inte är de muslimska ungdomarna som står för ungdomsbrottsligheten.
              Det är alltså ett osant uttalande.
            </seg>
            <seg n="336dde31">
              Jag har också noggrant läst justitieministerns svar på min fråga.
              Jag tackar för svaret. Jag kan inte se några åtgärder över huvud
              taget som specifikt rör motverkande av islamofobi. Stämmer det,
              eller ska islamofobi indirekt komma in under diskussionen om främlingsfientlighet?
              I så fall tycker jag att det är väldigt olyckligt. Då ser man
              inte att islamofobin finns, att den är ett problem och att den
              måste tydliggöras.
            </seg>
            <seg n="c029bba7">
              Har man inte specifikt vidtagit några åtgärder för att motverka
              islamofobi för att se till att polis och polischefer har kunskap
              om islamofobins grunder och historia och kunskap om hur man känner
              igen och identifierar islamofobi?
            </seg>
          </u>
          <note type="speaker" n="3ad8d132">
            Anf. 167 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-78" n="a2566e78">
            <seg n="62f80160">
              Herr talman! Det är klart att de frågorna också finns med i polisens
              uppdrag att se till att kunskapen ökar bland poliser. Det handlar
              om kunskap om personer som har en annan etnisk bakgrund. Då kommer
              självklart den här frågan in.
            </seg>
            <seg n="d676c947">
              Om Yvonne Ruwaida vill dra så långtgående slutsatser av den enskilde
              polisens uttalande har jag inga synpunkter på det. Jag är inte
              beredd att göra det.
            </seg>
            <seg n="aea1320f">
              Jag är däremot beredd att fortsätta att se till att de etikutbildningar
              som nu bedrivs på flera av myndigheterna också fortsätter. Det
              handlar då inte om en specifik grupp utan om att se på diskriminerings-
              och mångfaldsfrågorna så att man inte igen behöver uppleva det
              som har hänt inom polisen, framför allt tidigare, då personer
              har känt sig diskriminerade.
            </seg>
            <seg n="4e5b1212">
              Jag vill ändå säga att jag tror att det inte finns någon myndighet
              i Sverige som under så kort tid så drastiskt har förändrat sitt
              synsätt. Tidigare kunde man ibland till och med öppet uttala sig
              på ett sätt som väckte anstöt. Från den högsta ledningen försvarade
              man det. Jag var själv inblandad i en sådan debatt så sent som
              1997 och fick till min förvåning se att höga polischefer försvarade
              enskilda polismäns uttalanden om personer med annan etnisk bakgrund.
              Det är fullständigt otänkbart att något sådant skulle ske i Sverige
              i dag, trots att det bara har gått nio år.
            </seg>
            <seg n="01dff0bf">
              Mycket har hänt. Fortfarande återstår en del arbete att göra.
              Jag tycker ändå att det är värt att lyfta fram det arbete som
              har bedrivits med framgång inom polisen.
            </seg>
          </u>
          <note type="speaker" n="247e1b91">
            Anf. 168 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-9f5bc687b95b7dd9-4" n="58d16a30">
            <seg n="075c5409">
              Herr talman! Jag hade inte tänkt gå in på diskussionen om polisen
              och alla de människor som bor i Sverige och har annan etnisk bakgrund.
              När nu ändå justitieministern går in på det vill jag säga några
              väl valda ord.
            </seg>
            <seg n="73c06a7f">
              Jag vet att polisen har genomgått en förändring, men jag vet
              att den inte har nått fram överallt. Jag har själv läst en undersökning
              som kommer att presenteras i sommar. Den handlar om hur polisen
              i Malmö har agerat när det gäller människor som har annan etnisk
              bakgrund och människor som inte har annan etnisk bakgrund. Det
              är en väldigt stor skillnad. Den analysen kommer att visa att
              det fortfarande finns väldigt stora problem.
            </seg>
            <seg n="8410ebf5">
              Jag hoppas att det får justitieministern att förstå att det fortfarande
              kommer att behövas krafttag för att åstadkomma en förändring.
              Även jag förstår att förändringar sällan sker över en natt, men
              ibland kan jag känna att de uttalanden som justitieministern gör
              om att det är så otroligt bra och så otroligt mycket bättre kan
              ge en signal om att man inte behöver göra så stora förändringar.
              Det tycker jag är olyckligt.
            </seg>
            <seg n="8b45d5f9">
              I dag kom Aftonbladet med en väldigt tråkig undersökning som
              visar att många unga i Sverige stöder ett antidemokratiskt parti
              som inte respekterar människors lika värde. Jag har själv jobbat
              med hur man ska motverka rasistiskt våld och rasistiska idéer
              bland unga. Jag vet hur otroligt viktigt det är hur samhället
              agerar, hur lärare agerar, hur företrädare för polisen agerar,
              hur politiker agerar och hur man uttalar sig.
            </seg>
            <seg n="912a89e7">
              Jag skulle inte bagatellisera den här typen av uttalanden på
              det sätt som justitieministern gör. Det är den här typen av uttalanden
              som sedan återfinns på Nationaldemokraternas och på Sverigedemokraternas
              hemsidor där man säger: Kolla! Polisen säger att det är muslimerna
              som är ansvariga för brottsligheten.
            </seg>
            <seg n="88159f8f">
              Det är den typen av uttalanden som tyvärr skapar ett samhälle
              där det blir legitimt att stödja antidemokratiska partier och
              organisationer.
            </seg>
            <seg n="68be820c">
              Jag är väldigt oroad. Jag är också oroad därför att vi i dag
              har ett läge i världen med en kamp mot terrorism och där terroristerna
              är detsamma som muslimerna. Det påverkar naturligtvis bilden av
              muslimerna i Sverige. Det är därför ännu viktigare att speciellt
              betona arbetet mot islamofobi och speciellt betona vikten av att
              polischefer har kunskap i hur man kan känna igen islamofobi, hur
              man kan motverka islamofobi och inte bara göra det till en allmän
              del av att polisen ska vara duktig på människor med annan etnisk
              bakgrund. Då gör man sig själv en stor otjänst.
            </seg>
            <seg n="ccc875b9">
              Jag tror att man då inte förstår allvaret i hur speciellt utsatt
              den gruppen muslimer är på grund av kriget mot terrorism och på
              grund av att det finns mycket fördomar mot den gruppen. De har
              stärkts mycket under den senaste tiden.
            </seg>
          </u>
          <note type="speaker" n="ff9eadc8">
            Anf. 169 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-79" n="a2566e78">
            <seg n="94ba84b7">
              Herr talman! Yvonne Ruwaida lägger ord i min mun som jag inte
              har sagt och gör tolkningar som är felaktiga.
            </seg>
            <seg n="92f96b26">
              Att jag anser att polisen har blivit bättre innebär inte att
              jag bagatelliserar situationen. Det får inte bli så att vi bara
              för att vi anser att det finns ett problem eller att saker och
              ting kan bli bättre inte samtidigt kan se de förbättringar som
              har gjorts.
            </seg>
            <seg n="68d904e6">
              Sammanfattningsvis har det gjorts förbättringar inom polisen,
              men det kan göras mer. Jag vill ändå framhålla vad som hände i
              Skåne, när du nu tar upp det. Vad hände när en enskild polischef
              uttalade sig negativt om en person med annan etnisk bakgrund?
              Han blev visserligen frikänd i domstol, men han fick inte fortsätta
              sitt arbete för den högsta polisledningen eftersom man ser allvarligt
              på en sådan situation. Det hade inte skett för bara några år sedan,
              det kan jag försäkra.
            </seg>
          </u>
          <note type="speaker" n="319c2307">
            Anf. 170 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-9f5bc687b95b7dd9-5" n="58d16a30">
            <seg n="0c972c3f">
              Herr talman! Jag vill avsluta den här interpellationsdebatten
              med att skicka med justitieministern några ord. Jag skulle vilja
              att justitieministern förstod betydelsen av att man specifikt
              fokuserar på islamofobi och hur man kan motverka islamofobi och
              vikten av det. Det kan påverka det arbete som man gör när det
              gäller relationerna till polisen och det övriga rättsväsendet
              i framtiden.
            </seg>
            <seg n="09366ffa">
              Jag vet att det finns mycket okunnighet om muslimer och om muslimers
              vardag. Det gäller till exempel uttalandet från polisen att muslimer
              svär vid Koranen. Detta är något som inte är särskilt vanligt.
              Visst kan det ha skett i någon familj. Men att säga så visar på
              en otroligt stor okunnighet om muslimer och om vad man gör i den
              muslimska gruppen. Sedan är den muslimska gruppen inte en enhetlig
              grupp.
            </seg>
            <seg n="451a953f">
              Den här typen av fördomsfulla uttalanden från polisen är väldigt
              olyckliga. Men jag hoppas att vi tillsammans fortsatt kan jobba
              för att motverka den här attityden hos polisen och att motverka
              att man gör den här typen av uttalanden och att man i stället
              agerar med respekt för människors lika värde.
            </seg>
          </u>
          <note type="speaker" n="b9fbe4ea">
            Anf. 171 Justitieminister THOMAS BODSTRÖM (s):
          </note>
          <u who="thomas_bodstrom_202d69" xml:id="i-a877f091d9899be2-80" n="a2566e78">
            <seg n="c99853c6">
              Herr talman! Låt mig avslutningsvis säga att lika viktigt som
              det är att polisen inte får generalisera när det gäller personer
              med annan etnisk bakgrund är det att man inte heller får generalisera
              polisen om en enskild polisman uttalar sig på ett lämpligt eller
              olämpligt sätt, utan det får den polismannen svara för. Det ska
              inte gå ut över de övriga 17 500 poliser som nu finns.
            </seg>
            <seg n="593d9546">
              Men låt oss inte träta för mycket i den här frågan eftersom vi
              har ett gemensamt ansvar. Vi har tagit det på många sätt. Och
              vi har kunnat se förbättringar. Men vi har en hel del kvar att
              göra.
            </seg>
            <seg n="99080603">
              Jag har sett detta arbete under många år, tidigare också som
              advokat, då jag träffade på poliser som uttryckte sig lämpligt
              och olämpligt. Jag företrädde också många personer som hade varit
              i kontakt med polisen. Detta är alltså frågor som jag känner till
              väl. Jag kan se en positiv utveckling. Men så länge det fortfarande
              finns personer som inte har den kunskap som behövs måste detta
              arbete ändå fortsätta. Och jag kan försäkra att jag kommer att
              driva på det arbetet.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="319ceb58">
            32 § Svar på interpellation 2005/06:402 om utbredningen av osteoporos
          </note>
          <note type="speaker" n="6da8ed4e">
            Anf. 172 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-0" n="472a645b">
            <seg n="53c9b7ec">
              Herr talman! Yvonne Andersson har frågat mig vilka åtgärder jag
              avser att vidta för att hindra utbredningen av osteoporos hos
              framför allt kvinnor och vilka åtgärder jag ämnar vidta för att
              kunskapen om osteoporos, särskilt med hänsyn till hur sjukdomen
              ska förebyggas, ska spridas till berörda samhällssektorer.
            </seg>
            <seg n="ea9f2468">
              Osteoporos, eller benskörhet, som leder till urkalkning av skelettet
              och ökad risk för benbrott är i grunden en biologisk åldrandeprocess.
              En rad riskfaktorer för osteoporos kan inte påverkas, till exempel
              ålder, kön och genetiska förutsättningar. Andra riskfaktorer kan
              påverkas, det gäller till exempel fysisk inaktivitet, rökning,
              nedsatt syn och fallbenägenhet.
            </seg>
            <seg n="9dd28556">
              De förebyggande åtgärder som har bäst utsikt att leda i rätt
              riktning är satsningar på både förbättrade matvanor och ökad fysisk
              aktivitet. Bättre kostvanor och ökad fysisk aktivitet leder också
              till förbättringar av andra folkhälsoproblem som bland annat fetma.
              Man kan också motverka benskörhet genom att låta bli att röka.
              Tobaksrökning påverkar omsättningen i skelettet indirekt men också
              genom direkt toxisk effekt på benvävnaden. Risken för höftfraktur
              hos rökande kvinnor är upp till tre gånger större än hos icke
              rökare.
            </seg>
            <seg n="00fe8afa">
              Riksdagen har antagit elva olika målområden för folkhälsan. Ett
              av dessa målområden är ökad fysisk aktivitet och goda matvanor.
              Ett annat målområde inkluderar minskat bruk av tobak.
            </seg>
            <seg n="f7a665ae">
              På uppdrag av regeringen har Statens folkhälsoinstitut, FHI,
              och Livsmedelsverket (SLV) tagit fram underlag till en handlingsplan
              för goda matvanor och ökad fysisk aktivitet. Det ska vara enkelt
              att äta sunt och att vara fysiskt aktiv. Folkhälsoinstitutet och
              Livsmedelsverket har gett en mängd förslag på vad vi tillsammans
              kan göra för att ta vårt ansvar att främja hälsan i befolkningen.
              Regeringen arbetar på olika nivåer och i många former vidare med
              att främja arbetet med att skapa goda kostvanor och ökad fysisk
              aktivitet. I regleringsbreven för år 2006 har Folkhälsoinstitutet,
              Livsmedelsverket, Socialstyrelsen samt Myndigheten för skolutveckling,
              MSU, getts ett antal uppdrag inom områden som rör kostvanor och
              fysisk aktivitet. Uppdrag har även givits utöver regleringsbreven,
              bland annat att utarbeta råd för måltider inom skolan och på arbetsplatsen.
            </seg>
            <seg n="ce65f51e">
              I proposition Forskning för ett bättre liv (prop. 2004/05:80)
              tillfördes Forskningsrådet för arbetsliv och socialvetenskap,
              FAS, 5 miljoner kronor för forskning om hälsa relaterad till övervikt,
              kost och fysisk aktivitet.
            </seg>
            <seg n="7874361f">
              Regeringen genomför under mandatperioden en särskild satsning
              på idrotten, det så kallade Handslaget. Handslaget innebär att
              regeringen tillför idrottsrörelsen 1 miljard kronor under fyra
              år under förutsättning att idrottsrörelsen fortsätter och intensifierar
              sitt arbete för att nå nya grupper av främst barn och ungdomar,
              att hålla tillbaka avgifterna, att förbättra möjligheterna för
              flickors deltagande, att motverka droger samt att vidareutveckla
              samarbetet med skolorna. För år 2006 uppgår regeringens bidrag
              till idrottsrörelsen inom ramen för Handslaget mellan staten,
              kommunerna och idrottsrörelsen till 400 miljoner kronor.
            </seg>
            <seg n="5ab3acf9">
              Under mandatperioden har regeringen ändrat läroplanerna så att
              skolan ska sträva efter att erbjuda daglig och regelbunden fysisk
              aktivitet inom ramen för den samlade skoldagen. Denna satsning
              liksom satsningen inom idrottsrörelsen medverkar till att främja
              fysisk aktivitet hos barn och unga. Hos både flickor och pojkar
              har fysisk aktivitet under minst 30 minuter två tre gånger i veckan
              en positiv effekt på bentätheten. Effekten kvarstår sannolikt
              i vuxen ålder. Speciellt viktig är den fysiska aktiviteten i barn-
              och tonåren då uppbyggnaden av den maximala benmassan sker.
            </seg>
            <seg n="003dabf3">
              Inom hälso- och sjukvården har intresset ökat för fysisk aktivitet,
              mycket tack vare arbetet med fysisk aktivitet på recept, FaR,
              och fysisk aktivitet i sjukdomsprevention och sjukdomsbehandling,
              FYSS, men det finns stora regionala skillnader. Utvärderingar
              av fysisk aktivitet på recept är under publicering, resultaten
              är mycket positiva bland annat när det gäller deltagarnas följsamhet
              och att vårdcentralerna ger alltfler recept på fysisk aktivitet.
            </seg>
            <seg n="e93f40b8">
              Socialstyrelsen har fått i uppdrag att i samråd med Livsmedelsverket,
              Folkhälsoinstitutet och Sveriges Kommuner och Landsting komma
              med förslag till insatser om en förbättrad måltidssituation inom
              äldreomsorgen. Uppdraget ska vara slutfört 2007.
            </seg>
            <seg n="042ed022">
              Nationella mål för äldrepolitiken anger att äldre ska kunna leva
              ett aktivt liv. Viktiga faktorer för en sådan livsföring för äldre
              är fysisk aktivitet, träning och god mat. Strategier som betonar
              vikten av att främja goda kost- och motionsvanor bör således omfatta
              ett livscykelperspektiv och även inkludera äldre som är en sårbar
              grupp.
            </seg>
          </u>
          <note n="38222391">
            Då Yvonne Andersson, som framställt interpellationen, anmält
            att hon var förhindrad att närvara vid sammanträdet förklarade
            talmannen överläggningen avslutad.
          </note>
          <note n="57fcf5ae">
            33 § Svar på interpellation 2005/06:431 om illegal alkoholhantering
          </note>
          <note type="speaker" n="4fa96c65">
            Anf. 173 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-1" n="472a645b">
            <seg n="368a851d">
              Herr talman! Gabriel Romanus har frågat mig vilka åtgärder jag
              avser att vidta mot bakgrund av utvecklingen beträffande illegal
              alkoholhantering.
            </seg>
            <seg n="84cea9a5">
              Regeringen har under det senaste året, genom olika åtgärder,
              skapat bättre förutsättningar för berörda myndigheter att bedriva
              en mer effektiv brottsbekämpning.
            </seg>
            <seg n="ff27b188">
              För snart ett år sedan genomfördes förändringar i alkohollagen
              i syfte att skärpa insatserna mot de grova alkoholbrotten. Polisens
              insatser för att beivra den alkoholrelaterade brottsligheten är
              en viktig del i arbetet med att minska brottsligheten generellt
              och för att öka tryggheten i samhället.
            </seg>
            <seg n="6cb74cac">
              Rikspolisstyrelsen och Tullverket har sedan förra året en gemensam
              handlingsplan för att bekämpa alkoholrelaterad brottslighet. Åtgärderna
              rör insatser mot den storskaliga alkoholsmugglingen, smuggling
              i samband med buss- och lastbilstrafik, insatser mot dem som systematiskt
              för in och säljer stora mängder av alkohol samt åtgärder som riktas
              mot dem som illegalt tillverkar och lagrar alkohol.
            </seg>
            <seg n="f7a8a767">
              Under år 2006 har tullens anslag förstärkts med 50 miljoner kronor,
              och under år 2007 kommer anslaget att förstärkas med 25 miljoner
              kronor. Tullverket ska under år 2006 prioritera insatser mot storskalig
              alkohol- och tobakssmuggling. De ska också prioritera frekvent
              illegal införsel av alkohol och tobak. Tullverket ska också på
              ett tydligare sätt samarbeta med Rikspolisstyrelsen och Kustbevakningen
              när det gäller det brottsbekämpande arbetet.
            </seg>
            <seg n="95bc70b9">
              Tullen beslagtar också ökade mängder alkohol. Som exempel på
              stora enskilda beslag under det senaste halvåret kan nämnas ett
              beslag i Göteborg där en sammantagen mängd om 11 689 liter sprit
              beslagtogs vid ett och samma tillfälle. Ytterligare ett större
              beslag som kan nämnas ägde rum i Karlskoga på ett lager och omfattar
              ca 25 pallar med alkoholdrycker.
            </seg>
            <seg n="1fc5c980">
              Ett sätt att föra in illegal alkohol är genom införsel i mindre
              lastfordon, vilket enligt Tullverket sker så gott som dagligen.
              För att bekämpa den frekventa införseln i mindre lastfordon avsätter
              Tullverket dagliga resurser för att särskilt fokusera på denna
              typ av smuggling. Företeelsen kan i huvudsak lokaliseras till
              två platser, Helsingborg och Malmö med Öresundsbron. Under de
              senaste sex månaderna har 92 ingripanden gjorts där införseln
              betraktats som kommersiell och därmed varit ett smugglingsbrott.
              Under samma tidsperiod har den totala mängden alkoholprodukter
              som beslagtagits i den frekventa alkoholtrafiken uppgått till
              ca 13 500 liter sprit, 15 400 liter vin, 93 700 liter öl, 560
              liter cider och 2 300 liter alkoläsk.
            </seg>
            <seg n="7e4ddc0e">
              Ett annat sätt att illegalt föra in alkohol i Sverige är genom
              Internetbeställningar. Tullverket har tillsammans med Skatteverket
              kartlagt de webbsidor som saluför alkohol till den svenska befolkningen.
              Genom kartläggningen har man iakttagit ca 30 aktörer som regelbundet
              levererar alkoholprodukter till svenska beställare. Tullverket
              har dessutom genom denna kartläggning kunnat lokalisera ett antal
              leveranser. Beslagsmängderna av Internetalkoholprodukter har stigit
              jämfört med samma tidsperiod föregående år, och den sammantagna
              mängden beslag de senaste sex månaderna är ca 25 100 liter sprit,
              44 800 liter vin, 87 600 liter öl och 3 500 liter cider eller
              alkoläsk.
            </seg>
            <seg n="cae3b079">
              I den nya nationella handlingsplanen uttalas krav på skärpta
              insatser på alla nivåer i samhället för att bekämpa den illegala
              hanteringen och vidareförsäljningen av alkohol. Det gäller insatser
              mot försäljning av folköl till underåriga, tillverkning och handel
              med hembränt, handel med smuggelsprit och vidareförsäljning av
              alkohol som förts in i landet.
            </seg>
            <seg n="2f58888f">
              Alkoholkommittén har av regeringen fått ett särskilt uppdrag
              att genomföra en informations- och opinionsbildningsinsats med
              fokus på den illegala försäljningen av alkohol till ungdomar.
              Den påbörjades år 2005 och ska fortsätta också i år med tv-kampanj
              och annonsering i lokalpressen, främst i södra Sverige.
            </seg>
            <seg n="a32c040d">
              Dessutom ska nämnas att Statens folkhälsoinstitut och samtliga
              länsstyrelser har förstärkts i sitt arbete med ansvarsfull alkoholservering
              på krogen. Statens folkhälsoinstitut ska arbeta metodutvecklande
              i samarbete med länen. Dessa ska i sin tur stötta kommunerna som
              ska arbeta lokalt med de frågorna. Projektgrupper bildas i kommunerna,
              där länsstyrelsen, kommunen, polisen och restaurangnäringen är
              representerade. Arbetet syftar till att minska berusningsnivåerna,
              men också till att minderåriga inte serveras alkohol på krogen.
              I sommar, den 29 juni, kommer också delbetänkandet från Utredningen
              om tillsynen inom socialtjänsten som enligt sina tilläggsdirektiv
              ska undersöka möjligheterna av och föreslå krav på utbildning
              av tillståndshavare och serveringspersonal som krav för serveringstillstånd.
            </seg>
            <seg n="8cb4297b">
              Gabriel Romanus frågar om jag anser att organisationen av det
              alkoholförebyggande arbetet är tillfredsställande. Arbetet med
              att förebygga alkohol- och narkotikaproblem sker både lokalt i
              kommunerna, regionalt i länen och centralt via bland annat Alkoholkommittén
              och Mobilisering mot narkotika. Därutöver har landstingen en roll
              i arbetet i primärvården med riskbruk. Statens folkhälsoinstitut
              arbetar med metodstöd och Socialstyrelsen bland annat med stöd
              till frivilligorganisationer. Alkoholfrågan är av naturliga skäl
              något som berör många olika instanser, och regeringens roll är
              att på bästa sätt skapa möjligheter för samtliga aktörer. Alkoholkommittén
              och Mobilisering mot narkotika har nyligen samlokaliserats för
              att öka effektiviteten och samordningen. Det stärker det förebyggande
              arbetet. Samtidigt kan kommittéformen inte användas i längden,
              och regeringen ser nu över vilken form detta arbete ska ha långsiktigt.
            </seg>
            <seg n="500fe4e9">
              När det gäller slutbetänkandet Gränslös utmaning alkoholpolitik
              i ny tid har regeringen tagit ställning till de flesta av de föreslagna
              åtgärderna. Många av utredningens förslag behandlades i handlingsplanerna,
              bland annat satsningar inom områdena lokalt förebyggande arbete,
              insatser riktade till barn, ungdomar och unga vuxna. En fråga
              som regeringen fortfarande arbetar med är införandet av tilläggsskatt
              på alkoläsk.
            </seg>
            <seg n="69459bf1">
              När det slutligen gäller FN:s barnkommittés rekommendationer
              har de behandlats i skrivelsen med redogörelse för barnpolitiken,
              skr. 2005/06:206, som regeringen nyligen har lämnat till riksdagen.
              I skrivelsen betonar regeringen vikten av att insatser både riktas
              mot att begränsa tillgängligheten och att minska efterfrågan på
              alkohol. Dessutom är barn och ungdomar en av de viktigaste målgrupperna
              när det gäller det förebyggande arbetet, vilket betonas i de nya
              alkohol- och narkotikahandlingsplanerna.
            </seg>
          </u>
          <note type="speaker" n="fe7751b5">
            Anf. 174 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-3985d9735a4b17fa-0" n="336e065d">
            <seg n="d8a7e1f0">
              Fru talman! Jag ber först att få tacka folkhälsoministern för
              ett mycket innehållsrikt och positivt svar. Samtidigt, eftersom
              detta väl är sista gången som statsrådet Morgan Johansson och
              jag debatterar alkoholpolitiken, i varje fall i riksdagen, vill
              jag tacka ministern för en rad stimulerande och angenäma diskussioner
              om alkoholfrågor och andra folkhälsofrågor under den här mandatperioden.
            </seg>
            <seg n="cf045451">
              Jag måste erkänna, fru talman, att jag var lite orolig när jag
              i början av mandatperioden fick höra att statsministern hade anförtrott
              de här frågorna åt en riksdagsledamot från Skåne. Eftersom jag
              själv är från Helsingborg vet jag att alkoholpolitiken inte alltid
              står så högt i kurs i det södra landskapet. Men mina fördomar
              kom på skam, och jag har med glädje kunnat notera att Morgan Johansson
              och jag har väldigt likartad syn på alkoholpolitiken och andra
              folkhälsofrågor.
            </seg>
            <seg n="6948f644">
              Det är nu inget originellt. Det är minst sex av riksdagens partier
              som har ungefär samma uppfattning, även om det kan skilja i nyanserna,
              och det sjunde partiet håller på att närma sig oss, enligt min
              bedömning. Men jag vill ändå, som sagt, tacka så mycket, inte
              bara för att vi har samma syn utan också för att Morgan Johansson
              har visat att han inser att ska vi kunna föra en framgångsrik
              kamp för att förebygga alkoholskador i Sverige måste man driva
              den nordiska modellen och vår syn aktivt också i EU. Det är minsann
              inte alltid så lätt. Det är jag medveten om. Men det är någonting
              som är absolut avgörande för framgång.
            </seg>
            <seg n="e30a55c5">
              Jag har tyckt ibland att det har gått lite segt, att vi kom i
              gång för långsamt när det gäller kampen mot den illegala alkoholhanteringen,
              och jag har frågat mig var problemen ligger, utom att få gehör
              inom EU. När det gäller införseln finns det också ett motstånd
              till exempel inom Regeringskansliet. Jag har fått en del oroande
              rapporter om att man inte alltid har uppfattat att en bättre kontroll
              på införseln av alkoholhaltiga drycker i Sverige skulle vara en
              prioriterad fråga för Sverige. Där tror jag fortfarande att det
              kanske finns en del att göra.
            </seg>
            <seg n="93369eaa">
              I dag har vi fått höra att tullen ska prioritera det här och
              de ska samarbeta med polisen. I socialutskottet fick vi intrycket
              att polisen kanske inte lika hårt har fått direktiv att prioritera
              den här frågan. Men det borde jag egentligen ha frågat justitieministern
              om. Men folkhälsoministern kanske kan svara. Ska polisen också
              prioritera kampen mot illegal alkoholhantering? Med all respekt
              för narkotikafrågan är ändå alkoholfrågan tjugo gånger så stor
              och allvarlig när vi ser till effekterna i vårt samhälle, därför
              bör den ges åtminstone samma prioritet.
            </seg>
            <seg n="b3c56281">
              Jag ber att få återkomma om jag får en chans, men jag vill ändå
              som en liten illustration till hur det är relatera ett fall i
              Helsingforss tingsrätt. Två personer hade fört in 4 000 burkar
              starköl. De talade om att de skulle ha eller hade haft fester
              som innefattade 200 personer. Dessa personer skulle alltså konsumera
              20 burkar starköl per person. Det där har inte någon större trovärdighet.
              Men de här personerna blev inte fällda.
            </seg>
            <seg n="0343aaec">
              Det är alltså någonting i tillämpningen här. Jag kan inte, lika
              lite som ministern, kommentera det här rättsfallet. Men Finland
              och Storbritannien nämner jag som exempel på länder som uppenbarligen
              tillämpar det här mer strikt än vi gör. Kan vi göra något åt det?
            </seg>
          </u>
          <note type="speaker" n="c4a6387b">
            Anf. 175 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-2" n="472a645b">
            <seg n="beae5023">
              Fru talman! Låt mig börja med att återgälda Gabriel Romanus värmande
              ord. Under de här åren har jag känt att det har funnits ett väldigt
              starkt stöd i riksdagen för den ansvarstagande alkoholpolitik
              som vi vill föra.
            </seg>
            <seg n="3dd0bf85">
              Det är klart att det att vi båda två är av skånskt ursprung kanske
              också innebär att vi, förutom att vi har sett problemen på nära
              håll när det kommer in så mycket alkohol som det gör, också i
              väldigt stor utsträckning ser de effekter som det får, inte minst
              vad gäller tillgången på alkohol för ungdomar. Det kanske är de
              erfarenheterna som vi båda två haft med oss när det gäller alkoholarbetet
              som gör att vi faktiskt har en ganska stram hållning och även
              ser helhetsbilden på ett ganska tydligt sätt.
            </seg>
            <seg n="0203fefa">
              När det gäller de frågor vi nu diskuterar var det ett långt interpellationssvar.
              Vi hade en interpellationsdebatt för nästan ett år sedan där Gabriel
              Romanus efterfrågade mer av konkreta insatser, en konkret beskrivning
              av vad vi egentligen gör. Vi har skjutit till mer pengar till
              tullen och mer pengar till polisen. Vi har höjt straffen. Har
              det fått någon betydelse i verkligheten? Därför tänkte jag denna
              gång gå igenom hur det egentligen ser ut på beslagssidan och hur
              arbetet som har gjorts ser ut.
            </seg>
            <seg n="911f92fb">
              Min bild är att tull och polis tar på mycket stort allvar den
              gemensamma handlingsplanen och ger den tung prioritet. Det markeras
              ännu tydligare för polisen. Bara häromåret höjdes straffsatserna
              för illegal alkoholhantering. Polisen fungerar ibland så att de
              ser straffsatserna som en tydlig markering om hur allvarligt statsmakterna
              ser på ett brott. Skärps straffen blir det en tyngre prioritet.
            </seg>
            <seg n="8702e1e3">
              Sedan var det frågan om tullen. Jag hade många siffror i mitt
              interpellationssvar. Jag vill där peka på hur mycket som har beslagtagits.
              Jag kanske också ska säga något om utvecklingstakten.
            </seg>
            <seg n="25f25fe8">
              Om vi jämför det senaste halvåret med samma period förra året,
              har tullen beslagtagit mer än dubbelt så mycket sprit. Beslagen
              av vin har ökat med 260 %, och beslagen av öl har ökat med 50
              % mer än samma period förra året. Det är en mycket kraftig ökning.
              Det hänger delvis ihop med att det kommer in mer. Fler tar över
              mer. Men det är också en effekt av att man faktiskt jobbar mer
              med dessa frågor än tidigare.
            </seg>
            <seg n="e7cbc5b5">
              När man frågar tullen hur många timmar de sätter av för punktskattekontroller
              av den karaktären totalt sett, både på terminaler och på vägar,
              polisen finns med där också, har antalet utförda kontroller ökat
              med 44 % de senaste sex månaderna i förhållande till samma period
              förra året. Det är en effekt av att det förs in förhållandevis
              mycket och de stora beslagen. Men det är också en effekt av att
              både tullen och polisen jobbar mer med detta nu än för bara ett
              år sedan.
            </seg>
            <seg n="ba839698">
              Det är precis dit vi ville. Jag tror att människor efterfrågar
              att vi får stopp på den typen av yrkesverksamhet, det vill säga
              att människor åker över gränsen nästan varenda dag, handlar alkohol
              och sedan öppnar sina egna små spritbutiker hemma och säljer vidare
              till ungdomar i grannskapet. Det är precis det vi vill komma åt.
            </seg>
          </u>
          <note type="speaker" n="3868259b">
            Anf. 176 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-3985d9735a4b17fa-1" n="336e065d">
            <seg n="f55e44a1">
              Fru talman! Det är en positiv och välgörande utveckling, även
              om jag fortfarande tycker att det tog lång tid innan den kom i
              gång.
            </seg>
            <seg n="f814488b">
              Vi vet sedan tidigare när polis och tull har samarbetat med myndigheter,
              folkrörelser och företag att det går att tränga tillbaka den olagliga
              alkoholhanteringen. I OAS, Oberoende alkoholsamarbetet, uppskattade
              forskarna att man fick ned den olagliga alkoholhanteringen med
              3050 %. Det är ingen utopi.
            </seg>
            <seg n="a44bb948">
              Det vore välgörande om statsrådet ville klart och tydligt få
              fört till riksdagens protokoll och säga till alla miljoner människor
              som lyssnar på detta att frågan om att få vettigare införselregler
              i EU är prioriterad. I rapporterna från EU-samarbetet nämns att
              vi ska få en alkoholpolitisk strategi, men den viktigaste frågan
              av alla, införselfrågan, nämns inte. Folk som kommer till Bryssel
              och talar med våra utsända där får inte intrycket av att de har
              fått instruktioner om att det här är en prioriterad fråga. Där
              skulle jag vilja ha en deklaration.
            </seg>
            <seg n="872289f2">
              Jag kommer sedan till den del där jag inte är riktigt lika nöjd.
              Det gäller organisationen av det förebyggande arbetet på det statliga
              planet. Folkhälsoinstitutet har ett huvudansvar för det förebyggande
              arbetet och för tänkandet och analysen på området. Institutet
              ska flytta till Östersund. Jag tror att det är fem personer av
              150 som flyttar med. Det blir en försvagning.
            </seg>
            <seg n="52dbf176">
              Sedan är det de två statliga kommittéerna som nu har flyttat
              ihop fysiskt. Det är en framgång! Man förstår inte riktigt varför
              de inte låg ihop från början och varför det inte var en kommitté.
              Men den frågan kan vara.
            </seg>
            <seg n="f530a0a2">
              Statsrådet säger att det inte går att hålla på med kommittéarbete
              i all evighet utan att nu måste en permanent lösning hittas. I
              Kent Härstedts utredning från över ett år sedan fanns ett förslag
              till lösning. Nu tänker regeringen, och det är fint. Men när kommer
              ni till skott med att få en effektiv statlig organisation på området?
              Kent Härstedt tog också upp frågan om åldersgränsen på restaurang
              möjligen skulle höjas. Det ska jag inte fråga ministern om nu.
              Eftersom det är val snart får jag väl inget riktigt bra svar på
              det. Jag säger ingenting om det. Det är en sak jag hoppas att
              man återkommer till på lämpligt sätt.
            </seg>
            <seg n="99ca3cb6">
              Skatt på alkoläsk har utlovats. Men det är så svårt, så svårt.
              Att Tyskland och andra länder kan införa det är en sak, men i
              Sverige måste vi alltid ha både hängslen och livrem. Det har tagit
              lång tid. Under tiden har alkoläsk och sötcider, som egentligen
              är alkoläsk, på ett oroande sätt blivit en stor del av ungdomsdrickandet.
            </seg>
            <seg n="92a58a91">
              När det gäller arbetet med barn och ungdomar i skolan är det
              bra att projektet har kommit i gång med Folkhälsoinstitutet ihop
              med skolmyndigheterna. Jag hör lite oroande rapporter om att det
              återigen är lite segt när det gäller att vara konkret. Det är
              viktigt att statsrådet backar upp projektet. Det är konkret. Man
              ska samarbeta med hemmen, man ska ha ett bra arbetsklimat och
              man ska inskrida snabbt mot skolk. Man vet att skolk är en signal
              på problem. Jag skulle gärna vilja ha en uppbackning av statsrådet.
              Jag vet att de som håller på med sådant i Skol-Sverige lyssnar,
              och där finns ett stort intresse av att arbeta förebyggande.
            </seg>
          </u>
          <note type="speaker" n="5d0b843e">
            Anf. 177 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-3" n="472a645b">
            <seg n="7eefe1c0">
              Fru talman! Det är klart att det är en prioriterad fråga att
              få, som Gabriel säger, vettiga införselregler. Det är helt ovettigt,
              knepigt, att ha en situation där det går att ta över en kvarts
              ton flytande vara varenda gång man åker över gränsen. Det är ett
              system uppbyggt för att knäcka högskatteländerna. Det är för att
              sätta i gång en spiral nedåt, en skattekonkurrens nedåt, för att
              komma åt länder med höga skatter. Vi är inte dummare än att vi
              förstår att det är så det hela riggades när införselreglerna sattes
              upp 1993.
            </seg>
            <seg n="ea3d5fbc">
              Att driva frågan i Europa har varit, och är, viktigt för oss.
              Vi har lyckats få EU-kommissionen dithän att vi återstartade processen
              igen med att ta fram en strategi mot alkoholrelaterade skador
              i Europa. Kommissionen släppte så sent som i förra veckan äntligen
              en rapport som visar hur många som dör i EU totalt sett i alkoholrelaterad
              dödsorsaker. Jag tror att det var över 100 000 per år. Vi ser
              att alkoholen är ett av de viktigaste grundproblemen när det gäller
              den europeiska folkhälsan mycket viktigare än på de flesta andra
              kontinenter. Europa tar tag i frågan. Parallellt med att vi driver
              denna strategi ska vi driva frågorna om införselreglerna och minimiskatterna
              på alkohol. Det är prioriterat från vår sida. Det tar vi upp nästan
              varenda gång.
            </seg>
            <seg n="bd0279a8">
              Så sent som för bara ett par veckor sedan när jag träffade den
              finske socialministern inför det finska ordförandeskapet tog vi
              upp alkoholfrågorna. Finland har lovat att driva alkoholfrågorna
              under sitt ordförandeskap. Vi stöttar dem till hundra procent
              i detta.
            </seg>
            <seg n="f2e60997">
              Jag är utlovad att EU-strategin mot alkoholrelaterade skador
              ska vara färdig till september i år. Vi har väntat länge på den.
              Det är skönt att den äntligen kommer loss.
            </seg>
            <seg n="8df12f4c">
              Sedan var det frågan om organisationen. Som Gabriel Romanus säger
              tänker vi på vilken organisationsform det ska vara. Första steget
              var när vi samlokaliserade Mobilisering mot narkotika och Alkoholkommittén.
              Fortfarande är det två kommittéer. Men kommittéstrukturen är inte
              till för att bedriva den typen av långsiktigt kampanjarbete. Vi
              har inte någon riktigt bra sådan organisationsform, utan vi får
              hitta på en. Det är det som har tagit lite tid. Därför förlänger
              vi nu uppdraget, i alla fall året ut, och hoppas få en ny organisationsform
              på plats.
            </seg>
            <seg n="4cff28b0">
              Höjd åldersgräns på restauranger ville Gabriel Romanus helst
              inte att jag skulle tala om. Men jag kan gärna säga, som jag redan
              har sagt, att jag är väldigt tvekande inför det och inte vill
              ha det. Har vi inte tidigare haft problem med illegal vidareförsäljning
              till de unga tror jag att vi kommer att få det om vi höjer åldersgränsen.
              Då kommer vi att få stora bekymmer med att man öppnar sina egna
              små spritbutiker ute i grannskapet och säljer vidare till 17-,
              18- och 19-åringar.
            </seg>
            <seg n="87a4fb56">
              Frågan om alkoläsk och skatten: Det visade sig att det inte var
              riktigt så enkelt som man trodde, att sammanfoga det och få in
              det i vår skattelagstiftning. Det är inte omöjligt att gå vidare
              med det, men vi har inte kunnat klara det under den här våren.
              Jag är helt övertygad om att vi kommer att klara det under hösten.
            </seg>
            <seg n="96e4947a">
              Slutligen var det frågan om skola, föräldrar och barn, och den
              kan jag återkomma till i nästa inlägg.
            </seg>
          </u>
          <note type="speaker" n="efbb87ef">
            Anf. 178 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-3985d9735a4b17fa-2" n="336e065d">
            <seg n="e1ed68eb">
              Fru talman! I det här sista inlägget ska jag försöka säga bara
              positiva saker.
            </seg>
            <seg n="f38883fa">
              Tack för deklarationen om införselreglerna! Jag hoppas att den
              sprider sig i hela utrikesförvaltningen.
            </seg>
            <seg n="85c4d890">
              Det är bra att EU-rapporten har kommit. Även om den tyvärr visar
              att européer dricker mest i världen är det bra att detta kommer
              fram.
            </seg>
            <seg n="e611902f">
              Det är bra att vi får en EU-strategi. Det är bara fem år sedan
              Sverige fick igenom i ministerrådet att den skulle utarbetas.
            </seg>
            <seg n="7d50dad0">
              Det är bra om det blir en ny organisationsform. Behöver ni några
              tips står jag gärna till tjänst. Jag tycker att det här verkar
              för trevande för att man ska vara riktigt nöjd.
            </seg>
            <seg n="1728f602">
              Jag hoppas att Morgan Johansson fortsätter med folkhälsofrågorna
              efter valet, vare sig det nu blir som minister eller i opposition.
              Du har den rätta inställningen. Det gläder mig att vi har ett
              sådant statsråd.
            </seg>
            <seg n="9e9bba88">
              Jag skulle också vilja passa på att tacka talmannen och de övriga
              i talmanskollegiet för att de har ordnat det så att jag kan föra
              den här debatten utifrån den stol här i andrakammarsalen där jag
              började min bana i riksdagen i januari 1969. Det känns lite nostalgiskt.
              Jag delar den uppfattning som Björn von Sydow uttryckte tidigare,
              att det här är en trivsam lokal att debattera i. Tack för det
              också!
            </seg>
          </u>
          <note type="speaker" n="f62bf686">
            Anf. 179 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-4" n="472a645b">
            <seg n="75ff4c33">
              Fru talman! Allra sist ska jag fånga upp den sista bollen som
              Gabriel Romanus kastade när det gäller föräldrar och barn samt
              Myndigheten för skolutveckling och dess arbete. Det är klart att
              vi driver det vidare med väldigt stor prioritet. Är det något
              vi vet är det att skolan är en väldigt viktig väg att komma in
              tidigt, riktat mot barn och unga, och inte minst mot föräldrarna
              till de tonåringar som står inför de här valen. Det fortsätter
              vi naturligtvis med.
            </seg>
            <seg n="91cc81b5">
              Det kan väl inte vara Gabriel Romanus sista inlägg? Det är i
              alla fall en av de sista interpellationsdebatterna, och jag får
              än en gång understryka hur stimulerande det här samarbetet har
              varit. Jag har aldrig känt att det har funnits någon konflikt.
              Det har snarare varit så att Gabriel, trots den långa erfarenhet
              han har, har varit den som legat på hela tiden och försökt driva
              och med mycket stor framgång drivit de här frågorna. Jag har alltid
              känt ett väldigt starkt stöd både av Gabriel personligen och av
              riksdagens mycket stora majoritet när det gäller alkoholfrågorna.
              Det har varit mycket viktigt.
            </seg>
            <seg n="b335b26d">
              När nu Gabriel går vidare i karriären, liksom vi andra, kan jag
              inte annat än önska ett mycket varmt lycka till framöver. Jag
              är säker på att vi kommer att ses väldigt ofta också efter den
              17 september. Tack ska du ha för det arbete du har gjort hittills!
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="420f993c">
            34 § Svar på interpellation 2005/06:435 om vård av gravida missbrukare
          </note>
          <note type="speaker" n="1ef0f14b">
            Anf. 180 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-5" n="472a645b">
            <seg n="9dc0abde">
              Fru talman! Ulrik Lindgren har frågat mig vad jag avser att göra
              för att gravida ska nås av mödravården tillräckligt tidigt i graviditeten
              för att förhindra alkohol- och drogbruk. Han har också frågat
              mig om jag tagit del av de norska erfarenheterna av att vårda
              gravida missbrukare mot deras vilja samt om jag är beredd att
              pröva vård av gravida mot deras vilja för att graviditeten ska
              bli en alkohol- och drogfri zon.
            </seg>
            <seg n="f9fffec8">
              Ulrik Lindgren har tagit upp en mycket angelägen fråga. När vi
              diskuterar åtgärder bör vi skilja på kvinnor med riskbruk och
              kvinnor med missbruk. Vi bör också komma ihåg att graviditet är
              ett av de allra starkaste skälen till att förändra sin livssituation,
              och många kvinnor är beredda till betydande ansträngningar för
              att skydda det väntade barnet. Det är därför angeläget att samhället
              erbjuder den vård som kvinnan behöver.
            </seg>
            <seg n="22279698">
              Mödrahälsovården har en mycket viktig roll för att förebygga
              alkohol- och drogbruk under graviditeten. Arbetet inom Riskbruksprojektet,
              som startades av det familjemedicinska institutet, Fammi, fortsätter
              inom Statens folkhälsoinstitut. Projektet syftar bland annat till
              att utveckla det alkoholförebyggande arbetet inom mödrahälsovården
              genom att utbilda barnmorskor i att bli bättre på att identifiera
              riskbruk genom att arbeta med Audit, som är ett formulär speciellt
              framtaget för att få uppriktiga svar på alkoholvanor. Arbetet
              sker i samarbete med Alkoholkommittén, som kommer att fortsätta
              att följa utvecklingen av verksamheten och bidra till att arbetet
              inom Riskbruksprojektet kopplas samman med de kommunala samordnarnas
              utvecklingsarbete. Utbildning av barnmorskor ingår ofta som en
              del i landstingens och kommunernas alkohol- och narkotikaplaner,
              vilket pekar på en positiv utveckling lokalt.
            </seg>
            <seg n="d398a460">
              När det gäller gravida kvinnor med missbruksproblem är specialistmödravården
              en viktig resurs. Specialistmödravård finns i Helsingfors och
              Göteborg men börjar också växa fram på andra orter i landet. Ett
              bra samarbete mellan socialtjänst och mödrahälsovård eller specialistmödravården
              är ofta en förutsättning för att fånga upp kvinnor med missbruksproblem
              tidigt i graviditeten.
            </seg>
            <seg n="1169acce">
              Ett gott exempel från Malmö är det så kallade Ambulatoriet, som
              samordnar tidiga insatser för gravida med missbruksproblem och
              stöder de blivande mödrarna genom graviditeten och i föräldraskapet
              tills barnet är två år. Ambulatoriet består av barnmorskor, läkare,
              sjuksköterskor, kuratorer och representanter för stadsdelarnas
              individ- och familjeomsorg. Man samarbetar även med Stadsmissionen
              och sprututbytesverksamheten. Målet är att barn inte ska födas
              med skador till följd av mammans intag av alkohol eller droger.
              Ett annat mål är att minska antalet omhändertagna barn.
            </seg>
            <seg n="8b1cf98f">
              Jag har även tagit del av erfarenheterna från Norge, där socialtjänstlagen
              ger möjlighet att utan den gravida kvinnans samtycke kvarhålla
              henne på en behandlingsinstitution under hela den återstående
              graviditeten om det är övervägande sannolikt att barnet kommer
              att födas med en skada som har ett direkt samband med moderns
              missbruk samt att frivilliga insatser inte är tillräckliga. Jag
              har också noterat att de kliniska erfarenheterna från Borgestadsklinikken
              är att kvinnorna accepterar tvånget och efter en tid ser positivt
              på behandlingen.
            </seg>
            <seg n="99ba1ebe">
              LVM-utredningen behandlade frågan om tvångsvård av gravida kvinnor
              med missbruk. Utredaren förordade inte någon förändring av lagstiftningen.
              Ett skäl som utredaren angav var att de allra flesta kvinnor med
              denna svåra problematik kan antas uppfylla någon av specialindikationerna
              för vård enligt LVM.
            </seg>
            <seg n="385cb02f">
              Det är viktigt att framhålla att det redan i dag finns möjlighet
              att använda LVM för att skydda gravida kvinnor som missbrukar
              och därmed deras ofödda barn. Det finns dock tecken på att denna
              möjlighet används i olika utsträckning i olika delar av landet.
              Jag anser att det är viktigt att vi får mer kunskap om hur LVM
              tillämpas i dag för att se om det finns behov av förändringar
              för att på ett bättre sätt ge så goda förutsättningar som möjligt
              för den här gruppen mammor och deras barn.
            </seg>
          </u>
          <note n="ad63aef3">
            Då Ulrik Lindgren, som framställt interpellationen, anmält att
            han var förhindrad att närvara vid sammanträdet medgav andre vice
            talmannen att Kenneth Lantz i stället fick delta i överläggningen.
          </note>
          <note type="speaker" n="47dcf213">
            Anf. 181 KENNETH LANTZ (kd):
          </note>
          <u who="kenneth_lantz_1d03eb" xml:id="i-be4e38dbd21bc43c-0" n="a58bc7fc">
            <seg n="6e2a9797">
              Fru talman! Tack för svaret, ministern, eller försöket till svar!
            </seg>
            <seg n="1d01809a">
              Jag beklagar att Ulrik Lindgren inte själv kan närvara i debatten,
              men han har skäl att utebli. Jag har fått förmånen att företräda
              partiet och dela min uppfattning med ministern angående de här
              viktiga frågorna.
            </seg>
            <seg n="8cd496e2">
              Det är rätt och riktigt att vi får ett svar. Ministern har också
              noterat och kommenterat att han har varit i kontakt med, tagit
              del av och informerat sig om. Men det finns en punkt, som kanske
              inte är klart och tydligt utskriven i Ulrik Lindgrens interpellation
              till ministern, och det är något som vi förväntar oss ett svar
              på. Det är konkret: Vad ska göras, och vad kan förbättras?
            </seg>
            <seg n="7e66d488">
              Min utgångspunkt i det här engagemanget är barnens bästa. Det
              är inte fråga om att vi är ute efter att klämma till några kvinnor
              som lider under missbruk. Det är bra att kunna hjälpa enskilda
              kvinnor naturligtvis i den här situationen, men det är barn som
              inte väljer sina föräldrar som är det absolut viktigaste i den
              här frågeställningen. Vad avser ministern att vidta för åtgärder
              den tid som återstår? Vad tänker Socialdemokraterna att vi ska
              göra åt den här gruppen som riskerar att bli predestinerade för
              alkoholism eftersom de redan har fått del av detta innan födseln?
            </seg>
            <seg n="50287fc4">
              Kristdemokraterna har arrangerat ett seminarium i just de här
              frågorna då vi har tagit upp det här viktiga ärendet. Jag tror
              också att ministern delar det här ansvaret med oss. Det är därför
              det är så angeläget för oss att påtala för regeringen och för
              ministern att det skyndsamt måste vidtas några konkreta åtgärder.
            </seg>
            <seg n="53acaeeb">
              Ulrik nämner i sin fråga frivilligvård, och det finns med i svaret
              också. Det är bra. Det är föredömligt om vi kan ha så mycket frivilliga
              och ideella krafter som möjligt i ett samhälle. Det är min ambition
              också. Men det finns en grupp som aldrig hörsammar en sådan inbjudan.
              Det är den gruppen som jag tycker att norrmännen har lyckats så
              väl med när de talar om med bestämdhet att det också finns möjlighet
              att med en viss form av tvång gå in och vårda och hjälpa kvinnor
              så att de inte föder barn under påverkan av droger av olika slag.
            </seg>
            <seg n="87166d31">
              Fru talman! Låt mig konkret få ställa någon fråga om den influens
              som jag förhoppningsvis kan få höra har påverkat ministern i någon
              mån också kan få realiseras i någon form av handgripliga åtgärder
              så att vi ser en viljeinriktning, inte bara att man berättar att
              det här finns, att det är bra och att det är viktiga frågor. Hur
              ser Morgan Johansson personligen eller som företrädare för regeringen
              på vad man ska göra för att förbättra situationen för dessa barn
              som riskerar att födas under påverkan av droger?
            </seg>
          </u>
          <note type="speaker" n="db3f22e2">
            Anf. 182 MARITA ARONSON (fp):
          </note>
          <u who="unknown" xml:id="i-a877f091d9899be2-81" n="89750e2b">
            <seg n="1da0ba71">
              Fru talman! Det här är en fråga som vi har diskuterat förut,
              Morgan Johansson. Även Ulrik Lindgren har varit med tidigare.
              Jag tycker att det är bra att mycket sker, som ministern säger,
              och jag tror att det finns en klar ambition att det ska bli bättre
              för den här gruppen av kvinnor och för barnen framför allt. Många
              av de här barnen simmar bildligt talat i alkohol under graviditeten.
              Barnen är lika berusade som mamman är berusad. Det gör att barnen
              far illa.
            </seg>
            <seg n="3f32ed26">
              Jag har just haft samtal med en grupp barn som har de här skadorna
              och vars föräldrar tillhör en FAS-förening. När man hör de här
              ungdomarna som har skadorna de var mellan 15 och 20 år säger de:
              Kan man inte stoppa att mamma dricker? Kan man inte få stopp på
              mamma? För de ser vilka skador de har fått. De är klart medvetna
              om de skador de har och hur jobbigt deras liv är. Då känner man
              att vi har instrumentet. Vi skulle kunna stoppa det här. Jag har
              förståelse för att Morgan Johansson inte vill göra något snabbt
              och att han vill utreda, men jag tror att det skulle vara en väldigt
              viktig åtgärd för väldigt många barn. Även om, som det står i
              svaret, man kan tillgripa LVM visst kan man göra det tror jag
              att jag tidigare har berättat om några fall som jag själv känner
              till där mamman överklagade, vann i rätten och kunde fortsätta
              att dricka under graviditeten, även om man hade använt sig av
              LVM. Vi har ingen lagstiftning för fostret.
            </seg>
            <seg n="69c270d3">
              Så jag skulle vilja vädja till ministern att tänka en gång till.
              Min fråga är om det är något på gång. Har ministern tankar åt
              det här hållet? Vi har diskuterat detta förut, men kanske har
              det gått ett litet steg framåt. När jag började med att väcka
              den här motionen tror jag att vi var ensamma i Folkpartiet. Nu
              är vi fyra partier som står bakom. Jag hoppas att det kommer ett
              femte parti också.
            </seg>
          </u>
          <note type="speaker" n="57d37b08">
            Anf. 183 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-6" n="472a645b">
            <seg n="09da66f8">
              Fru talman! Jag tror att alla som någon har träffat ett barn,
              eller en vuxen för den delen, med ett fetalt alkoholsyndrom inte
              kan undgå att känna att det måste kunna förebyggas, att det måste
              vi ha kunnat göra någonting åt, likaså om man har sett en film,
              vilket jag har gjort, om ett barn som föds med heroinabstinens,
              som skakar redan när det kommer ur moderlivet.
            </seg>
            <seg n="39d7983a">
              Det är klart att det är en fråga som är oerhört viktig. Samtidigt
              är det viktigt att vi gör rätt saker. Jag tror att man ska börja,
              när det handlar om vilka åtgärder man ska vidta, med att försöka
              nå kvinnorna tidigt, via barnavårdscentralerna och mödravårdscentralerna.
              Det gäller att se till att det finns resurser och en kompetens
              på barnavårdscentraler och mödravårdscentraler, att man klarar
              av att möta kvinnorna, att man klarar av att fråga på ett sådant
              sätt att man får riktiga svar, att man också klarar av att ta
              hand om de svaren sedan.
            </seg>
            <seg n="4a6e1c58">
              Vi genomför därför det är faktiskt ett konkret besked i interpellationssvaret
              det stora projektet ihop med Familjemedicinska institutet. Vi
              gör särskilda utbildningsinsatser just mot BVC-personalen. Det
              är sjuksköterskorna och barnmorskorna framför allt som får den
              utbildningen. Det är helt avgörande att det finns.
            </seg>
            <seg n="7cb061e8">
              Det andra är att det också måste finnas en möjlighet till omedelbar
              vård i de situationerna. Vi talar om missbrukarvården. Det är
              klart att det ska vara noll väntetid för en gravid kvinna som
              har ett behov av vård och som vill komma in i vården. Hon måste
              komma in omedelbart utan väntetid. Den signalen har jag hittills
              när det gäller socialtjänsten. För runtom i landet har den här
              gruppen en oerhört hög prioritet. Det finns egentligen ingen väntetid,
              utan man kommer rakt in och får vård. Om det inte är så måste
              det bli så. För här kan man inte vänta en vecka eller två eller
              en månad eller två. Här måste man komma rakt in.
            </seg>
            <seg n="1f8a7fc7">
              Det finns faktiskt redan i dag tvångsåtgärdsmöjligheter enligt
              LVM. Det skriver vi också i interpellationssvaret. Det är tvångsmöjligheter
              som ibland tillgrips, men rättspraxis är lite olika över landet,
              vilket jag också snuddar vid i interpellationssvaret. Det finns
              en anledning att göra en bredare översyn av det.
            </seg>
            <seg n="9429fd0e">
              Jag kan bara nämna ett exempel. Jag hörde häromdagen, i måndags,
              hur man hade gjort. Man ville tvångsomhänderta en kvinna, men
              man tyckte inte att den lagstiftning som i dag fanns var tillräcklig
              för att göra det med hänvisning till barnets hälsa. I stället
              skrev man till länsrätten att man gör det, för om kvinnan föder
              ett barn som har skador kommer de psykiska problemen för kvinnan
              att vara stora, och då kan man med stöd av LVM för hennes skull,
              så att säga, göra ett tvångsingripande.
            </seg>
            <seg n="0c3751e8">
              Det var nästan ett sätt att gå över ån efter vatten. Det känns
              inte riktigt bra. Jag tycker inte att det känns bra att man måste
              göra den typen av skrivningar för att göra ett omhändertagande
              om det verkligen behövs.
            </seg>
            <seg n="fbdbf8fc">
              Det är lite synd att vi får upp interpellationsdebatten i dag.
              Faktum är att vi skriver på direktiv till ett uppdrag till Socialstyrelsen
              att göra en bredare översyn av tillämpningen av LVM. Det är en
              del av det, men vi hänger framför allt upp det på den bredare
              frågan hur man bemöter gravida kvinnor i missbrukarvården och
              i barnavården och hur man får stöd och hjälp. LVM:s tolkning är
              en del av utredningsuppdraget.
            </seg>
          </u>
          <note type="speaker" n="39d15f38">
            Anf. 184 KENNETH LANTZ (kd):
          </note>
          <u who="kenneth_lantz_1d03eb" xml:id="i-be4e38dbd21bc43c-1" n="a58bc7fc">
            <seg n="dbb6569d">
              Fru talman! Tack så mycket, justitieministern. Det är väl en
              bit på väg. Man känner ändå att det finns en viss förståelse.
              Skam vore ju om vi inte kunde ha ett gemensamt intresse i detta
              ministern, jag själv och mitt parti och även övriga partier, såsom
              Marita på ett förtjänstfullt sätt nämnde här i förbifarten.
            </seg>
            <seg n="8c84104e">
              Jag tycker att detta är så pass viktigt att vi också borde kunna
              kräva ett svar när det gäller den översyn som Morgan Johansson
              själv för fram att man funderar på och just i dagarna sitter och
              skriver på: Kan detta bli ett gemensamt parlamentariskt intresse,
              ett uppdrag som vi gemensamt mellan flera olika partier skulle
              kunna få gå in i och arbeta med, för att på så sätt eventuellt
              också få en väldigt bred majoritet för en sådan här undersökning
              och utredning? Det skulle vara intressant om ministern kunde delge
              några tankar om detta till protokollet och till riksdagen när
              nu ministern själv har fört på tal att man arbetar med detta i
              Regeringskansliet.
            </seg>
            <seg n="cc692a33">
              Om man frågar från barnmorskorna vill man ju ha svar. Får man
              möjlighet och känner sig stark nog att svara vill man förmodligen
              också ha hjälp. Då kan jag inte annat än ställa mig väldigt tveksam
              till att den hjälpen reellt finns i dagens sjukvård.
            </seg>
            <seg n="fa1d15d8">
              Folkhälsominister är en fantastisk titel. I dessa sammanhang
              krävs det också ett visst engagemang av en minister med en sådan
              ärevördig titel när vi har en förebyggande hälsovård i Sverige
              som tar blygsamma mindre än 10 % av sjukvårdsbudgeten. Jag tycker
              att vi borde satsa mycket mer medel och resurser på att förebygga
              i stället för att gång på gång bedriva en vård i efterhand.
            </seg>
            <seg n="e0ce7321">
              Det skulle vara härligt att få uppleva att en minister kraftfullt
              sade: Jag kommer att driva och med tanke på barnens bästa se till
              att vi, eventuellt enligt den norska modellen, kan komma åt de
              mödrar som av ett eller annat skäl har drabbats av drog- och alkoholbruk
              så att de kan få hjälp, innan de har gått några månader med sitt
              foster, att på ett eller annat sätt bli fria från det här begäret.
            </seg>
            <seg n="50359636">
              Tack så mycket för svaret så långt! Men skulle vi kunna få enas
              om ett gemensamt åtagande mellan olika politiska partier i detta
              ärende tror jag att det skulle ses med välbehag av väldigt många
              i Sverige.
            </seg>
          </u>
          <note type="speaker" n="aeeaf4f0">
            Anf. 185 MARITA ARONSON (fp):
          </note>
          <u who="unknown" xml:id="i-a877f091d9899be2-82" n="89750e2b">
            <seg n="bd34ed43">
              Fru talman! Det låter ju väldigt bra att det ska hända någonting
              eller att ni håller på och skriver på någonting. Skriv nu rätt,
              säger jag då, så att det går åt rätt håll! Kanske barn inte behöver
              födas skadade om socialtjänsten och sjukvården har möjlighet att
              förebygga på det här sättet.
            </seg>
            <seg n="dcce9d6e">
              Över huvud taget tycker jag att det är bra att det händer saker
              med den förebyggande verksamheten, men det har ju tagit förskräckligt
              lång tid. Vi började i Göteborg 1974. Då kom vi på att det var
              farligt att dricka alkohol under graviditeten. Nu är det 2006.
              När vi träffades några stycken som jobbat med detta under många
              år sade vi: Varför har det gått så förskräckligt långsamt? Det
              har varit näst intill omöjligt. Är det för att det rör kvinnor?
              Är det för att det rör barn? Är det så att man inte bryr sig?
            </seg>
            <seg n="062ca9dd">
              Lite grann kan man känna att just denna långsamhet gör att man
              blir nästan förtvivlad. Under tiden är det ju barn som blir skadade,
              och när man träffar barn som är skadade ser man vilka bekymmer
              de har.
            </seg>
            <seg n="1c9c5e9a">
              Vi vet att det nyss var 30 % av de gravida kvinnorna i Helsingfors
              som fortsatte att dricka alkohol under graviditeten. Jag känner
              också att alkoholen inte minskar särskilt mycket konsumtionsmässigt
              när det gäller unga tjejer i dag. Jag tror alltså att detta är
              en viktig fråga också framöver. Och det behöver inte ta så förskräckligt
              lång tid.
            </seg>
          </u>
          <note type="speaker" n="b260fe54">
            Anf. 186 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-7" n="472a645b">
            <seg n="8d01e11c">
              Fru talman! Jag tycker inte att Marita Aronson behöver vara så
              dyster i den meningen att allting tar så lång tid. En av de stora
              saker som hänt under de drygt 30 åren mellan 1974 och 2006 är
              ju att attityderna till graviditet och alkohol faktiskt har förändrats.
              Det ser vi både reellt och när vi tittar på opinionsundersökningar
              och så vidare. Det är inte längre socialt accepterat i vårt land
              att dricka samtidigt som man är gravid. Det är en stor skillnad,
              och där får man väl säga att vi sticker ut lite från svensk sida.
            </seg>
            <seg n="f1c1f867">
              När min Anna var gravid med vårt första barn var vi i Italien
              med några kompisar och åkte runt på olika vingårdar. Nästan överallt
              fick hon frågan: Ska inte du också smaka på vinet? Det blir han
              eller hon väl bara pigg av. Den attityden stöter man faktiskt
              inte alls på i vårt land, medan den är mer vanlig om man kommer
              ut på kontinenten.
            </seg>
            <seg n="7538097e">
              Den här attitydförändringen, att graviditeten är ett av de alkoholfria
              områdena, är en väldigt stor framgång som jag tycker att Marita
              Aronson och andra som har jobbat med detta under lång tid faktiskt
              ska ta till sig.
            </seg>
            <seg n="fd70b7d4">
              Sedan är frågan hur man ska bemöta dem som kanske har ett tungt
              missbruk under en graviditet och klara den situationen. Där har
              jag sagt att det viktiga är att man kan gå in tidigt. Här finns
              utbildningsinsatser mot BVC. Här finns också vad jag kallar för
              noll väntetid i missbrukarvården. Det är jätteviktigt i den situationen.
              Det kan inte vara så att man får vända med orden: Det finns ingen
              plats i avgiftningen till dig förrän om två månader. Gravida måste
              ha en gräddfil i missbrukarvården.
            </seg>
            <seg n="dbee59c7">
              De pengar som vi nu anslår till missbrukarvården, de sammanlagt
              nästan över 800 miljoner som vi anslår under tre år för att stärka
              missbrukarvården, kommer att kunna medverka till att det blir
              bättre också där även om jag faktiskt tror att det redan i dag
              på de allra flesta håll finns en särskild prioritering i de situationerna.
            </seg>
            <seg n="70461907">
              Sedan har vi frågan om användning av tvångsåtgärder, som inte
              är så enkel som man i förstone kan tro. Det finns ett starkt argument
              emot, nämligen om det skulle visa sig att färre kvinnor söker
              sig till barnavården eller mödravården på grund av att denna tvångsmöjlighet
              finns och att man då kanske skulle få fler som väljer att föda
              sitt barn i lönndom, helt enkelt, med allt vad det innebär i fråga
              om risker för barnet. Det är det tunga argumentet emot. Jag har
              hela tiden sagt att jag vill att vi känner på det argumentet,
              inte minst att vi ser på erfarenheten från Norge, innan vi slutligen
              sätter ned foten. Det är nog ganska viktigt att man reder ut detta.
            </seg>
            <seg n="20e2ab14">
              Det är också därför jag vill att Socialstyrelsen gör en utredning
              om detta. Jag tror också att det är just Socialstyrelsen som ska
              göra den. Partierna får komma in sedan. När expertmyndigheten
              har gjort sin bedömning blir det här föremål för en politisk process
              detta som en kommentar till Kenneth Lantz fundering här. När vi
              gör det ska vi ha det här breda perspektivet: Hur bemöter man
              gravida kvinnor med ett missbruk? Hur har vi det med utbildningsnivån?
              Hur har vi det med våra instrument? Om vi också ska titta på om
              vi måste göra förändringar i tillämpningen av LVM blir det en
              bedömning efter den analysen. Men som sagt, direktiven för detta
              uppdrag till Socialstyrelsen sitter vi nu och skriver. Det kommer
              vi att vara färdiga med inom några veckor, så då kommer det.
            </seg>
          </u>
          <note type="speaker" n="cb6f7504">
            Anf. 187 KENNETH LANTZ (kd):
          </note>
          <u who="kenneth_lantz_1d03eb" xml:id="i-be4e38dbd21bc43c-2" n="a58bc7fc">
            <seg n="4f62dbf0">
              Fru talman! Jag tackar så hjärtligt för tillfället att säga tack
              till Morgan Johansson också för det här svaret. Det är inte så
              att vi jublar, lyfter händerna och tycker att nu är vi framme,
              nu är det färdigt, men vi är ändå gemensamt på banan och slåss
              och kämpar för det här. Kristdemokraterna kommer att driva den
              här frågan vidare från sitt perspektiv och sina övertygelser.
              Vi är helt övertygade om att det behövs en oerhört kraftig insats
              för att förebygga, informera och på alla sätt och vis hjälpa de
              kvinnor som hamnat i den här situationen också förebygga för ett
              bättre liv för deras barn som förhoppningsvis ska födas.
            </seg>
            <seg n="27af920d">
              Jag ställer mig inte bakom att någon ska föda sitt barn i lönndom
              och inte inom den offentliga vården, absolut inte. Här måste vi
              föra fram en möjlighet och en positiv väg att kunna föda sitt
              barn inom den sjukvård som finns i Sverige och som är bra.
            </seg>
            <seg n="a2aff91e">
              Morgan Johansson säger att detta ska ha högsta prioritet och
              att det inte får vara någon väntetid när det gäller att hjälpa
              dem som drabbats av missbruk. Är det med sanningen överensstämmande
              att dessa resurser finns känner vi oss mindre oroliga. Jag har
              dock viss erfarenhet av ett ideellt engagemang i min hemstad Helsingborg,
              där jag ändå tycker att det finns en tröghet i systemet. Man ifrågasätter
              och räknar inte med att avsätta de resurser som egentligen finns.
            </seg>
            <seg n="4eeae236">
              Det finns oerhört många ideella organisationer som gärna skulle
              åta sig mer uppgifter inom den här vården och inom detta arbete.
              Men de borde också få någon form av erkännande från staten och
              kommunerna på det här området.
            </seg>
            <seg n="92a2e52d">
              Jag ropar efter, och jag företräder då en grupp människor som
              väldigt seriöst och djupt känner för den här frågan, och vädjar
              om stöd och hjälp i detta arbete.
            </seg>
          </u>
          <note type="speaker" n="fa1f524d">
            Anf. 188 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-8" n="472a645b">
            <seg n="97841299">
              Fru talman! Sedan den här frågan började diskuteras har jag haft
              kontakt med många människor som jobbat med gravida kvinnor i missbrukssituationer,
              inte minst med Ambulatoriet i Malmö. Jag har också pratat med
              socialtjänsten på många håll. Så sent som i måndags talade jag
              med socialtjänsten i Malmö om situationen där och ställde den
              hårda frågan: Om en kvinna som är gravid och som samtidigt har
              ett missbruk kommer till er och vill ha vård för sitt missbruk,
              kan hon då beredas vård direkt?
            </seg>
            <seg n="17d8642a">
              Vart jag än vänder mig får jag samma svar: För den här gruppen
              finns det inga väntetider. Det klarar vi.
            </seg>
            <seg n="b5e6af3d">
              Skulle det vara någonstans där man inte klarar det, där det inte
              är så, måste den kommunen rätta till det därför att här måste
              det, som jag tidigare sagt, finnas en gräddfil i missbrukarvården.
            </seg>
            <seg n="a9c49e7b">
              Det är inte säkert att det i första hand är ideella krafter som
              i det fallet ska anlitas, utan det är nog professionell missbrukarvård
              som man så att säga hamnar i. Kanske är det till och med någon
              av statens institutioner som tar det ansvaret. Men några väntetider
              ska det alltså inte behöva finnas.
            </seg>
            <seg n="5101bcb5">
              Jag instämmer absolut i Kenneth Lantz resonemang om att det behövs
              mer pengar också till förebyggande insatser i hälso- och sjukvården.
              Det är delvis en annan fråga en fråga om hur vi klarar av att
              förebygga i de här avseendena innan det blir ett akut läge. Kenneth
              Lantz vill att vi ska vara en partner där. Jag är gärna en partner
              i fråga om att driva fram mer resurser till förebyggande insatser
              i hälso- och sjukvården. Jag hoppas då bara att Kenneth Lantz
              och oppositionen är partner till oss när det gäller att ordna
              finansieringen till den typen av förebyggande verksamhet. Det
              är inte alltid som man ställs inför den situationen.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="3c4cb2a8">
            35 § Svar på interpellation 2005/06:436 om anmälningsskyldigheten
            och barn som far illa
          </note>
          <note type="speaker" n="42ed4a3c">
            Anf. 189 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-9" n="472a645b">
            <seg n="750bd655">
              Fru talman! Solveig Hellquist har frågat mig vilka åtgärder jag
              avser att vidta
            </seg>
            <seg n="0226216a">
              En av socialtjänstens viktigaste uppgifter är att skydda barn
              i socialt utsatta situationer. Det är en mycket grannlaga uppgift
              som ofta ställer relationen mellan samhällets ansvar och den enskildes
              integritet på sin spets. Det är, som Solveig Hellquist säger,
              ofta så att socialtjänsten får kritik både när man ingriper och
              när man inte ingriper i barnärenden. För att kunna ge skydd åt
              utsatta barn är socialtjänsten beroende av information om hur
              enskilda barn har det. I det sammanhanget är de som möter barn
              och ungdomar i deras egen vardag viktiga uppgiftslämnare. Det
              handlar om mödravårds- och barnavårdscentraler, förskolan och
              skolan, fritidsverksamhet och polis likväl som uppmärksamma medmänniskor.
              Därför finns det en skyldighet för vissa tjänstemän respektive
              en uppmaning till allmänheten att anmäla kännedom om att ett barn
              kan fara illa enligt socialtjänstlagen. Vidare finns det en hänvisning
              till anmälningsskyldigheten i bland annat skollagen, hälso- och
              sjukvårdslagen och polislagen. Vi vet att socialtjänstens möjligheter
              att ingripa och agera tidigt förbättras genom nära samverkan och
              samarbete med dessa verksamheter. Socialtjänstens arbete har också
              utvecklats i denna riktning, bland annat genom familjecentralernas
              verksamhet.
            </seg>
            <seg n="0b2be014">
              I samband med de ändringar som gjordes i socialtjänstlagen 2003
              infördes nya bestämmelser för att ytterligare stärka skyddet för
              barn i utsatta situationer. Bland annat blev en kommun, dit en
              familj flyttat, skyldig att bistå den gamla kommunen för att kunna
              slutföra en pågående barnavårdsutredning. Samtidigt vidgades anmälningsskyldigheten
              till att omfatta fler yrkesgrupper som i sin verksamhet kommer
              i kontakt med barn. Socialstyrelsen har i uppdrag att följa upp
              lagändringarna och kommer att avlämna en rapport till regeringen
              den 31 oktober 2006.
            </seg>
            <seg n="1951fd8b">
              Fortfarande återstår dock en hel del att göra inom den sociala
              barn- och ungdomsvården. Det var också bakgrunden till att regeringen
              år 2003 tillkallade en parlamentarisk kommitté med uppdrag att
              ta fram underlag till en nationell handlingsplan för den sociala
              barn- och ungdomsvården. Kommittén lämnade sitt betänkande Källan
              till en chans (SOU 2005:81) i oktober 2005. Det har varit ute
              på remiss och bereds för närvarande i Regeringskansliet.
            </seg>
            <seg n="dfb1e4c7">
              Kommittén har avlämnat flera förslag på de områden Solveig Hellquist
              pekar på. Det handlar bland annat om att förstärka både kunskap
              och kapacitet när det gäller tidigt stöd och för att ytterligare
              utveckla samverkansformerna mellan socialtjänsten och andra verksamheter.
              Det rör också åtgärder för att säkra kunskap, kompetens och kvalitet
              inom den sociala barn- och ungdomsvården. Det handlar både om
              vilken utbildning och kompetens man ska kunna utkräva av personal
              inom den sociala barn- och ungdomsvården och om att förstärka
              forskningen på området. Det finns också förslag om att garantera
              barn och unga insatser av god kvalitet genom kvalitetskriterier
              och kvalitetsmått på nationell nivå genom att upprätta nationella
              kvalitetsregister för den sociala barn- och ungdomsvården.
            </seg>
            <seg n="32b42295">
              Jag delar inte uppfattningen att allmänheten har en negativ attityd
              till socialtjänsten. Socialtjänsten gör i allmänhet ett bra jobb
              med tanke på dess mycket svåra uppgifter. Samtidigt måste vi kunna
              ställa krav på att socialtjänsten löser sina uppgifter professionellt
              i enlighet med vetenskap och beprövad erfarenhet.
            </seg>
            <seg n="a6303032">
              Jag kommer att fortsätta att verka för att socialtjänsten ges
              nödvändiga förutsättningar för att kunna ge skydd åt utsatta barn.
              Min avsikt är att överlämna en nationell handlingsplan för den
              sociala barn- och ungdomsvården till riksdagen.
            </seg>
          </u>
          <note type="speaker" n="4919d823">
            Anf. 190 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-01ee8f270dde4058-0" n="49d67982">
            <seg n="064eac48">
              Fru talman! Jag får tacka ministern för svaret. Svaret innehåller
              många väl kända fakta om socialtjänstens uppgifter när det gäller
              att skydda utsatta barn och när det gäller anmälningsskyldigheten
              och förstärkningar av den skyldigheten.
            </seg>
            <seg n="669a150f">
              Vi är överens om en del saker i fråga om kompetensen inom socialtjänsten.
              Det är min förhoppning att de erfarna och kompetenta socialarbetarna
              framdeles kommer att handlägga svåra barnärenden. Vi får se fram
              emot den nationella handlingsplan som Morgan Johansson framöver
              tänker avlämna.
            </seg>
            <seg n="0f4525a7">
              I dag är det faktiskt precis ett år sedan vi senast debatterade
              den här frågan. Också då tog jag upp problemet med att anmälningsskyldigheten
              inte fungerat. Detta var efter det att Ekot hade gjort en kartläggning
              av 200 kommuner. Dels anmäler inte de som har anmälningsplikt,
              dels utreddes inte mer än ungefär 50 % av anmälningarna.
            </seg>
            <seg n="f0e5921c">
              Det har nu varit en del tragiska fall där barn till och med har
              torterats till döds. Det har lett till att fokus återigen satts
              på situationen för utsatta barn och på anmälningsskyldigheten.
            </seg>
            <seg n="653f7c80">
              Jag har frågat ministern vilka åtgärder han tänker vidta för
              att anmälningsskyldigheten ska fungera. Men något svar på den
              frågan har jag inte fått. Jag anser att problemet med att lagstiftningen
              inte följs, och aldrig har följts, på det sätt som var tänkt kräver
              en väldigt seriös debatt, en noggrann analys och nya metoder i
              det sociala arbetet. Det räcker inte med att hänvisa till en lagstiftning
              som inte fungerar. Det är inte där problemet ligger.
            </seg>
            <seg n="8ae5ea07">
              Jag har lång erfarenhet av socialt arbete och har i åratal mött
              barn och familjer som far illa. Jag har även mött de anmälningsskyldiga
              människor som är oerhört ängsliga för vad de kan ställa till med
              och för att de har sett eller hört fel. Det kan också vara så
              att man känner att det inte är någon idé att anmäla därför att
              ingenting ändå händer, utan det ställer bara till med en dålig
              relation med familjen eller resulterar i att ett barn tas från
              dagis.
            </seg>
            <seg n="b8ce58ba">
              I dagsläget vill jag också lyfta fram den rädsla som personalen
              känner trots att man har den här lagstadgade skyldigheten.
            </seg>
            <seg n="d519d232">
              Bland annat läste jag häromdagen en krönika: Om man anmäler riskerar
              man att själv få ett elände och blir orolig för sina egna barns
              säkerhet. Det är samma sak som att folk inte vågar vittna. Det
              är som att be om att få livet förstört. Om den här anabola killen
              bodde granne med mig skulle jag inte våga anmäla honom och hans
              familj, för då skulle han kanske ge sig på min familj om han snedtände.
            </seg>
            <seg n="34fb8b25">
              Jag tror att det här är en oro som finns hos vissa människor.
              Vad är det som kommer att hända? Då kommer det inte att räcka
              med att säga att det står i lagen att du har anmälningsskyldighet.
              Jag tror att vi verkligen måste titta på frågorna om anmälningsskyldighet.
              Den har faktiskt aldrig fungerat, inte sedan 70-talet. Det finns
              alltid de som inte anmäler, ibland på grund av bristande civilkurage,
              ibland därför att de är rädda.
            </seg>
            <seg n="f7c6849f">
              Jag skulle i den här första vändan i debatten vilja veta om ministern
              är beredd att titta på anmälningsskyldigheten lite mera noggrant
              för att vi ska kunna hjälpa utsatta barn.
            </seg>
          </u>
          <note type="speaker" n="4de5e8fc">
            Anf. 191 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-10" n="472a645b">
            <seg n="03a29a5b">
              Fru talman! En sådan analys görs just nu. Socialstyrelsen följer
              upp de lagändringar som vi gjorde 2003. Vi utvidgade den till
              att gälla rättspsykiatrin, och vi skrev in i hälso- och sjukvårdslagen,
              i skollagen och i alla lagstiftningar som berör den skyldighet
              som man har. När Socialstyrelsen lämnar sitt resultat i oktober
              får vi se vad de har sett, om det är så att det har blivit bättre
              under de här åren eller om det behövs ytterligare någonting.
            </seg>
            <seg n="05b9724c">
              Problemet är att det inte är alldeles enkelt att komma åt det.
              Den linje som Solveig Hellquist föreslår i sin interpellation,
              där hon talar om en smalare anmälningsplikt som bara ska fokusera
              på brott, förstår jag inte riktigt. När ni sedan skriver vilka
              brott det är som man ska fokusera på blir den väldigt bred. Det
              blir nästan precis på samma sätt som vi har i dag. Då är det egentligen
              ingen stor skillnad, utan det ni vill göra är att få ett straffansvar,
              det vill säga att personal som inte anmäler trots att den borde
              anmäla ska straffas på olika sätt. Jag vet inte vilka sanktioner
              ni föreslår. Då får man ytterligare ett bekymmer.
            </seg>
            <seg n="22bc293c">
              Vi har inte i dag riktigt ordentliga utredningar i efterhand
              av vad som hände och ordentliga uppföljningar. Jag tycker kanske
              att det är bättre att vi börjar med att rätta till det så att
              vi får en ordentlig uppföljning av de fall där det har gått riktigt
              snett.
            </seg>
            <seg n="4b4827f5">
              Det är därför vi också har talat om det som vi kallar för lex
              Bobby, alltså dödsorsaksutredningar som vi nu ska se till att
              få en lagstiftning kring. Det kommer ett förslag om lex Bobby.
              Redan om 14 dagar hoppas vi kunna ha ett färdigt lagförslag, en
              promemoria från departementet. Där ser vi till att upprätta en
              ordning där vi går igenom de fall där samhället misslyckats. Vi
              går igenom dem systematiskt för att se vad vi inte klarade och
              vad vi borde ha gjort bättre.
            </seg>
            <seg n="9afe3108">
              Det i sig, bara det att vi får struktur på sådana utredningar,
              tror jag kommer att driva fram mer av anmälningar därför att fler
              kommer att säga: Vänta nu, det här kommer att innebära att om
              jag inte anmäler kommer jag möjligen, om allting går snett, så
              småningom bli föremål för en utredning. I slutändan kan det leda
              fram till tjänstefelsmål.
            </seg>
            <seg n="ea3a1317">
              Det är den vägen jag tycker att vi ska gå. Där är vi framme med
              lagförslag redan under våren.
            </seg>
            <seg n="bd2897f0">
              Jag tror att det är mycket bättre än att försöka dela upp plikten
              i sådant som ska vara brott och sådant som inte ska vara brott.
              Enligt era skrivningar ska man ha straffansvaret när barn far
              riktigt illa. Men det är väldigt svårt för en personal att veta
              det i den akuta situationen. Hellre följa upp och lära sig mer
              löpande än gå den väg som Solveig Hellquist och Folkpartiet anvisar.
              Jag tror inte att ni har låst er vid det, utan jag tror att det
              helt enkelt handlar om att ni vill se till att det händer någonting.
              Anslut er gärna till vårt förslag om lex Bobby. Det tror jag vore
              bättre.
            </seg>
          </u>
          <note type="speaker" n="df6786c4">
            Anf. 192 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-01ee8f270dde4058-1" n="49d67982">
            <seg n="b475a011">
              Fru talman! Jag ser fram emot den analysen, och jag hoppas att
              de här svårigheterna med anmälningsskyldigheten verkligen finns
              med. I dagens debatt är det väldigt tyst om orsaker till att anmälningsskyldigheten
              inte fungerar.
            </seg>
            <seg n="fb3e0318">
              Jag har en dröm, ministern, om en annan socialtjänst. Som jag
              ser i ministerns svar har vi inte samma åsikt om attityderna till
              socialtjänsten. Egentligen är portalparagrafen helt fantastisk,
              men vi har ändå misslyckats med att riktigt få acceptans för socialtjänsten.
              Jag kan säga att jag har varit till vårdcentralen i dag, men det
              är sällan en människa säger: Jag har varit på soc i dag och fått
              ett bra råd. Man känner fortfarande, trots att det där många gånger
              görs ett bra jobb, att man är stämplad. Man skyltar inte med att
              man har kontakt med soc. Det ska vi ha klart för oss. Där kommer
              anmälningsskyldigheten in.
            </seg>
            <seg n="a7ce8fa2">
              Jag ser inte någon mening med att vi har en skyldighet om man
              inte följer den, om man bryter mot den i allvarliga fall och det
              inte finns några som helst sanktioner, utan barn faktiskt får
              fara väldigt illa.
            </seg>
            <seg n="0d9245ed">
              Jag skulle vilja att socialtjänsten blev ett positivt ställe
              dit man gärna går när man har problem som förälder. Det har alla
              föräldrar någon gång och tycker att det är svårt att vara förälder.
              Man behöver ett gott råd om man har problem med sina barn. Det
              ska man kunna få utan att alltid hamna i pappersrullar, dokumenterat.
              Vi vet att detta finns på sina håll, och det ska vi utveckla.
            </seg>
            <seg n="4f469dfb">
              Vi ska ha en synlig socialtjänst. I dag är det ofta så, inte
              generellt men ofta, att man dyker upp i akuta situationer då till
              exempel ett barn ska omhändertas. Socialtjänsten ska egentligen
              vara synlig i vardagen. Jag har aldrig begripit varför socialtjänsten
              inte finns där barnen är. Barnen finns i förskola och skola. Varför
              ska man sitta och trycka i något hus någon annanstans? Man ska
              vara så att man får nära kontakt med både föräldrar och barn.
              Om socialtjänsten fick en annan roll skulle det underlätta när
              man ser att det är problem.
            </seg>
            <seg n="8fdcb2e0">
              Vi säger att vi vill ha en vassare anmälningsskyldighet. Det
              är ingen mening att anmäla om det inte leder till några åtgärder
              eller någon hjälp. Insatserna enligt socialtjänsten är frivilliga.
              Får man en signal om ett mycket allvarligt fall ska det faktiskt
              göras en anmälan. Man kan till exempel tänka sig att det är en
              verksamhetsansvarig, chefen på förskolan eller rektorn, som har
              det yttersta ansvaret att se till att det finns rutiner och att
              alla fullgör sin skyldighet.
            </seg>
            <seg n="2cc6ce72">
              Jag tycker, ministern, att vi ska fortsätta att diskutera frågor
              om en ny anmälningsplikt och om en ny socialtjänst.
            </seg>
          </u>
          <note type="speaker" n="9f68431a">
            Anf. 193 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-11" n="472a645b">
            <seg n="ab62e3de">
              Fru talman! Att ni vill ha straffsanktioner förstod jag, men
              det jag inte förstod var hur anmälningsplikten skulle bli smalare.
              Ni skriver i interpellationen att den enbart ska tillämpas då
              man misstänker brott mot barn, till exempel misshandel, sexuella
              övergrepp, könsstympning eller vid allvarlig försummelse. Lägger
              man in det här med allvarlig försummelse, blir det egentligen
              liktydigt med det som vi faktiskt redan har i dag. Jag förstår
              inte hur er version kan vara smalare än den som är i dag. Jag
              vill ha en bred anmälningsplikt. Jag tror att det är rätt viktigt
              att markera att när man ser tecken på missförhållanden i skolan
              eller i sjukvården ska man anmäla det till socialtjänsten. Jag
              delar Solveig Hellquists uppfattning att en del, både läkare och
              skolpersonal, kanske drar sig för att göra det. Men det handlar
              då bara om att återigen se till att hela tiden markera att detta
              faktiskt är en plikt för dem och att socialtjänsten inte kan jobba,
              hur bra den än är, om man inte får in den här informationen hela
              tiden.
            </seg>
            <seg n="d48d7553">
              Jag tycker nog att Solveig Hellquist är en smula dyster i hela
              beskrivningen av vad vi har gjort för att motverka våld mot barn
              över huvud taget. Vi har nu haft tragiska fall med barn som dött
              till följd av våld fruktansvärda tragedier. Av det kan vi lära
              oss väldigt mycket. Vi kommer som sagt att lägga fram en ny lagstiftning
              kring dödsorsaksutredningar redan om 14 dagar.
            </seg>
            <seg n="d643dd44">
              Men man får inte glömma bort att vi i vårt land har jobbat oerhört
              intensivt och att resultatet varit bra när det gäller just våld
              mot barn. Ta bara detta att antalet barn som dör av våld trots
              allt har halverats på bara 20 år. För 20 år sedan dog ungefär
              tio barn per år. I dag är genomsnittet ungefär fem. Det är naturligtvis
              fruktansvärda siffror, men det har ändå gått i rätt riktning.
              Jag tror att det bland annat hänger ihop med det förebyggande
              arbete som vi har gjort när det gäller barn och våld.
            </seg>
            <seg n="dd74bf9e">
              Jag gick till källan och tittade i den utredning om barn och
              våld som gjordes 2001 för att ta fram lite siffror på vad som
              har hänt bara de senaste 50 åren. Solnastudien var en studie som
              man gjorde på 50-talet för att se hur ofta barn blev slagna, hur
              ofta det var en del av vardagen. Man frågade både föräldrar och
              barn. Samtliga barn som deltog i studien hade blivit slagna. 30
              % av föräldrarna sade att de slog sina barn i stort sett dagligen,
              framför allt de minsta, de som var ett, två och tre år. 60 % av
              flickorna och 70 % av pojkarna hade blivit slagna minst en gång
              i veckan upp till fem års ålder. Det här var på 50-talet. Och
              vem var det som slog? Det var framför allt mödrar som slog.
            </seg>
            <seg n="30966ef3">
              Så var det enligt Solnastudien på 50-talet och 60-talet. Sedan
              hände någonting på 70-talet och 80-talet. På 70-talet var det
              ungefär 50 % av barnen som sade att de någon gång hade blivit
              slagna. På 80-talet var det 30 % och på 90-talet var det 20 %.
              Vi såg en väldigt snabb nedgång.
            </seg>
            <seg n="88e3a6f8">
              För att summera det finns det nog ingen attitydförändring i vårt
              land som är tydligare än just denna, nämligen att våld och barn
              inte hör ihop och att man inte ska uppfostra sina barn med våld.
              Jag tror inte att det funnits någon attitydförändring de senaste
              50 åren som varit tydligare än just den. Det tycker jag att vi
              ska ta till oss som ett gemensamt tecken på framgång under de
              här åren.
            </seg>
          </u>
          <note type="speaker" n="b4dc9515">
            Anf. 194 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-01ee8f270dde4058-2" n="49d67982">
            <seg n="ea6c85f1">
              Fru talman! Jag känner igen hur det var på 50- och 60-talen.
              Det var ju fruktansvärda förhållanden som barn kunde leva i. Vi
              hade då debatten som sedan ledde fram till den så kallade agalagen.
              Men det är vanskligt det här med siffror. Jag har inte exakt aktuella
              siffror, men jag vet att barnmisshandelsfallen ökar igen.
            </seg>
            <seg n="44c567dc">
              Jag tänker på 70-talet då det fanns en opinionsbildning och en
              kampanj mot barnmisshandel. Jag tycker mig komma ihåg till exempel
              affischer där det stod en liten flicka som hade en docka i handen
              och som sade: Aldrig i livet ska jag klå mina barn! Affischerna
              fanns överallt för att på något sätt medvetandegöra att det inte
              är okej att använda våld vare sig mot vuxna eller mot barn.
            </seg>
            <seg n="399486bc">
              Nej, jag är egentligen väldigt optimistisk. Men jag tycker ändå
              att socialtjänstens arbete, resurser, kompetens och metodutveckling
              måste diskuteras, för de facto är det väldigt mycket som är likt
              hur det varit sedan lång tid tillbaka, även om det finns goda
              exempel här och var.
            </seg>
            <seg n="c2fb4184">
              Jag tycker att Folkpartiet har en hel del bra förslag, till exempel
              om det tidiga föräldrastödet. Vi vill gärna ha kommunala barnombud
              som driver opinion. De skulle kunna göra det till exempel när
              det gäller att vi inte ska slå våra barn och låta dem fara illa.
              De skulle kunna göra en massa olika bra saker, som vi gjorde i
              Timrå där vi fick Sveriges första kommunala barnombudsman.
            </seg>
          </u>
          <note type="speaker" n="9350d327">
            Anf. 195 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-12" n="472a645b">
            <seg n="a6711a8d">
              Fru talman! Jag diskuterar gärna vidare med Folkpartiet kring
              de förslagen. Vi ska väldigt snart ha en diskussion om föräldrastödet
              och de förslag som finns i betänkandet Den sociala barn- och ungdomsvården
              källan till en chans . Jag återkommer till det, därför att jag
              tror också att vi måste göra betydligt mer när det gäller detta
              tidiga föräldrastöd.
            </seg>
            <seg n="8bf8017a">
              Vad jag sökte efter var bara lite mer konkretisering när det
              gäller vad ni egentligen menar med att ni vill ha smalare anmälningsplikt.
              Men jag vet inte riktigt om jag fick några tydliga svar på det.
            </seg>
            <seg n="4c95ff6e">
              Jag tror att det viktiga är att man fortsätter att försöka lära
              sig mer av de situationer där det har visat sig att det inte funkar.
              När det gäller de fall där barn dött till följd av våld är vi
              i vårt land väldigt bra på att reda ut vad det var som egentligen
              hände, det vill säga att få fatt i gärningsmannen och döma honom
              eller henne, oftast honom. Där har vi en mycket högre uppklaringsprocent.
              Vi klarar upp nästan alla. Men vi är sämre på att gå tillbaka
              och reda ut vad det var som vi kunde ha gjort tidigare, vilken
              information som fanns, vad samhället kunde ha gjort tidigare för
              att förebygga detta. Jag tror att det är på den vägen som vi ska
              gå framåt för att också se till att höja anmälningsbenägenheten
              totalt sett. Det är en ganska bra metod att göra det. Det handlar
              egentligen inte om att leta efter några syndabockar, utan det
              handlar bara om att lära sig mer för framtiden.
            </seg>
            <seg n="e2fe44e3">
              Återigen: Lagförslaget kring det som vi kallar för lex Bobby
              hoppas jag att vi ska ha framme på departementet om 14 dagar.
              Jag tror att det är rätt väg att gå.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="5a020c94">
            36 § Svar på interpellation 2005/06:443 om föräldrastöd
          </note>
          <note type="speaker" n="349104b3">
            Anf. 196 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-13" n="472a645b">
            <seg n="fde8b75d">
              Fru talman! Marita Aronson har frågat mig om jag har för avsikt
              att föreslå åtgärder enligt intentionerna i utredningen Stöd i
              föräldraskapet (SOU1997:161) och rapporten Nya verktyg för föräldrar
              förslag till nya former av föräldrastöd (Statens folkhälsoinstitut
              2005).
            </seg>
            <seg n="3719c8e6">
              Under de senaste tio åren har kunskaperna om hur föräldrar effektivt
              kan stödjas i sin föräldraroll ökat påtagligt. Dessa metoder och
              program för att göra föräldrarna säkrare och tryggare i föräldrarollen
              har också visat sig ha en mycket gynnsam effekt på bland annat
              barns och ungdomars psykiska hälsa. I rapporten Nya verktyg för
              föräldrar förslag till nya former av föräldrastöd redovisar Statens
              folkhälsoinstitut (FHI), på regeringens uppdrag, förslag kring
              barnets utveckling och behov.
            </seg>
            <seg n="e1c6d49b">
              I rapporten föreslår Folkhälsoinstitutet en bred spridning av
              metoder för föräldrastöd. Föräldrastödet bör nå alla föräldrar
              med barn upp till 17 år, och kommunerna bör ha det samlande ansvaret
              för all föräldrautbildning riktad till föräldrar inom kommunen.
              Vidare föreslås att regionala centrum utvecklas för stöd till
              kommuner och landsting. FHI föreslår också att video- och dvd-filmer
              tas fram.
            </seg>
            <seg n="ca59d9af">
              I likhet med Folkhälsoinstitutet anser regeringen att frågor
              som gäller föräldrautbildning och föräldrastöd i första hand är
              ett ansvar för de kommunala och landstingskommunala huvudmännen.
              Det är emellertid angeläget att man på den nationella nivån bistår
              och stöder arbetet genom att följa utvecklingen, samla och sprida
              erfarenheter och metodkunskap till berörda huvudmän och ta vara
              på nya initiativ. Det är också angeläget att de metoder som Folkhälsoinstitutet
              har funnit användbara kan komma många till del på ett enkelt och
              inspirerande sätt.
            </seg>
            <seg n="392eef76">
              I regleringsbrevet för 2006 har Folkhälsoinstitutet därför fått
              i uppdrag att redovisa vilka åtgärder som vidtagits för att sprida
              den metodkunskap som sammanställts i den redovisade rapporten
              samt att göra en bedömning av i vilken utsträckning denna kunskapsspridning
              har bidragit till utvecklingen av föräldrautbildning och föräldrastöd.
            </seg>
            <seg n="42cdf763">
              Regeringen gav också i mars 2006 FHI i uppdrag att ta fram ett
              video- och dvd-baserat material för föräldrastödsgrupper som kan
              användas av kommuner och landsting samt andra intressenter.
            </seg>
            <seg n="e7036479">
              Till detta kommer förslagen från den Sociala barn- och ungdomsvårdkommittén
              (SOU 2005:81) som ju Marita Aronson är väl förtrogen med. Det
              handlar bland annat om kartläggning och utvärdering av familjecentralsliknande
              verksamhet, bidrag till kommuner eller kommuner och landsting
              som startar verksamheter eller etablerar fast samverkan kring
              förebyggande arbete och tidigt stöd som riktar sig till barn och
              unga som lämnat förskoleåldern. Vidare att behovet av samverkan
              mellan socialtjänsten, företrädare för polisen, skolan och hälso-
              och sjukvården ska inventeras och utvärderas årligen. Dessa förslag
              har nu varit ute på remiss och bereds för närvarande i Regeringskansliet.
              Min avsikt är att överlämna en nationell handlingsplan för den
              sociala barn- och ungdomsvården till riksdagen.
            </seg>
          </u>
          <note type="speaker" n="f4ddf4d8">
            Anf. 197 MARITA ARONSON (fp):
          </note>
          <u who="unknown" xml:id="i-a877f091d9899be2-83" n="89750e2b">
            <seg n="2bdf0d46">
              Fru talman! Tack, herr minister, för svaret.
            </seg>
            <seg n="d3bc552d">
              Morgan Johansson refererar till Folkhälsoinstitutet och vad de
              talar om i sin rapport Nya verktyg för föräldrar . Den har jag
              också läst. Det är därför jag har ställt frågan.
            </seg>
            <seg n="a122da23">
              När nu ministern har fått så bra information, först från Torgny
              Danielssons rapport 1997 som heter Stöd i föräldraskapet och sedan
              väntat ända till 2005 för att få mer konkreta förslag från Folkhälsoinstitutet,
              undrar man vad som händer och om det händer lite snabbare.
            </seg>
            <seg n="399d96f5">
              Barn kan inte vänta. Det har gått åtta år. På åtta år kan mycket
              hända.
            </seg>
            <seg n="d045b803">
              Vi ser just nu att barn far illa mest varje vecka i Sverige.
              Vi vet, precis som fastslogs i det förra interpellationssvaret,
              att ett tidigt stöd är viktigt för barn och föräldrar.
            </seg>
            <seg n="807e1e4f">
              Man kan säga att det är kommunernas och regionernas ansvar, men
              jag tror att det måste till ett startskott från statlig nivå för
              att det ska bli någon fart på föräldrastödet eller familjestödet,
              som vi i Folkpartiet föredrar att kalla det. Vi hade för ett tag
              sedan Folkhälsoinstitutet och Bris i den tvärpolitiska barngruppen
              här i salen. Båda visade på att föräldrastöd skulle kunna göra
              stor nytta för vilsna föräldrar och otrygga barn. Barnombudsmannen
              har också talat om behovet av föräldrastöd.
            </seg>
            <seg n="b123c10a">
              I rapporten från Folkhälsoinstitutet framhålls att spädbarnsdödligheten
              har sjunkit och att samtliga fysiska hälsoproblem, utom astma,
              hos barn har sjunkit även under 1990-talet. Tendensen för barns
              psykiska hälsa är däremot oroande, särskilt som den psykiska ohälsan
              är det största enskilda hälsoproblemet i hela åldersperioden 144
              år. Det är alltså i stor utsträckning både barn och föräldrar
              som har det jobbigt just nu.
            </seg>
            <seg n="8bee75ff">
              Flera studier visar också att psykiska problem har ökat bland
              barn och unga sedan början av 1990-talet. Undersökningar i åldrarna
              1624 år har visat att oro, ångest och sömnsvårigheter har tredubblats
              under denna period. Studier av 15-åringar tyder på en ökning av
              symtom som huvudvärk, magvärk och nedstämdhet med upp till 40
              % enligt rapporten från Folkhälsoinstitutet.
            </seg>
            <seg n="59ac4fa9">
              Vad man säger där och vad andra undersökningar visar är att familje-
              eller föräldrastöd skulle kunna reducera förekomsten av psykisk
              ohälsa. Insatser för föräldrar erbjuder en av de främsta möjligheterna
              att förebygga denna typ av problem. Det finns många bra försök
              och undersökningar som redovisas bland annat från Finland.
            </seg>
            <seg n="47549d70">
              Insatser för föräldrar är avgörande. I de flesta samhällen medverkar
              också andra vuxna och barn till att barn fungerar hyfsat. Ett
              afrikanskt ordspråk säger: Det krävs en hel by för att fostra
              ett barn.
            </seg>
            <seg n="541b2d72">
              Tidigare har många varit ansvariga för barnen i vårt land. Sedan
              har statens ansvar ökat vilket har gjort att rollen för andra
              som finns runt barnet har minskat. Det har gjort att familjerna
              har blivit mer sårbara. På det sättet har det blivit jobbigare
              för barnen.
            </seg>
            <seg n="9a8d61bf">
              I barnkonventionen står det att konventionsstaterna ska ge lämpligt
              bistånd till föräldrar och vårdnadshavare så att de fullgör sitt
              ansvar för barnets uppfostran. De ska särskilt vidta lämpliga
              åtgärder för att utveckla föräldrarådgivning, vidta lämpliga åtgärder
              för att bistå föräldrar och andra som är ansvariga för barnet
              att genomföra denna rätt. De ska vid behov utarbeta stödprogram.
              Tycker ministern att vi lever upp till barnkonventionen i dessa
              frågor?
            </seg>
          </u>
          <note type="speaker" n="46b8537d">
            Anf. 198 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-14" n="472a645b">
            <seg n="ac1a59af">
              Fru talman! Om inte Sverige lever upp till barnkonventionen när
              det gäller det här avseendet, det vill säga föräldrastöd och föräldrautbildning,
              undrar jag om det finns något land som gör det. Den här typen
              av breda satsningar och erbjudanden till föräldrar att få stöd
              och utbildning är väl inte unikt för Sverige, men det är inte
              många länder som har den typen av erbjudanden. Det ska man komma
              ihåg när man talar om barnkonventionen.
            </seg>
            <seg n="9930309d">
              Jag är också en varm vän av föräldrastöd och stöd i föräldraskapet
              och föräldrautbildningar över huvud taget. Jag ser hur staten
              har tagit fram stöd och hjälp åt kommuner att jobba med det. Det
              gäller inte minst det som jag berättade om i interpellationssvaret
              som Folkhälsoinstitutet har gjort och gör. Det är det video- och
              dvd-baserade materialet, metodkunskap och den skrift som Marita
              Aronson hänvisade till.
            </seg>
            <seg n="6fdc0f0f">
              Hur mycket ska staten göra och hur mycket ska kommunerna göra
              eller rättare sagt hur mycket ska staten ålägga kommunerna att
              göra? Folkpartiet kanske vill att man ska ha något slags nytt
              kommunalt åtagande som staten ska ställa krav på. Det vet jag
              inte. Det låter inte så i svaret. Det Marita Aronson vill markera
              är att hon tycker att det är viktigt med föräldrautbildning. Det
              tycker jag också. Men det är nog ändå i huvudsak på det kommunala
              planet som man bör ha ansvaret för detta.
            </seg>
            <seg n="c4350bcd">
              Det får avspegla vilka majoriteter man har i kommunerna.
            </seg>
            <seg n="a2f4900a">
              Jag ser att det händer ganska mycket inom kommunerna på det området.
              Jag har ett par gånger i kväll refererat till Malmö. Jag ska göra
              det en gång till. I måndags besökte jag Kirsebergs stadsdelsförvaltning.
              De hade årliga erbjudanden till hela stadsdelen alla som bor där
              att delta i föräldrautbildning i cirkelform. Man gick ut med detta
              till alla som bor där.
            </seg>
            <seg n="30c45b69">
              Det är ett mycket bra initiativ. Om man gör det så generellt
              pekar man inte ut vissa utan minskar risken för stigmatisering.
              Det tror jag är ganska viktigt.
            </seg>
            <seg n="a8e5d05c">
              Det är på det sättet vi ska hantera relationen kommunstat. Staten
              redovisar att metoderna finns och tar fram uppgifter om vilka
              effekter det har och hur man ska göra. Sedan ser vi hur kommunerna
              fångar upp det och ser till att vidareutveckla det.
            </seg>
            <seg n="3d445fe8">
              Under de här åren har jag sett att man har tagit detta på stort
              allvar. Vi går åt rätt håll. Med det kan man vara nöjd i dagsläget,
              tycker jag. Vi får sedan utvärdera detta och se om man ska göra
              något mer. I dagsläget tycker jag att utvecklingen ser ganska
              bra ut.
            </seg>
          </u>
          <note type="speaker" n="de18464c">
            Anf. 199 MARITA ARONSON (fp):
          </note>
          <u who="unknown" xml:id="i-a877f091d9899be2-84" n="89750e2b">
            <seg n="6fea68d7">
              Fru talman! Vi verkar vara överens om att något behöver göras.
              Det tycker jag är bra. Men hur och i vilken takt? Det verkar som
              om även detta tar evigheter.
            </seg>
            <seg n="a209584b">
              Vi pratade nyss om barn som skadas av alkohol under graviditeten.
              Den frågan tog 30 år. Vi är nu inne på nionde året i denna fråga.
              Ska det också ta 30 år? Barn kan inte vänta. Man kan inte bara
              låta det gå, utan man måste göra något.
            </seg>
            <seg n="8b7702d5">
              Föräldrar behöver ha någonstans att gå där de vet att de inte
              blir registrerade och samtalen dokumenterade och där det finns
              förtroende för personal av olika yrkeskategorier som har stor
              kunskap om barn och barns behov. Det behöver komma fram på många
              ställen.
            </seg>
            <seg n="ec33ea5d">
              Jag hälsade nyss på Solveig Hellquist i Sundsvall. Där hade man
              gjort något så bra, tycker jag. Där var skolan huvudman eftersom
              man kände att det var för känsligt med socialen. Det kanske inte
              alltid är socialtjänsten som ska hålla i verksamheten.
            </seg>
            <seg n="91b634f6">
              Ministern säger att det har gått ut direktiv till Folkhälsoinstitutet
              om uppföljning. Det är bra, men vi har inte sett så många exempel,
              även om det finns enstaka.
            </seg>
            <seg n="bca310af">
              Vissa fall som i dag täcks av anmälningsskyldigheten är mycket
              lindrigare och leder sällan till några avgörande insatser eller
              åtgärder för barnet.
            </seg>
            <seg n="110c712c">
              Därför har vi i Folkpartiet sagt att vi vill att kommunerna ska
              utveckla en mer rådgivande och öppen verksamhet i samverkan med
              andra aktörer. Vi har valt att kalla detta för familjestödet.
              Man kan också kalla det för föräldrastödet. Dit ska föräldrar
              vända sig för att få råd och stöd utan att behöva hamna i något
              register eller befara tvångsåtgärder. På detta sätt skapar man
              också en aktör dit vården, barnomsorgen och skolan med föräldrarnas
              samtycke kan vända sig för att medverka till att ett barn eller
              en familj får stöd. När föräldrar ger sitt samtycke bryts sekretessen,
              och alla parter kan samverka.
            </seg>
            <seg n="a4061518">
              Tillsammans med andra aktörer kan man skapa nätverk kring ett
              barn mellan socialen, skolan, elevhälsan, MVC, BVC, barnhälsovården
              och så vidare. Familjestödet skulle kunna vara initiativtagare
              till debatter och föräldrasamtal.
            </seg>
            <seg n="e64599eb">
              Rådgivande verksamhet finns redan i olika former ute i kommunerna.
              Men poängen med familjestödet är att den rådgivande funktionen
              skiljs från myndighetsutövningen. Tyvärr är misstänksamheten mot
              sociala myndigheter mycket djupt rotad hos många föräldrar, vilket
              togs upp i den förra interpellationsdebatten. Därför kan det vara
              en fördel att familjestödet drivs av en utomstående aktör med
              finansiering från kommunen.
            </seg>
            <seg n="88cdac35">
              Är detta något som Morgan Johansson kan tänka sig att ta initiativ
              till och genomföra?
            </seg>
          </u>
          <note type="speaker" n="b8035584">
            Anf. 200 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-15" n="472a645b">
            <seg n="106272f1">
              Fru talman! Det är klart att jag kan göra det. När jag ser att
              en kommun agerar på det sättet och ser att det är bra och fungerar,
              så är det klart att jag kan stötta det.
            </seg>
            <seg n="b7c19a24">
              Men Marita Aronson gör egentligen ett stort misstag i denna debatt.
              Detta är nämligen en debatt som egentligen ska föras i hennes
              kommun eller i hennes landsting, men framför allt i kommunen.
              Det är ju där som dessa initiativ ska tas, och det är också där
              som frågan finns.
            </seg>
            <seg n="501a6925">
              Om Folkpartiet vill att staten ska lägga detta på kommunerna
              med något slags tvingande åtagande, då blir det en riksdagsfråga.
              Jag for efter detta tidigare i min fråga till Marita Aronson.
              Men som det är nu är det faktiskt en kommunal fråga.
            </seg>
            <seg n="2cd2ebb0">
              Det är inte första gången som man ser denna sammanblandning av
              roller i riksdagsdebatter, det vill säga riksdagsledamöter som
              vill nagla fast mig vid saker som kommunerna egentligen har hand
              om.
            </seg>
            <seg n="70c5d46b">
              Återigen: Staten kan gärna försöka stimulera detta på olika sätt.
              Man kan utvärdera, ta fram stöd, försöka se till att kommunerna
              kan lära sig av varandra och så vidare. Men så länge som vi inte
              vill gå in och styra upp kommunerna mer än vi vill i detta avseende
              är detta i huvudsak faktiskt kommunala frågor.
            </seg>
            <seg n="1d082eb6">
              Då kan man gärna jobba på det sättet, nämligen hänvisa till kommuner
              som gör ett bra jobb. Sundsvall gör kanske det. Jag hänvisade
              till Malmö. Och det finns kanske många fler socialdemokratiskt
              styrda kommuner som gör ett bra jobb när det gäller detta. Det
              finns kanske till och med en och annan borgerlig kommun som gör
              det. Då får man hänvisa till de kommuner som gör ett bra jobb.
              Men gör inte en kommunal debatt av en riksdagsdebatt. Det är faktiskt
              detta forum som vi talar om, och det är egentligen statens ansvar.
            </seg>
            <seg n="d2d96caf">
              Jag vill ställa en rak motfråga till Marita Aronson. Tycker Marita
              Aronson att staten ska lägga ökade åligganden på kommunerna i
              detta avseende, det vill säga skriva in i socialtjänstlagen, i
              skollagen eller någon annanstans att kommunerna ska genomföra
              detta? Har hon i så fall Folkpartiet bakom sig i fråga om den
              linjen?
            </seg>
          </u>
          <note type="speaker" n="ef72bc74">
            Anf. 201 MARITA ARONSON (fp):
          </note>
          <u who="unknown" xml:id="i-a877f091d9899be2-85" n="89750e2b">
            <seg n="e2a0566b">
              Fru talman! Det är lätt att säga att detta är kommunala frågor
              och att vi ska strunta i det. Jag vet mycket väl att detta sköts
              i kommunerna. Jag har varit kommunalråd under många år, så jag
              vet vad som ligger på kommunerna. Men jag vet också hur svårt
              det är för kommunerna att prioritera. Och just när det gäller
              barnfrågor är det inte enkelt att komma fram i kommunerna heller.
            </seg>
            <seg n="9d30c9eb">
              Därför tror jag att det är viktigt att staten går in med ett
              startskott så att säga. Och jag tycker att det finns bra initiativ
              från socialtjänstministern i denna fråga. Men det behövs snabbare
              och tydligare. Jag tror inte att man bara kan ge ett direktiv
              till Folkhälsoinstitutet och sedan luta sig tillbaka och tro att
              fungerar. Det gör det inte. Jag tror att det snabbare behövs mer
              tydlig handling för att det ska ske på ett bättre sätt.
            </seg>
            <seg n="7803f4cd">
              Barn väntar inte, vilket jag har sagt tre gånger nu, tror jag.
              Vi måste vara lite mer offensiva. Är man socialtjänstminister
              har man ett övergripande ansvar. Och även som folkhälsominister
              har Morgan Johansson många tunga bitar på sina axlar. Jag förstår
              att det inte kan vara enkelt. Men om vi hjälps ska vi se att det
              blir bra. Jag tror att vi måste skynda oss. Och vi måste ha lite
              mer framförhållning och lite mer ork och våga därför att barnen
              inte far särskilt väl i vårt samhälle. Och den psykiska ohälsan
              bland barn och även bland föräldrar ökar dramatiskt just nu. Det
              har utvecklats väldigt snabbt under de tolv år som jag har suttit
              i riksdagen. Därför tycker jag faktiskt att det är bråttom.
            </seg>
          </u>
          <note type="speaker" n="4946814e">
            Anf. 202 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-16" n="472a645b">
            <seg n="d654bc49">
              Fru talman! Jag ställde en rak och enkel fråga, nämligen om Folkpartiet
              och Marita Aronson vill att det ska tas något särskilt statligt
              initiativ i fråga om detta, det vill säga någon lagstiftning som
              ska tas fram och någonting som ökar åtagandet från kommunerna.
              Jag tycker inte att jag fick något svar på det.
            </seg>
            <seg n="866466bc">
              Det jag fick höra är att detta är en viktig verksamhet. Ja, det
              är klart att det är en viktig verksamhet. Men det är kanske ett
              kommunalt åtagande. Och det är kanske kommunerna som har det grundläggande
              ansvaret.
            </seg>
            <seg n="e80575cb">
              Om man inte har fler instrument med sig, mer pengar med sig från
              till exempel Folkpartiets budgetförslag eller mer inriktning när
              det gäller vad man egentligen vill, då ska man nog tala med lite
              mindre bokstäver i debatten.
            </seg>
            <seg n="e8809892">
              Jag vill gärna försöka medverka till att staten kan hjälpa kommuner
              att komma i gång. Man kan hänvisa till vilka metoder som fungerar.
              Och det är precis på det sättet som vi faktiskt jobbar.
            </seg>
            <seg n="bfb23412">
              Men när man säger från oppositionens sida att vi måste göra någonting
              mer och snabbare, då undrar jag vad man menar rent konkret. Och
              jag har inte fått några riktigt tillfredsställande svar på det
              i denna diskussion. Men det får jag kanske vid nästa tillfälle,
              vad vet jag.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="db940818">
            37 § Svar på interpellation 2005/06:450 om vaccination mot pneumokocker
          </note>
          <note type="speaker" n="9f5aca35">
            Anf. 203 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-17" n="472a645b">
            <seg n="9fba4580">
              Fru talman! Margareta Israelsson har frågat mig om jag avser
              att verka för ett införande av vaccination mot pneumokockinfektion
              i det svenska vaccinationsprogrammet.
            </seg>
            <seg n="bad164bb">
              Pneumokocker är en bakterie som är mycket vanligt förekommande
              hos små barn. Uppskattningsvis hälften av alla barn som vistas
              i förskola är bärare av pneumokocker. Vanligast är att bakterierna
              finns i näsan utan att ge några symtom. I sällsynta fall kan dock
              pneumokocker ge upphov till allvarliga symtom hos små barn.
            </seg>
            <seg n="bc369e77">
              Pneumokocker förekommer i ett 90-tal olika typer. Ett tiotal
              av dessa är dominerande hos småbarn. Det vaccin som i nuläget
              finns tillgängligt är dock enbart effektivt när det gäller knappt
              hälften av dessa undertyper. Samtidigt finns det förhoppningar
              om att det inom det närmaste året ska introduceras nya vacciner
              mot pneumokocker som förhoppningsvis kommer att vara effektiva
              mot fler av de undertyper som förekommer hos barn.
            </seg>
            <seg n="246894da">
              Enligt smittskyddslagen har Socialstyrelsen ett bemyndigande
              att meddela föreskrifter om vilka vaccinationer som ska ingå i
              det allmänna vaccinationsprogrammet. Socialstyrelsen utövar även
              tillsynen över vaccinationsverksamheten i landet. I dessa funktioner
              följer Socialstyrelsen kontinuerligt utvecklingen i fråga om vilka
              vaccin som ska ingå i de nationella vaccinationsprogrammen.
            </seg>
            <seg n="38c8fe7e">
              Vid bedömningen av om nya vaccin ska introduceras i de nationella
              vaccinationsprogrammen krävs en ingående analys av bland annat
              hur vanligt förekommande sjukdomen är, hur ofta den ger upphov
              till allvarliga symtom, hur effektiva tillgängliga vaccin är samt
              hur kostnadseffektivt det skulle vara att införa ytterligare vaccin
              i de nationella vaccinationsprogrammen. Jag har inhämtat information
              från Socialstyrelsen om att man nyligen tillsatt en särskild arbetsgrupp
              för att analysera dessa frågeställningar när det gäller vaccination
              mot pneumokocker. I nuläget avvaktar jag arbetet i denna arbetsgrupp.
            </seg>
          </u>
          <note type="speaker" n="047820c9">
            Anf. 204 MARGARETA ISRAELSSON (s):
          </note>
          <u who="margareta_israelsson_7565a2" xml:id="i-d18967f6b8296a06-0" n="dd3574aa">
            <seg n="1d88b0b7">
              Fru talman! Tack för svaret på min interpellation.
            </seg>
            <seg n="2ffd5a1d">
              Den 23 november förra året blev jag kontaktad av Ann-Charlotte
              Wrennstad Gyllenram. Hon är ordförande i Barnplantorna, en organisation
              för döva barn med så kallade cochleaimplantat. Några av barnen
              har blivit döva som en komplikation efter så kallad invasiv pneumokockinfektion,
              meningit.
            </seg>
            <seg n="fec61f51">
              När jag träffade Ann-Charlotte fick jag möjlighet att se det
              implantat som likt ett tekniskt mästerverk nästan ger de drabbade
              barnen hörseln tillbaka. Ett cochleaimplantat kostar mellan 350
              000 och 700 000 kr att sätta in och underhålla, beroende på om
              barnet får ett eller två implantat.
            </seg>
            <seg n="94b28bea">
              Därtill kommer ökade kostnader för barnets skolutbildning som
              nu måste innehålla mer av specialundervisning och assistans. Många
              föräldrar begär vårdnadsbidrag för att kunna hjälpa sina barn
              i den uppkomna situationen. Det handlar om minst 150200 miljoner
              kronor för de omkring 350 barn som opererats.
            </seg>
            <seg n="021b9bda">
              Även om implantatet är ett mycket betydelsefullt hjälpmedel är
              det viktigt att minnas att skadorna som uppkommer kommer i en
              tid då barnet just utvecklar sitt hörande och sitt tal. Det innebär
              att de på ett sätt får börja om på nytt. När det så visar sig
              att dövheten och de neurologiska skador som också kan bli konsekvensen
              av en pneumokockinfektion kan förhindras genom vaccination är
              de 1 500 kr detta skulle kosta en ringa utgift.
            </seg>
            <seg n="306470fb">
              Detta till trots är det begripligt att flera landsting tvekar
              att erbjuda vaccination. I likhet med ministern vill de ha klarhet
              i riskerna, om vaccinationer kan få negativa konsekvenser. Analyserna
              från den arbetsgrupp ministern hänvisar till i sitt svar är efterlängtade;
              men många anser också att det redan borde stå klart.
            </seg>
            <seg n="a197be8d">
              Av de 13 landsting som svarat på en undersökning av Barnplantorna
              svarar 3 att alla barn bör vaccineras mot pneumokocker, medan
              4 är emot. Enkätsvaren visar dock att landstingen har olika syn
              på vilka högriskgrupper som bör vaccineras.
            </seg>
            <seg n="422ea626">
              Flera länder har också tvekat inför vaccinationstanken, men nu
              är en omsvängning på väg. Möjligheten att förhindra att barn drabbas
              av dövhet vid unga år, ställt mot den relativt låga kostnaden
              i kombination med att det nu finns ett lämpligt vaccin, har lett
              till att både England och Norge svängt i frågan, och nu är även
              Nederländerna på väg att göra detsamma. Jag vill verka för att
              denna omsvängning ska ske även i Sverige.
            </seg>
            <seg n="f07df51c">
              Om en småbarnsförälder ska resa med familjen till exempelvis
              Thailand får de själva ta ställning till om barnet ska vaccineras
              mot rabies. När vi nu närmar oss sommar och bad får många föräldrar
              avgöra om de ska bekosta barnens TBE-vaccinering före resan till
              skärgården.
            </seg>
            <seg n="dda460b1">
              Smittskyddsinstitutet och Socialstyrelsen har konstaterat att
              vissa barn löper större risk att få dessa pneumokockinfektioner,
              dels de som är mer mottagliga, dels de som vistas på dagis före
              två års ålder. När ett barn som i Sverige regelbundet besöker
              BVC så småningom ska börja i förskolan sker dock ingen information
              om möjligheten att själv bekosta en vaccination mot pneumokocker.
            </seg>
            <seg n="b009a960">
              I dag fick jag höra om ett barn på 16 månader som blev döv efter
              en pneumokockinfektion i april och var mycket nära att förlora
              livet. Nu är pojken nyopererad med ett cochleaimplantat, men för
              övrigt som en ett års baby på nytt då även hans balanssinne slagits
              ut efter sjukdomen. Det är en mycket vanlig komplikation. Nu får
              han lära sig att gå på nytt.
            </seg>
            <seg n="418fde83">
              I avvaktan på en omsvängning i inställningen till en allmän vaccination
              vill jag fråga om ministerns inställning till att informera föräldrar
              som ska lämna sina barn på dagis före två års ålder om att de
              själva kan bekosta barnens pneumokockvaccinering.
            </seg>
          </u>
          <note type="speaker" n="8bcd1336">
            Anf. 205 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-18" n="472a645b">
            <seg n="086ade19">
              Fru talman! Det sista tycker jag att man absolut borde kunna
              lämna mer information om. Jag tror faktiskt att det är ganska
              okänt att den möjligheten finns.
            </seg>
            <seg n="38c3302c">
              I fråga om en allmän vaccination är det svårare än man i förstone
              kan tro. Då man gör bedömningar över huvud taget av vaccinationer
              måste man väga förekomsten av sjukdomen och allvaret i sjukdomen
              i ena vågskålen och i andra vågskålen riskerna med vaccineringen.
              I de flesta fall kan vaccineringar hos en del känsliga individer
              innebära att man också får en reaktion på själva vaccinationen.
              Så är fallet vid många vaccinationer. I en befolkning på kanske
              en miljon människor finns ett antal hundra som får väldigt kraftiga
              biverkningar. De ska vägas mot varandra. Om det inte är ett antal
              hundra som riskerar att bli sjuka av den sjukdom som man vaccinerar
              mot kanske man inte ska vaccinera över huvud taget. Det är så
              den avvägningen ser ut.
            </seg>
            <seg n="30fad48f">
              Sedan ska man också göra en annan avvägning, nämligen om det
              finns ett verksamt vaccin, det vill säga något som faktiskt fungerar.
            </seg>
            <seg n="0178ba81">
              När det gäller pneumokockinfektioner finns det i dag, som det
              bedöms, ett verksamt vaccin för vuxna. Det klarar av 23 pneumokocktyper.
              Det finns ett stort antal pneumokocker. Jag tror att det är ett
              90-tal pneumokocktyper. Det vaccin som finns för vuxna klarar
              23 pneumokocktyper. För barn finns det ett vaccin som bara klarar
              sex typer. Det är mot den bakgrunden man hittills har sagt att
              vi nog måste avvakta så att det finns ett vaccin som är bättre
              än detta. Signalerna nu säger att det är ett vaccin på väg fram
              som täcker fler av pneumokocktyperna. Då hamnar också diskussionen
              i ett lite annat läge, som expertmyndigheterna har bedömt det.
            </seg>
            <seg n="a45c857c">
              Den referensgrupp för vaccinationsfrågor som finns på Smittskyddsinstitutet
              hade frågan uppe för ett och ett halvt år sedan. De ska diskutera
              den igen på sitt möte i september för att se om det har kommit
              fram ny information som gör att man vill göra en omvärdering i
              sin rekommendation till statsmakterna kring detta.
            </seg>
            <seg n="e890901d">
              Socialstyrelsen har också bildat sin arbetsgrupp och jobbar vidare
              med det här.
            </seg>
            <seg n="4d717b53">
              Jag vill säga att jag inte alls är främmande för att gå fram
              med en allmän vaccination mot pneumokocker. Men då måste jag ju
              veta att det vaccin som vi går fram med verkligen fungerar, att
              det är förhållandevis heltäckande och har effekt, liksom att biverkningarna
              inte är så stora att man löper stora risker på den kanten.
            </seg>
            <seg n="b918a780">
              Det är därför som jag har lämnat det svar som jag gjort i dag
              till Margareta Israelsson. Jag avvaktar just nu Socialstyrelsens
              och Smittskyddsinstitutets arbete under sommaren. Men jag är som
              sagt inte främmande för att vi, om de kommer fram till att detta
              är någonting som vi bör genomföra i det allmänna vaccinationsprogrammet,
              naturligtvis ska göra det också.
            </seg>
          </u>
          <note type="speaker" n="2789b561">
            Anf. 206 MARGARETA ISRAELSSON (s):
          </note>
          <u who="margareta_israelsson_7565a2" xml:id="i-d18967f6b8296a06-1" n="dd3574aa">
            <seg n="2b5cfb2d">
              Fru talman! Tack igen, ministern, och tack för möjligheten att
              få diskutera de här frågorna. Jag får säga att jag känner mig
              oerhört mycket som en novis utöver de vaccinationer man själv
              har utstått och varit med om att barnet har fått. Det skulle naturligtvis
              vara väldigt förmätet av mig att ge mig in i någon diskussion
              om vilket av olika vaccin som ska användas eller inte. Jag tror
              att jag i likhet med många andra föräldrar och medborgare tycker
              att det är en riktig och korrekt väg att se till att man först
              finner rätt medel för att göra en insats. Jag gläds också åt att
              ministern pekar på att är det så att ett sådant medel finns ska
              vi naturligtvis också göra övervägandena.
            </seg>
            <seg n="06651ae0">
              Sedan kan jag inte låta bli, eftersom Norge har varit uppe tidigare
              i dag när det gäller synen på gravida missbrukare, att säga att
              jag tycker att det finns skäl att också fundera över den diskussion
              som man har haft i grannlandet när det gäller de här frågorna.
              Som jag har förstått det har man där närmast sett problemen med
              att konsekvenserna av pneumokockinfektionerna på de små barnen
              blir så oerhört allvarliga. Jag tycker att just det gör att det
              känns angeläget att titta närmare på vad man kan göra. Jag ser
              det också som betydelsefullt att kunna finna ut vad det är för
              riskgrupper som finns.
            </seg>
            <seg n="ccf93503">
              Organisationen Barnplantorna, som jag nämnde tidigare, har gjort
              en undersökning av vad som är landstingens inställning till vaccinationer.
              Av de 13 som har svarat kan man klart se att det inte finns någon
              enhetlig bild av vilka som löper stor risk att drabbas av infektion.
              Det där tycker jag vore väldigt bra om ministern också kunde ta
              till sig i de fortsatta diskussionerna med Smittskyddsinstitutet,
              för det känns angeläget att den myndighet som har ansvaret för
              de här frågorna känner till att man inte har en enhetlig bild.
              Det skulle jag önska att landstingen hade.
            </seg>
            <seg n="8c5e65fe">
              Jag försökte få fram i mitt tidigare inlägg att det är viktigt
              att göra dessa överväganden, nämligen vilka risker som finns och
              vad som är bra med en vaccination. Om man kan finna ut vilka riskgrupperna
              är blir det möjligt för föräldrar att göra ett övervägande: Vilken
              risk ställs mitt barn inför i den här situationen, och vad innebär
              det om jag eller vi i familjen säger ja till en vaccination?
            </seg>
            <seg n="cd98b4af">
              Fru talman! Jag vill tacka för det positiva bemötandet av frågan
              om information. Jag tror att det skulle vara bra att föräldrar
              som regelbundet går till barnavårdscentralen också får information
              i frågorna så att de i avvaktan på Smittskyddsinstitutets och
              Socialstyrelsens ställningstaganden själva kan göra sina överväganden.
            </seg>
          </u>
          <note type="speaker" n="2080f961">
            Anf. 207 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-19" n="472a645b">
            <seg n="2338a333">
              Fru talman! Vi har i dag en allmän vaccination som rekommenderas
              mot åtta sjukdomar, nämligen difteri, stelkramp, kikhosta, polio,
              haemophilus influenzae, mässling, påssjuka och röda hund. Dessutom
              när det gäller särskilda riskgrupper bland barn rekommenderas
              också vaccination mot ytterligare två sjukdomar, nämligen hepatit
              B och tuberkulos. Det är så vårt barnvaccinationsprogram ser ut.
            </seg>
            <seg n="f74a651a">
              Om man lyckas få fram ett vaccin som har låg risk för bieffekt,
              täcker flera av pneumokocktyperna som i dag finns, finns det tungt
              vägande skäl för att lyfta in det vaccinet i det allmänna vaccinationsprogrammet.
              Precis som Margareta Israelsson säger är det en allvarlig fråga.
              Bakterien är vanligt förekommande, men den leder inte fram till
              sjukdom i alla fall. Däremot kan smittspridning finnas i botten.
            </seg>
            <seg n="09fc7aa6">
              Jag följer noggrant det jobb som Smittskyddsinstitutet och Socialstyrelsen
              gör. Jag kommer återigen inte att vara främmande för att införa
              förändringar i barnvaccinationsprogrammet om förutsättningarna
              föreligger.
            </seg>
            <seg n="d6eff46f">
              Vi ska också göra en insats i informationsfrågan för föräldrar
              i dag. Det är precis som Margareta Israelsson säger, nämligen
              att redan i dag borde föräldrar få information om vad som är möjligt
              att göra för att skydda sina barn mot denna typ av infektion.
            </seg>
            <seg n="2ee2bbef">
              Jag tror att debatten har visat att frågor om vaccination inte
              är alldeles enkla. Det är en del avvägningar som måste göras,
              inte minst när det gäller bieffekter och att över huvud taget
              hitta ett verksamt vaccin. Vi är mitt inne i en sådan analysfas
              just nu. Vi får se om det går att komma vidare under hösten.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="dfdb3fa0">
            38 § Svar på interpellation 2005/06:469 om homosexuellas, bisexuellas
            och transpersoners hälsosituation
          </note>
          <note type="speaker" n="0386774e">
            Anf. 208 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-20" n="472a645b">
            <seg n="6a18add6">
              Fru talman! Martin Andreasson har frågat mig vilka konkreta slutsatser
              jag drar av innehållet i Statens folkhälsoinstituts rapport Homosexuellas,
              bisexuellas och transpersoners hälsosituation och när jag kommer
              att vidta åtgärder med anledning av rapporten för att HBT-personers
              hälsosituation ska kunna förbättras, vilka åtgärder jag avser
              att vidta, och när, för att särskilt uppmärksamma genusaspekten
              på hälsosituationen bland HBT-personer samt vilka åtgärder jag
              avser att vidta, och när, för att särskilt uppmärksamma hälsosituationen
              bland transpersoner och unga HBT-personer.
            </seg>
            <seg n="03870239">
              Statens folkhälsoinstituts rapport har gett oss värdefull kunskap
              om hälsosituationen för HBT-personer. Jag delar i stort Martin
              Andreassons syn på de delarna av rapporten. Frågan är hur problemen
              som redovisas i rapporten ska motverkas. I skrivelsen Folkhälsopolitik
              för jämlikhet i hälsa och hållbar tillväxt , som regeringen nyligen
              har lämnat till riksdagen, är en central slutsats att det ur hälsosynpunkt
              är viktigt att fokusera på särskilt utsatta grupper. HBT-personer
              är en sådan grupp.
            </seg>
            <seg n="10e557db">
              I sin rapport konstaterar Folkhälsoinstitutet att HBT-personer
              utsätts för en diskriminering som är en starkt bidragande orsak
              till fysisk men framför allt psykisk ohälsa. Slutsatsen är att
              det är en nyckelfråga att motverka diskriminering av HBT-personer.
              Detta är en gemensam uppgift för många aktörer. Knappt hälften
              av Folkhälsoinstitutets förslag riktar sig exempelvis till landsting
              och kommuner.
            </seg>
            <seg n="67e494f1">
              Socialstyrelsen har på regeringens uppdrag kartlagt i vilken
              mån en persons sexuella läggning kan ha betydelse för bemötandet
              inom socialtjänsten. En slutsats är att dåligt bemötande främst
              beror på okunskap och ovana att möta människor som inte lever
              ett heterosexuellt liv. Socialstyrelsen har därför i december
              2005 tagit upp detta förhållande i ett särskilt meddelande till
              socialnämnder, chefer och personal inom socialtjänsten. Jag förutsätter
              att ansvariga inom socialtjänsten vidtar de åtgärder som är nödvändiga
              för att komma till rätta med problemet.
            </seg>
            <seg n="647e99e6">
              I skrivelsen 2005/06:95 En nationell handlingsplan för de mänskliga
              rättigheterna 20062009 behandlar regeringen flera insatser mot
              diskriminering och även rätten till bästa uppnåeliga hälsa utan
              diskriminerande åtskillnad. Bland annat avser regeringen att överväga
              vilka åtgärder som kan vidtas för att öka förutsättningarna för
              en god hälsa bland personer som utsätts för diskriminering. Vidare
              avser regeringen att under perioden 20062009 vidta åtgärder för
              att motverka skillnader på grund av kön, etnisk tillhörighet,
              religion eller annan trosuppfattning, sexuell läggning eller funktionshinder
              när det gäller kvalitet och tillgång till hälso- och sjukvård.
              I handlingsplanen aviseras också att vissa statliga myndigheter
              ska få i uppdrag att upprätta antidiskrimineringsstrategier. Dessutom
              betonas att kommuner och landsting har en viktig roll och ett
              stort ansvar för att Sverige fullföljer sina åtaganden om mänskliga
              rättigheter.
            </seg>
            <seg n="c81ced2d">
              Diskrimineringskommittén har lämnat sitt slutbetänkande om en
              sammanhållen diskrimineringslagstiftning. Betänkandet remissbehandlas
              för närvarande. Kommittén föreslår bland annat ett skydd mot diskriminering
              för transpersoner. Regeringen avser att bereda förslagen med inriktning
              på att en ny lagstiftning ska kunna träda i kraft under 2008.
            </seg>
            <seg n="b5636b66">
              Regeringen avser att tillsätta en arbetsgrupp med uppgift att
              lämna förslag som innebär ett samlat grepp om frågor som rör lika
              rättigheter och möjligheter oavsett sexuell läggning. Arbetsgruppen
              ska även få i uppgift att överväga hur förekomst och omfattning
              av diskriminering på grund av sexuell läggning ska kunna mätas
              och om möjligt lämna förslag till indikatorer inom olika områden
              i samhället.
            </seg>
            <seg n="9de6a203">
              Folkhälsoinstitutet bedriver tillsammans med Ombudsmannen mot
              etnisk diskriminering, Handikappombudsmannen och HomO projektet
              Diskriminering och hälsa. Inom projektet kommer ytterligare kunskapsunderlag
              att tas fram, och det genomförs analyser och kompletterande studier
              inom området. En slutredovisning av detta arbete ska lämnas i
              december 2006. Denna kunskap blir givetvis viktig för regeringens
              vidare arbete med att förbättra hälsan för utsatta grupper.
            </seg>
            <seg n="71b3f126">
              Som Martin Andreasson framhåller är det särskilt oroande att
              en mycket hög andel av transpersonerna någon gång försökt ta sitt
              liv. I april 2005 gav riksdagen regeringen till känna att den
              bör ta fram ett nationellt program för att förhindra självmord.
              Regeringen har därför givit Folkhälsoinstitutet i uppdrag att
              i samråd med bland andra Socialstyrelsen och Statens räddningsverk
              med flera myndigheter arbeta fram underlag till en nationell handlingsplan
              mot självmord. I uppdraget ingår att ta fram förslag på befolkningsinriktade
              strategier och åtgärder för statliga myndigheter, landsting och
              kommuner. Uppdraget ska redovisas senast den 15 december 2006.
              Med utgångspunkt i detta förslag avser regeringen att återkomma
              till riksdagen med förslag om en nationell handlingsplan mot självmord.
            </seg>
            <seg n="3794802f">
              Jag kan mot denna bakgrund konstatera att det pågår en hel del
              arbete som är viktigt för att åtgärda de problem som Martin Andreasson
              lyfter fram. Jag vill dock inte föregripa resultatet av det arbete
              som pågår genom att i dagsläget förorda några specifika åtgärder.
            </seg>
          </u>
          <note type="speaker" n="9da764da">
            Anf. 209 MARTIN ANDREASSON (fp):
          </note>
          <u who="martin_andreasson_4972ea" xml:id="i-5ab8265dc2d7fcff-0" n="21a199ab">
            <seg n="cd56b1b5">
              Fru talman! Tack statsrådet för svaret.
            </seg>
            <seg n="5cd2f4d9">
              Jag skrev interpellationen efter att jag hade tagit del av Folkhälsoinstitutets
              rapport om HBT-personers hälsosituation just eftersom jag tycker
              att det är viktigt att vi här i riksdagen får möjlighet att diskutera
              rapporten och de slående resultat som den visar när det gäller
              skillnaden i hälsotillståndet mellan HBT-personer och övriga befolkningen,
              men även mellan olika delkategorier inom gruppen HBT-personer.
            </seg>
            <seg n="d08f8cab">
              Till exempel visar rapporten som Folkhälsoinstitutet presenterade,
              baserat på bland annat en nationell folkhälsoenkät till 64 000
              slumpvis valda personer i befolkningen och en webbenkät specifikt
              riktad till HBT-personer där 3 400 personer svarade, att psykisk
              ohälsa i form av nedsatt psykiskt välbefinnande är dubbelt så
              vanligt bland homo- och bisexuella som i övriga befolkningen.
              Självmordsförsök är dubbelt så vanliga.
            </seg>
            <seg n="2b61f9fc">
              I interpellationen tog jag också upp de slående genusskillnader
              som finns. Det är till exempel inte så att homo- och bisexuella
              män har samma hälsotillstånd som homo- och bisexuella kvinnor.
              Tvärtom är till exempel andelen som har uppgett svåra besvär av
              ängslan, oro eller ångest betydligt högre bland kvinnor än bland
              män.
            </seg>
            <seg n="bcb71071">
              Det är också slående vilken utsatt situation som unga människor
              bland HBT-personer befinner sig i. 47 % av unga män och 53 % av
              unga kvinnor har någon gång övervägt att ta sitt eget liv. Inte
              minst, herr talman, är det extra viktigt att titta på situationen
              för transpersoner. En femtedel av transpersonerna har någon gång
              försökt ta sitt liv.
            </seg>
            <seg n="8a71d439">
              Herr talman! Tanken med den här interpellationen var att lyssna
              av och föra ett resonemang med statsrådet om vilka slutsatser
              som regeringen drar och vilka åtgärder man kommer att vidta. Jag
              kan då säga lite filosofiskt att detta att bli vuxen handlar väldigt
              mycket om att hantera besvikelser, och jag måste säga att i det
              här fallet blev jag förfärligt besviken på statsrådets svar. Det
              är inte därför att jag tror att statsrådet nonchalerar den problembild
              som jag beskriver men därför att jag tycker att det inte finns
              vare sig analys eller beskrivningar av vad regeringen drar för
              slutsatser av Folkhälsoinstitutets rapport.
            </seg>
            <seg n="e7c0add7">
              Jag väntade medvetet med att framställa min interpellation, eftersom
              jag har stor respekt för att regeringen måste få tillfälle att
              analysera rapporten. Jag fick tyvärr inte tillfälle att vänta
              tills folkhälsoskrivelsen lades fram, som statsrådet hänvisar
              till. Poängen är att i folkhälsoskrivelsen finns det inte en enda
              konkret åtgärd redovisad där regeringen specifikt lyfter fram
              situationen för HBT-personer. Det enda som tas upp om HBT-personer
              i skrivelsen är referat av bland annat Folkhälsoinstitutets rapport.
              Jag tycker att det hade varit intressant att få veta vilka slutsatser
              regeringen drar.
            </seg>
            <seg n="273d92ff">
              Likadant hänvisar statsrådet till skrivelsen om mänskliga rättigheter.
              Men poängen är att i skrivelsen om mänskliga rättigheter säger
              regeringen att den avser att överväga åtgärder. Då vore det intressant
              och viktigt om vi fick reda på vilka åtgärder: När tänker regeringen
              överväga dem? När kommer de?
            </seg>
            <seg n="3fd641b6">
              Att hänvisa till att regeringen någon gång 20062009 avser att
              vidta åtgärder för att motverka skillnader på grund av sexuell
              läggning bland annat är naturligtvis positivt, men vi frågar oss
              alla: Vad är det för åtgärder?
            </seg>
            <seg n="b419c9f5">
              Jag återkommer i senare inlägg till de olika frågor som jag här
              vill ha belysta. Men jag vill gärna inbjuda statsrådet att komma
              med något mer konkreta besked i denna debatt.
            </seg>
          </u>
          <note type="speaker" n="ec82a49e">
            Anf. 210 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-21" n="472a645b">
            <seg n="e85c4cee">
              Herr talman! Det är alltid tråkigt att göra människor besvikna,
              men det händer då och då, inte minst i politiken kanske, att oppositionen
              inte alltid är nöjd med det som regeringen gör. Det hör kanske
              till bilden.
            </seg>
            <seg n="69fba83a">
              Samtidigt får jag säga att man ibland också kan bli lite besviken
              på oppositionen. Här hade Martin Andreasson en chans att göra
              ett inlägg som handlade om vad han hade velat skulle ske, vilken
              typ av åtgärder som han hade velat skulle sättas in. Men det fick
              vi inte höra någonting om. Det var precis det här referatet, och
              sedan var det en kritik mot regeringen för att vi, som Martin
              Andreasson menar, inte kommer med konkreta åtgärder.
            </seg>
            <seg n="7dec46b7">
              Om jag ska vara lite mer konkret tycker jag att det grundläggande
              för att kunna hjälpa homosexuella, bisexuella och transpersoner
              som kanske har ett specifikt och ett större problem när det gäller
              hälsosituationen, inte minst den psykiska ohälsan som är stor
              och betydande Martin Andreasson pekar på självmordsfrågan är att
              man har ett integrativt synsätt. Det innebär att se till att alla
              de strukturer som vi har i samhället och som syftar till att förebygga
              exempelvis psykisk ohälsa verkligen fungerar. Men man måste hela
              tiden se till att lägga in aspekten kring homosexuellas, bisexuellas
              och transpersoners rättigheter i de samhällsinstitutionerna.
            </seg>
            <seg n="db3b2af8">
              Ta bara de satsningar som vi nu gör på barn- och ungdomspsykiatrin.
              Vi lägger in 250 miljoner från nästa år för att förkorta köerna
              till barn- och ungdomspsykiatrin och öka tillgängligheten totalt
              sett. Det är många flickor och pojkar som då kommer att kunna
              få hjälp snabbare än vad de annars hade fått. I den gruppen finns
              det kanske några som är homosexuella, bisexuella och transpersoner
              och som därmed kommer att få en snabbare hjälp än vad de tidigare
              har fått.
            </seg>
            <seg n="15c776fb">
              Ta skolhälsovården, för att peka på en annan sak när vi nu har
              besök av skolministern. Vi har sett en väldigt kraftig utveckling
              när det gäller insatserna för elevhälsan. Antalet kuratorer har
              ökat med ungefär 40 % sedan 1999. Det är en väldigt snabb utveckling
              i fråga om elevhälsan.
            </seg>
            <seg n="3dcc8cd8">
              Har man en grundläggande sådan struktur i samhället och ett generellt
              synsätt kan man också hjälpa de människor som har den allra värsta
              situationen, däribland många homosexuella, bisexuella och transpersoner,
              som Martin Andreasson pekade på. Det är det som är det grundläggande,
              att försvara välfärdsstaten på det sättet. Men i nästa steg måste
              våra grundläggande välfärdsinstitutioner ha kunskap om vilka metoder
              man ska använda, hur man ska bemöta.
            </seg>
            <seg n="b4671035">
              Det var bland annat därför som jag gav uppdraget till Socialstyrelsen
              när det gäller bemötandet i socialtjänsten av homosexuella, bisexuella
              och transpersoner. I det arbetet har man har fått som resultat
              mer av utbildningsinsatser för socialtjänstens personal för att
              de ska veta hur de ska bemöta de olika konfliktsituationer som
              de kan hamna i när de arbetar med detta i socialtjänsten.
            </seg>
            <seg n="4037f902">
              Ta bara en flicka eller en pojke som ska berätta för sina föräldrar
              att hon eller han är homosexuell, vilka stora slitningar det kan
              leda till i familjen, och det blir kanske sedan ett fall i socialtjänsten:
              Hur ska man hantera den situationen? Ta bara den frågan! Det är
              bland annat en sådan fråga som lämpar sig mycket väl för förbättrad
              utbildning bland dem som jobbar i socialtjänsten och som nu är
              på väg fram till följd av det uppdrag vi gav.
            </seg>
            <seg n="303b5892">
              Vi måste se det här med ett bredare perspektiv, se till att utveckla
              välfärdsstaten totalt sett men också hela tiden lägga in den kunskap
              som måste finnas för att kunna klara också den situationen med
              de olika livsöden som man möter.
            </seg>
          </u>
          <note type="speaker" n="fd358564">
            Anf. 211 MARTIN ANDREASSON (fp):
          </note>
          <u who="martin_andreasson_4972ea" xml:id="i-5ab8265dc2d7fcff-1" n="21a199ab">
            <seg n="e36fbc47">
              Herr talman! Nu är det ju så, till att börja med, att den här
              folkhälsorapporten har avrapporterats till statsrådet och till
              regeringen. Jag vill också påminna statsrådet om att interpellationsinstrumentet
              trots allt inte syftar till en partidebatt mellan oss som företräder
              olika partier, utan det är riksdagens kontrollinstitution gentemot
              regeringen. Det är självklart att det är riksdagsledamöterna som
              ställer frågorna till regeringen för att få veta vad regeringen
              avser att göra med olika frågor.
            </seg>
            <seg n="179a5df8">
              Jag ska ändå passa på att hänvisa till att jag förutsätter att
              Morgan Johansson har tagit del av den partimotion, 2005/06:L291,
              om sexuellt likaberättigande som Folkpartiet lade fram i höstas
              och som innehåller ett brett batteri med, om jag minns rätt, ca
              50 konkreta förslag på vad som ligger inom statens ansvarsområde
              och som syftar till att förbättra HBT-personers situation. Där
              finns ett särskilt avsnitt som handlar om folkhälsofrågor, hälsofrågor
              och just bemötandefrågor. Om statsrådet inte har gjort det rekommenderar
              jag honom verkligen att ta del av den motionen.
            </seg>
            <seg n="677663e6">
              Nu är det statsrådet som har anledning att beskriva vad regeringen
              avser att göra. Jag saknar fortfarande en konkret beskrivning.
            </seg>
            <seg n="501d74e0">
              Vi är naturligtvis överens om att koncentrerar man statens medel
              till rätt saker, i stället för att styra över dem på saker som
              inte hör till kärnuppdraget, får man också möjlighet att genomföra
              satsningar.
            </seg>
            <seg n="cf7d65e0">
              Det som Folkhälsoinstitutets studier liksom Socialstyrelsens
              tidigare kartläggning visar är just att osynliggörandet av HBT-personer
              och tystnaden kring HBT-personer är så stor att man inte kan förlita
              sig på att generella åtgärder når ut lika väl till alla oavsett
              sexuell läggning och könsidentitet. Om så vore fallet skulle vi
              inte befinna oss i den situationen, som jag sade tidigare, att
              självmordsförsök är dubbelt så vanliga bland homo- och bisexuella
              och att den psykiska ohälsan i form av nedsatt psykiskt välbefinnande
              är dubbelt så vanlig bland homo- och bisexuella som i den övriga
              befolkningen.
            </seg>
            <seg n="63ae07ba">
              Jag vill återkomma till några konkreta saker. För det första
              hänvisade statsrådet till Socialstyrelsens kartläggning, både
              i sitt första svar och nu i sitt inlägg. Det var en mycket bra
              kartläggning, men det är lite svårt att hänvisa till den för att
              förklara vad man gör med anledning av Folkhälsoinstitutets rapport.
              Socialstyrelsens kartläggning gavs ju faktiskt med anledning av
              ett regeringsuppdrag 2003 och slutredovisades juni 2004, det vill
              säga i god tid innan FHI-rapporten var färdig.
            </seg>
            <seg n="adad1cc9">
              Statsrådet hänvisar också i sitt svar till den arbetsgrupp som
              regeringen avser att tillsätta med uppgift att lämna förslag som
              handlar om lika rättigheter och möjligheter oavsett sexuell läggning.
              Här är väl i så fall ett konkret svar som statsrådet skulle kunna
              ge på en sak som ligger direkt på regeringens bord och som regeringen
              har flaggat för. Just med hänsyn till att vi ser att transpersoner
              i det här sammanhanget är extra utsatta borde det väl vara ganska
              naturligt att den här arbetsgruppen inte bara tar sikte på homo-
              och bisexuella utan också tar sikte på frågor som rör transpersoner.
              Jag tycker att det skulle vara ett välkommet besked som statsrådet
              får tillfälle att ge i sitt nästa inlägg.
            </seg>
            <seg n="63b5b740">
              I sitt nästa inlägg får statsrådet gärna också förklara hänvisningen
              till det regeringsuppdrag som gavs 2005 när det gäller att ta
              fram ett förslag till nationellt program för att förhindra självmord.
              Statsrådet är säkert medveten om att det regeringsuppdraget inte
              på något sätt explicit beskriver situationen för HBT-personer,
              trots att vi nu kan se att självmordrisken är betydligt större
              där. Statsrådet har också chansen att säga att detta är en sak
              som regeringen kommer att specifikt ta sikte på när man arbetar
              vidare med sitt förslag efter att förslaget kommit tillbaka till
              regeringens bord. Statsrådet har chansen. Varsågod!
            </seg>
          </u>
          <note type="speaker" n="ea4b2902">
            Anf. 212 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-22" n="472a645b">
            <seg n="5f1ac068">
              Herr talman! Det sista är mycket lätt för mig att säga. Det är
              självklart så att när vi får in underlaget från Socialstyrelsen
              och Folkhälsoinstitutet och sedan ska gå vidare är jag mycket
              intresserad av att se vilka åtgärder man då behöver vidta för
              att nå alla, kanske framför allt de grupper som har större risk
              att hamna där än andra. Självklart är det så.
            </seg>
            <seg n="4b940263">
              När det gäller tillsättningen av den arbetsgrupp som Martin Andreasson
              talar om får jag nog hänvisa till det ansvariga statsråd som har
              den arbetsgruppen. Jag tror att det ligger på Justitiedepartementet.
              Så jag kan inte gå in och styra över tillsättningen av den arbetsgruppen.
              Det vore fel.
            </seg>
            <seg n="400e3ecb">
              Jag är lite förvånad ändå i den här debatten. Det är klart att
              Martin Andreasson har rätt i att interpellationsinstrumentet är
              ett sätt för riksdagen att fråga vad regeringen gör. Självklart
              är det så. Men för att en diskussion över huvud taget ska bli
              fruktbar måste man veta vilka förslag som oppositionen eventuellt
              kan komma med. Det tog väldigt lång tid, får man väl säga, innan
              Martin Andreasson kom in på något konkreta åtgärder. Jag tycker
              att de förslag som jag lägger fram och som jag talar om är mycket
              mer konkreta och verklighetsanknutna än vad Martin Andreasson
              presterade. Jag talar om barn- och ungdomspsykiatrin, hur vi ska
              förstärka den och öka tillgängligheten till den. Vi har pengar
              till det, och vi gör det. Jag tror att det är oerhört viktigt
              för dem som är på gränsen att fråga sig om de över huvud taget
              ska leva vidare, oavsett vilken bakgrunden är. Men vi vet att
              HBT-personer finns där i större utsträckning än andra.
            </seg>
            <seg n="2bb03305">
              Jag talade om skolan, elevhälsan, om hur viktigt det är att se
              till att det finns ett förebyggande perspektiv där. Skolministern
              rättade mig. Han sade att det nog snarare var en 50-procentig
              ökning sedan 1999.
            </seg>
            <seg n="92343a6f">
              Jag talade om socialtjänsten och bemötandet där. Då får jag till
              svar av Martin Andreasson att den kan jag inte hänvisa till, för
              det var en utredning som gjordes före det att Folkhälsoinstitutet
              kom med sin kartläggning. Det är klart att jag kan. Det är klart
              att jag kan säga att jag gav det uppdraget till Socialstyrelsen
              just eftersom jag visste att det kunde vara ett problem med bemötandet
              hos socialtjänsten för HBT-personer, just eftersom jag visste
              att kunskapen om hur man ska hantera den typ av konkreta situationer
              som jag berättade om när det gäller familjesituationen kanske
              inte var tillräckligt väl utvecklad hos socialtjänsten. Det var
              därför jag gav det uppdraget åt Socialstyrelsen.
            </seg>
            <seg n="a8da0662">
              Det finns väl ingen anledning att tävla i vem som blir mest konkret.
              Men jag hade nog ändå önskat att Martin Andreasson hade talat
              mindre om form och formalia och mer om konkreta insatser i den
              här debatten. Kan vi inte enas om att en del av svaret på hur
              vi ska göra det bättre för HBT-personers psykiska och fysiska
              hälsa ligger i skolan, i socialtjänsten, i barn- och ungdomspsykiatrin,
              men också på diskrimineringssidan naturligtvis? Det är kanske
              den stora orsaken till att människor känner sig utanför samhället
              och att de känner att de inte hör till. Jag tror att vi i så fall
              närmar oss ett ganska positivt meningsutbyte i den här debatten.
            </seg>
          </u>
          <note type="speaker" n="d10dcf39">
            Anf. 213 MARTIN ANDREASSON (fp):
          </note>
          <u who="martin_andreasson_4972ea" xml:id="i-5ab8265dc2d7fcff-2" n="21a199ab">
            <seg n="18076557">
              Herr talman! Jag tror att statsrådet, med all respekt, nog missförstod
              mig i stridens hetta. Naturligtvis har statsrådet all rätt att
              hänvisa till en rapport från 2004 från Socialstyrelsen. Poängen
              är bara att man inte kan hänvisa till den i syfte att beskriva
              vilka slutsatser man har dragit av en rapport som kom 2005.
            </seg>
            <seg n="58d5a3d0">
              I sak är detta ett alldeles utmärkt uppdrag, som statsrådet gav
              Socialstyrelsen. Det har jag sagt förut och säger gärna igen.
              Men det som skulle vara intressant är att veta konkret vilka andra
              sådana uppdrag statsrådet är beredd att göra.
            </seg>
            <seg n="6964aab6">
              Där kommer vi tillbaka till att jag är besviken på att både interpellationssvaret
              och folkhälsoskrivelsen som gavs nyligen är så tomma på konkreta
              besked om vad regeringen avser att göra specifikt när det handlar
              om folkhälsosituationen eller hälsosituationen för homo- och bisexuella
              och transpersoner. Jag tycker att detta är beklagligt med tanke
              på att FHI:s kartläggning visar att oavsett vad vi mäter ser vi
              systematiska skillnader mellan HBT-personers hälsosituation och
              allmänheten i stort.
            </seg>
            <seg n="21d95d15">
              Återigen: En av de saker som refereras i folkhälsoskrivelsen
              är att det fortfarande saknas mycket kunskap kring hälsoeffekter
              av diskriminering på grund av sexuell läggning. Då skulle det
              vara intressant att veta i fall regeringen till exempel kommer
              att ge några andra kartläggningsuppdrag i likhet med det man gjorde
              kring socialtjänsten. Det var en bra pusselbit, men det skulle
              behövas mycket mer inom de olika områden där staten har antingen
              ett myndighetsansvar eller ett tillsynsansvar.
            </seg>
            <seg n="c6cb26f5">
              De konkreta förslagen från mitt partis sida och från min sida
              har vi utförligt redovisat i partimotioner och andra partidokument.
              Så jag förutsätter att regeringen har tagit del av dem. Annars
              lämnar vi gärna över dem en gång till.
            </seg>
            <seg n="9839028f">
              Statsrådet har chansen att återkomma med ännu fler konkreta besked
              i sitt sista inlägg.
            </seg>
          </u>
          <note type="speaker" n="0e65d73c">
            Anf. 214 Statsrådet MORGAN JOHANSSON (s):
          </note>
          <u who="morgan_johansson_5e232b" xml:id="i-14f73f74cc6b45c0-23" n="472a645b">
            <seg n="983d738b">
              Herr talman! Jag tror att en del av svaret ligger i det som jag
              redan har talat om: psykiatrin, skolan, socialtjänsten, diskrimineringsfrågan,
              hälso- och sjukvården också naturligtvis och bemötandet där. Det
              är viktigt att man tar till sig resultaten av de utvärderingar
              och kartläggningar som har gjorts, till exempel på socialtjänstsidan,
              där man identifierade att det fanns ett stort problem när det
              gäller kunskapsbilden, och därmed också vidtar åtgärder mot det.
              Så kommer vi naturligtvis att göra när vi får in nya förslag,
              exempelvis när man redovisar handlingsplanen kring självmordsfrågorna.
              Då kommer vi också att se på den med särskilda HBT-glasögon som
              vi har gjort med de övriga förslag som vi har fått.
            </seg>
            <seg n="fefcb534">
              Jag vet inte om det var en ömsesidig besvikelse det var det kanske
              i debatten. Jag hade tyckt att det hade varit bra om jag hade
              fått lite respons, förutom på socialtjänstsidan där förstår jag
              att Martin Andreasson tycker att vi gjorde ett bra jobb när det
              gäller psykiatrin, skolan och kanske diskrimineringssidan. Vi
              hade då kunnat få en mer konkret diskussion.
            </seg>
            <seg n="9a226e71">
              Men det får vi kanske ta nästa gång. Då kanske vi har fått ytterligare
              kött på benen av de utredningar som nu har gjorts.
            </seg>
            <seg n="9694d5be">
              Med det, herr talman, vill jag tacka för debatten.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="009c6582">
            39 § Svar på interpellation 2005/06:384 om konfessionella friskolor
          </note>
          <note type="speaker" n="6de3a812">
            Anf. 215 Statsrådet IBRAHIM BAYLAN (s):
          </note>
          <u who="unknown" xml:id="i-d133353ff5212281-3" n="89750e2b">
            <seg n="37424a7d">
              Herr talman! Ana Maria Narti har frågat mig
            </seg>
            <seg n="94debcae">
              Enligt interpellanten har den senaste tidens debatt om fristående
              skolor med konfessionell inriktning blivit alltmer upphetsad.
              Tunga debattörer sägs beklaga det faktum att Sverige har skrivit
              under de konventioner som försvarar religionsfriheten.
            </seg>
            <seg n="ca87b10a">
              Jag värnar om den sammanhållna skolan som är öppen för alla barn
              och ungdomar, oavsett etnisk, religiös eller social bakgrund.
              Jag är kritisk till varje slag av segregerande tendenser, till
              exempel att dela upp barn efter föräldrarnas religion. I stället
              ser jag ett omistligt värde i att barn från tidiga år får mötas
              och utveckla förståelse och respekt för varandra, inte minst för
              varandras olikheter och särart.
            </seg>
            <seg n="0ba3c037">
              All verksamhet i skolan ska utgå från skollagens och läroplanernas
              värdegrund och allmänna mål. Alla föräldrar ska med förtroende
              kunna skicka sina barn till skolan, förvissade om att de inte
              blir ensidigt påverkade. Föräldrar måste kunna lita på att undervisningen
              är saklig och allsidig.
            </seg>
            <seg n="cd51ae21">
              En allsidig och saklig skolundervisning i religionskunskap är
              viktig inte bara för att förstå vårt eget samhälle och vår egen
              historia, utan även för att förstå vår samtid och den globala
              och internationella utvecklingen.
            </seg>
            <seg n="02dfc906">
              Undervisningen i religionskunskap ska ge grundläggande kunskaper
              om och främja en öppen diskussion kring religioner och livsåskådningar.
              Andra trosuppfattningar än den egna ska behandlas sakligt och
              med respekt. Förståelse för andras kultur och religion är en förutsättning
              för ett fungerande mångkulturellt samhälle.
            </seg>
            <seg n="458ed6b4">
              Enligt skollagen (1985:1100) får en fristående skola, inom ramen
              för de allmänna mål och den värdegrund som gäller för utbildning
              i det offentliga skolväsendet, ha en konfessionell inriktning.
              Den konfessionella verksamheten får dock inte ersätta undervisning
              i religionskunskap. Det förutsätter att huvudmannen och skolan
              har förmåga och vilja att skilja på skolans verksamhet och församlingens
              verksamhet. Därför noterar jag med tillfredsställelse att Ana
              Maria Narti anser det självklart att undervisningen i skolan ska
              bygga på vetenskaplig grund.
            </seg>
            <seg n="bacbc460">
              Såväl undervisningen i religionskunskap som utbildningen i övrigt
              ska leva upp till läroplanens krav på saklighet och allsidighet,
              öppenhet för skilda uppfattningar, tolerans samt möjligheter till
              personliga ställningstaganden. Skolan ska inte ta ställning för
              en viss religion eller ägna sig åt att fostra barn till en speciell
              tro.
            </seg>
            <seg n="1d2d0021">
              En fristående skola ska vara öppen för skilda uppfattningar,
              hävda skollagens och läroplanens grundläggande värden samt klart
              ta avstånd från det som strider mot dessa värden. Undervisningen
              får inte i något avseende vara indoktrinerande eller tendentiös.
            </seg>
          </u>
          <note n="3f51a7e4">
            Sedan den 1 januari 1995 gäller Europarådets konvention angående
            skydd för de mänskliga rättigheterna och de grundläggande friheterna
            som lag i Sverige. Det innebär bland annat att föräldrarnas rätt
            att tillförsäkra sina barn en uppfostran och undervisning som
            står i överensstämmelse med föräldrarnas religiösa och filosofiska
            övertygelse ska respekteras.
          </note>
          <u who="unknown" xml:id="i-fe667cb01fa58532-3" n="89750e2b">
            <seg n="0e845b0f">
              FN:s konvention om barnets rättigheter, barnkonventionen, fastställer
              bland annat såväl barnets rätt till utbildning som utbildningens
              målsättning. Konventionen tillerkänner organisationer eller enskilda
              rätten att driva utbildningsanstalter, dock under förutsättningen
              att konventionens målsättning för utbildningen iakttas och att
              undervisningen överensstämmer med vad som från statens sida angivits
              som minimistandard.
            </seg>
            <seg n="5f6f36be">
              Fördomar, intolerans och propaganda bekämpas bäst i en skola
              där barn och ungdomar med olika bakgrund inte separeras utan i
              den praktiska verksamheten får lära känna varandra och bygga upp
              sin förståelse för olika kulturer och olika villkor.
            </seg>
            <seg n="2e07e773">
              I ett samhälle där barn från tidig ålder delas upp efter föräldrarnas
              tro riskerar vi att klyftorna växer när barn och ungdomar med
              olika bakgrund inte får möjlighet att lära känna varandra i förskolan
              och skolan. I ett sådant samhälle ökar risken för att misstänksamheten
              mot andra fördjupas. En sådan utveckling vore ytterst beklaglig.
            </seg>
            <seg n="36834f92">
              Att extrema uppfattningar, vare sig de präglas av religiös fanatism
              eller ateistisk intolerans, kommer till uttryck i den allmänna
              debatten är en konsekvens av yttrandefriheten. För mig som skolminister
              är det väsentliga att extrema uppfattningar inte framställs som
              sanningar i vårt skolväsende. Jag vill värna om alla barns rätt
              till religionsfrihet och till en allsidig undervisning på saklig
              grund. De grundläggande och demokratiska värderingar som utgör
              skolans värdegrund måste utan inskränkning följas i alla skolor.
            </seg>
          </u>
          <note n="a48e4f51">
            I den proposition om en ny skollag som regeringen avser att lämna
            till riksdagen efter valet kommer bestämmelserna om icke-konfessionell
            undervisning och konfessionella inslag i utbildningen att förtydligas
            ytterligare.
          </note>
          <note type="speaker" n="5f018d93">
            Anf. 216 ANA MARIA NARTI (fp):
          </note>
          <u who="ana_maria_narti_aaeac7" xml:id="i-443f38f9866abf1f-0" n="515ff093">
            <seg n="4c7f53ae">
              Herr talman! En journalist frågade mig i dag vad jag väntade
              mig av den här interpellationsdebatten. Jag svarade att jag hoppades
              att statsrådet skulle säga: Nej, vi uppmuntrar inte ateistisk
              intolerans, och ja, vi vill att barn och föräldrar ska kunna få
              del av det gemensamma arvet.
            </seg>
            <seg n="fe735822">
              Jag är besviken, för de svaren har jag inte fått. Jag har fått
              ett svar som skapar en bestämd hierarki: vetenskap ja, religion
              egentligen nej. Religionskunskap är ju inte detsamma som religionsutövning.
              Man lär sig inte musik genom att lära sig musikvetenskap. Man
              lär sig musik genom att praktisera.
            </seg>
            <seg n="bb74dc64">
              Jag vill understryka två tankar i det här första inlägget.
            </seg>
            <seg n="7e0ab791">
              Den första är: Man kan begå enorma brott mot mänskliga rättigheter
              på grund av ställningstaganden i vetenskapen. Steriliseringarna
              i Sverige drevs med vetenskapliga argument. I den fantastiska
              bok av Zygmunt Bauman som jag håller i min hand Auschwitz och
              det moderna samhället bevisas att Förintelsen är ett resultat
              av tillämpning av vetenskap utan den minsta moraliska princip.
              Här finns mycket intressanta citat som direkt har anknytning till
              Darwin. Man tillämpar Darwins teori om de starka och de svaga
              på mänskligheten, och då är det självklart att utrotning och räddning
              är de två poler kring vilka hela rasodlingen rör sig.
            </seg>
            <seg n="ec7ee6dc">
              Vill vi tala om en demokratisk uppfostran kan vi alltså inte
              bara tala om vetenskap. Vi måste tala om moral. Jag hatar ordet
              värdegrund. Det är ett påhitt av byråkrater som inte vågar ta
              ordet moral i sin mun. Det gäller moralprinciper, och när det
              gäller moralprinciper finns det faktiskt väldigt mycket att hämta
              i väldigt många religioner.
            </seg>
            <seg n="ffb06d28">
              Den andra tanken är att det finns olika sorters kunskap. Det
              finns en rationell kunskap, och det är den som vi tillämpar inom
              vetenskapen. Sedan finns också den kunskap, det vetande, som lever
              i konst, i religion och i fysisk aktivitet det som filosofen Bengt
              Molander kallar för kunskap i handling.
            </seg>
            <seg n="9b1d10b9">
              Jag tror inte att en demokratisk skola har någonting att vinna
              på att utesluta en sorts utövning av kunskap från skolvärlden.
              Jag skulle därför gärna vilja att statsrådet under sommaren lite
              grann läser både Molander och Zygmunt Bauman. Det skulle vara
              mycket hälsosamt för skolpolitiken.
            </seg>
          </u>
          <note type="speaker" n="86d6dd50">
            Anf. 217 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-86" n="89750e2b">
            <seg n="8e0c7b89">
              Herr talman! Jag tror att man över huvud taget ska läsa. Det
              är bra och förbättrar förmågan. Naturligtvis får man också nya
              tankar och nya idéer.
            </seg>
            <seg n="d02d0441">
              Men jag måste säga att det i inlägget var i princip obegripligt
              vad du vill komma åt. Om det är att man ska göra det öppet för
              religiös indoktrinering i den svenska skolan är jag inte särskilt
              positivt inställd. Jag tycker att alla elever, oavsett vilken
              bakgrund de har, har rätt till en allsidig och objektiv undervisning.
            </seg>
            <seg n="7e5c534e">
              Den demokratiska uppgift som skolan har handlar naturligtvis
              också om social fostran, om att också lära sig att respektera
              och att ta hänsyn till andra, även till dem som är olika en själv.
              Där ser jag ett värde i att barn med olika bakgrund går i samma
              skola.
            </seg>
            <seg n="1514235d">
              Likväl är det så att vi i Sverige har en oerhört liberal syn
              på etableringen av skolor och på bedrivandet av skolor. Jag tror
              att Sverige är ett av de länder i världen som mest bidrar till
              skolor i nästan alla de former. Det är väldigt få länder i världen
              som med offentliga medel bidrar till så många olika skoltyper
              som vi i Sverige gör också till skolor som kan vila på konfessionell
              inriktning.
            </seg>
            <seg n="7c8235ab">
              En fråga som ställs till mig är vad jag ska göra för att jobba
              för, se till, att inte, som det heter, den ateistiska intoleransen
              råder. Jag måste säga att jag inte riktigt förstår den frågan.
            </seg>
            <seg n="be7e8c10">
              Den debatt som vi under det senaste året haft om de konfessionella
              skolorna i vårt land har naturligtvis både haft kraftiga övertoner
              och ibland varit ganska saklig.
            </seg>
            <seg n="7aa40a5a">
              Ett av de mest kraftfulla inslagen som jag sett i den här debatten
              är en artikel som skrevs av ett flertal folkpartister hösten 2005,
              alltså för drygt nio månader sedan. Rubriken på artikeln på DN
              Debatt var Inför totalt stopp för nya religiösa friskolor. Denna
              artikel har bland annat Ana Maria Narti skrivit under. Är Ana
              Maria Narti inte medveten om vad hon skriver under på tal om detta
              med att läsa och lära sig av vad man läser? Eller har man från
              Folkpartiets sida ändrat syn så att detta nu inte är något problem?
            </seg>
            <seg n="9c43908f">
              Vi håller en konsekvent linje. Det ska också i framtiden vara
              möjligt att starta fristående skolor. Man ska även ha möjlighet
              att få offentligt stöd för detta. Men det är viktigt att all undervisning
              i den svenska skolan är objektiv och allsidig och att det ingår
              diskussioner om både moral och etik i denna skolgång eftersom
              det helt klart också handlar om hur vi skapar ett samhälle där
              människor respekterar varandra.
            </seg>
            <seg n="b43dde89">
              Men att därifrån gå till att säga att skolan ska vara öppen också
              för religiös indoktrinering är något som jag inte ställer upp
              på. Skolan finns inte till för att föra vidare en viss religion,
              utan skolan finns till för att ge alla barn bästa möjliga start
              i livet, via en bra och allsidig utbildning och undervisning,
              och också naturligtvis en stark känsla för att människor kan vara
              olika men i grunden ändå lika mycket värda och ha all rätt att
              leva det liv man själv bestämmer.
            </seg>
          </u>
          <note type="speaker" n="a83adead">
            Anf. 218 ANA MARIA NARTI (fp):
          </note>
          <u who="ana_maria_narti_aaeac7" xml:id="i-2c850bb99da4c7b3-0" n="515ff093" next="i-5b26a688ea14e1b0-0">
            <seg n="e74515fc">
              Herr talman! Det blir roligt och spännande just därför att den
              ene inte förstår vad den andre säger. Det visar att perspektivet
              hos var och en av oss är väldigt långt från den andres perspektiv.
            </seg>
            <seg n="9330b43f">
              Jag har skrivit under en artikel om indoktrinering, inte om religionsfrihet.
              För mig är religion och religiös fanatism inte ett och detsamma
              på samma sätt som ateism avslappnad och tolerant inte är detsamma
              som ateistisk intolerans.
            </seg>
            <seg n="94e52dc3">
              Statsrådet verkar inte ha läst min interpellation. I själva texten
              där står det väldigt tydligt hur utövning av religion kan äga
              rum i en konfessionell skola utan att vara indoktrinering och
              utan att andra religioner svartmålas.
            </seg>
            <seg n="ae6a1833">
              Häromdagen skrev jag en artikel som publicerades i tidningen
              City. Jag bjöd in imamer och ateister till skolavslutning i Svenska
              kyrkan. För mig är det en självklarhet att alla dessa uppfattningar
              i en demokrati finner en plats bredvid varandra. Men vi kan inte
              betrakta oss som demokratiska om vi i praktiken förbjuder religiösa
              skolor. Det betyder ju att vi i praktiken lär barnen intolerans:
              Era föräldrars tro är farlig för små barn.
            </seg>
            <seg n="a4069dc9">
              Vi kan inte ge barnen plats i det offentliga rum som skolan är.
              Detta är ett sätt att stigmatisera. Detta är ett sätt att förnedra
              och förolämpa.
            </seg>
            <seg n="1756e490">
              Jag fattar inte hur man kan ha en så intolerant attityd i Sverige,
              vars demokrati i stort bygger på vad de frisinnade gjort. De trodde
              på Gud och hjälpte till med att skapa den svenska demokratin.
            </seg>
            <seg n="1e1e326e">
              Det finns ingen för att använda ett marxistiskt begrepp oförsonlig
              motsättning mellan religion och demokrati. Däremot finns det en
              total motsättning mellan intolerans och demokrati. Vill man inte
              låta människor leva med sin religion både på offentliga ställen,
              till exempel i skolan, och i privatlivet är man intolerant. Det
              är dit som de grupper av fanatiska kommunister vill komma som
              predikar mot religiösa skolor. Jag har hört dem i olika debatter
              kräva att till och med diskussioner mellan föräldrar och barn
              om religion och tro ska förbjudas. Detta har systematiskt drivits
              fram.
            </seg>
            <seg n="ab3b0bc2">
              Jag blev själv väldigt sårad när jag läste Metta Fjelkners artikel
              om religiösa skolor. Vad är det som ger den här personen rätt
              att peka ut mig som är troende som en fara för mina barn, som
              ett slags indoktrineringsmonster, som en häxa som försöker förvränga
              barnens inre liv? Hur kan en ledare för en lärarorganisation tillåta
              sig
            </seg>
          </u>
          <note n="5877ad23">
            Anf. 219 TALMANNEN:
          </note>
          <u who="ana_maria_narti_aaeac7" xml:id="i-5b26a688ea14e1b0-0" n="515ff093" prev="i-2c850bb99da4c7b3-0">
            <seg n="c2a8821a">
              Ana Maria, tänk på att hon inte är närvarande i kammaren och
              inte kan replikera! Jag vädjar till dig att inte så i detalj gå
              in på vad en tredje person säger.
            </seg>
          </u>
          <note type="speaker" n="e819b440">
            Anf. 220 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-87" n="89750e2b">
            <seg n="1ba41482">
              Herr talman! Det är nog ingen som på allvar vill inskränka religionsfriheten
              i Sverige. Den är en väldigt viktig del av vår demokrati, och
              det är var och ens rätt och också privatsak att utöva den religion
              som man själv vill utöva. Jag tror inte att det finns någon i
              detta land som vill göra det. Ja, det finns väl ett antal människor
              som vill göra det. Men i det stora hela finns det ett väldigt
              starkt stöd för religionsfriheten som en omistlig del av vår demokrati.
              Det är en sak att var och en har den rätten. Jag tycker också
              att det är en rätt som ska respekteras.
            </seg>
            <seg n="b6e6e5a9">
              Sedan får vi naturligtvis fråga oss vad vi då ska ha skolan till.
              Vad är uppgiften för den svenska skolan, som vi gemensamt finansierar?
              Ja, för mig är den uppgiften tvådelad.
            </seg>
            <seg n="32e9e3b0">
              För det första har skolan ett kunskapsuppdrag som handlar om
              att förmedla färdigheter och kunskaper till eleverna så att de
              får en bra start i livet och kan göra sina egna val i livet.
            </seg>
            <seg n="bb55fa77">
              För det andra har skolan naturligtvis en demokratisk uppgift,
              nämligen att också förmedla demokratiska värden. Där kommer vi
              också in på frågor som handlar om moral och etik. Syftet är att
              se till att eleverna får en sådan fostran att de också har en
              respekt för att människor kan vara olika men ändå är lika mycket
              värda alltså att man tar hänsyn också till andra människor och
              deras olikheter.
            </seg>
            <seg n="42d52254">
              Det har förekommit, som jag sade, en hel del övertoner i debatten
              kring konfessionella skolor. Min inställning är väldigt tydlig.
              I den gemensamma sammanhållna skolan finns det ett värde i att
              barn och elever med olika bakgrund träffas. Det finns ett värde
              i att undervisningen är allsidig och objektiv. Det kan förekomma
              religiösa inslag. Det kan det göra också i en kommunal skola.
              Jag har till exempel besökt skolor där man har bönerum där elever
              som känner ett sådant behov och vill göra det kan be. Sedan kan
              det handla om kristendom, islam, judendom eller vilken religion
              det nu kan vara. Det är frivilligt, och det kan jag tycka är värdefullt.
            </seg>
            <seg n="5304db06">
              Jag har under de senaste dagarna fått ett antal frågor från journalister
              om vad jag anser om att man har skolavslutning i kyrkor. Jag har
              principiellt ingenting emot det. Det bestämmer man i varje skola.
              För många har detta kanske inte så mycket med religion att göra.
              För många elever som går på en skolavslutning handlar det kanske
              om historia och tradition. Och det ska också respekteras.
            </seg>
            <seg n="735ea16e">
              Herr talman! Jag blir inte särskilt klok på Ana Maria Nartis
              inställning. Här står hon och menar att alla som är emot religiösa
              skolor är intoleranta och att man borde lägga band på den allmänna
              debatten. Då finns det intolerans i det också. Det hör till yttrandefriheten
              att människor faktiskt kan få redogöra för de åsikter de själva
              har och kan göra det obehindrat så länge de inte kränker någon
              eller hetsar mot någon annan.
            </seg>
            <seg n="60871451">
              Jag har inte för avsikt att säga att detta får man inte göra.
              Det skulle också vara att kränka den demokrati som Ana Maria Narti
              ju hänvisar till. Samtidigt kan jag konstatera att det inte var
              mer än några månader sedan som ett antal ledande folkpartister,
              däribland Ana Maria Narti, skrev: Inför totalt stopp för nya religiösa
              friskolor. Det handlade inte så mycket om det. Det var rubriken
              på den artikel som ni skrev i DN Debatt. Det står ingenting om
              religiös fanatism, utan det skulle vara ett totalt stopp för alla
              nya konfessionella skolor.
            </seg>
            <seg n="c68702db">
              Åtta månader senare sitter ni i riksdagen och röstar för att
              införa etableringsfrihet för friskolor. Det möjliggör för varenda
              extrem grupp att starta exempelvis en fristående förskola. Hur
              går detta ihop? Det är det som jag tycker är lite obegripligt.
            </seg>
          </u>
          <note type="speaker" n="7ceef6ec">
            Anf. 221 ANA MARIA NARTI (fp):
          </note>
          <u who="ana_maria_narti_aaeac7" xml:id="i-443f38f9866abf1f-1" n="515ff093">
            <seg n="5d46ba06">
              Herr talman! Det finns ingenting obegripligt. Det var en tidningsrubrik
              satt av en tidningsredaktör. Vi talade i artikeln om ett tillfälligt
              stopp tills nya sätt att garantera just en demokratisk uppfostran
              i alla fria skolor förtydligas i regler och normer. Det är ingenting
              obegripligt. Vi har precis samma position. Statsrådet har själv
              skrivit massor med gånger debattinlägg och borde känna till den
              tyvärr konstiga vanan hos debattredaktörer att hitta på sensationella
              rubriker. Men man måste läsa också artikeln och titta på vad som
              står i brödtexten, som det heter på journalistspråk. Där står
              det tillfälligt tills kontrollåtgärderna blir tydliga och klara.
            </seg>
            <seg n="6cc8fa80">
              Jag vill inte ha vare sig ateistisk eller religiös indoktrinering
              någonstans, men diskussionen har glidit i en mycket farlig riktning.
              Jag har hört i våra debatter, som vi har haft flera gånger, folk
              tala precis såsom nydemokraten Vivianne Franzén talade under den
              tid då Ausonius började jaga invandrare. Nu skulle hela svenska
              folket plötsligt vända sig mot Mecka, och islamofobin fick rulla
              vidare.
            </seg>
            <seg n="125e7b53">
              Jag tycker att det är farligt, och det är därför jag har skrivit
              den här interpellationen, plus att jag ville påminna om att man
              kan begå mycket allvarliga brott mot mänskligheten genom att tillämpa
              vetenskapligt tänkande på ett omänskligt sätt. Räddningen står
              i moralen, inte någon annanstans.
            </seg>
          </u>
          <note type="speaker" n="b085b4ad">
            Anf. 222 ULF NILSSON (fp):
          </note>
          <u who="ulf_nilsson_00782a" xml:id="i-c54d27db7a635fd6-0" n="ec77b11c">
            <seg n="3f0675e3">
              Herr talman! Jag ska inte gå in i den här debatten i detalj,
              men eftersom jag tillhör undertecknarna till den artikel som skolministern
              refererar till skulle jag bara vilja kommentera och klargöra inställningarna.
              Vi fick faktiskt frågor om det.
            </seg>
            <seg n="e3fc3d86">
              När vi röstade i riksdagen om etableringsfrihet för friskolor
              gjorde vi det bland annat av det skälet att det blev en tydligare
              koppling till skollag och läroplan. Det är alltså fullt möjligt
              för en kommunal huvudman och för en kommunal skolnämnd i dag att
              säga nej om det är uppenbart att den nya friskolan inte arbetar
              i enlighet med läroplan och skollag och inte heller står öppen
              för alla.
            </seg>
            <seg n="854d76ba">
              Min bestämda uppfattning är att all undervisning ska bygga på
              vetenskap och beprövad erfarenhet. Det är också Folkpartiets uppfattning.
              Vi vill och tycker fortfarande, och deklarerade det i DN Debatt,
              att vi vill arbeta för tydligare regler som gör att grundande
              av en skola ska kunna stoppas i förväg om värderingarna inte stämmer
              med våra allmänna värderingar om demokrati och jämställdhet och
              om det gäller grundande av en skola där man inte tänker skilja
              på tro och vetande. Däremot är vi öppna för, och har alltid varit
              öppna för, att man ska kunna jämka timplanen i vissa ämnen, även
              i religion, att man ska kunna erbjuda frivilliga morgonböner och
              så vidare. Folkpartiets linje är alltså klar.
            </seg>
            <seg n="8ad6bdcb">
              Ana Maria Narti har talat om den ateistiska intoleransen, och
              jag säger att vår inställning är klar. Skolor som bygger på en
              värdering att man ensidigt ska undervisa i en viss trosuppfattning
              eller världsuppfattning behöver vi tydligare regler för än i dag
              för att kunna stoppa dem i förväg. Det var det vi uttryckte i
              artikeln. Däremot har vi aldrig sagt att vi vill ha ett definitivt
              stopp för konfessionella friskolor.
            </seg>
            <seg n="ebef7e15">
              Men reglerna behöver bli bättre, det instämmer jag i.
            </seg>
          </u>
          <note type="speaker" n="29dabf78">
            Anf. 223 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-88" n="89750e2b">
            <seg n="987143e0">
              Herr talman! Under den här debattens gång kom jag att tänka på
              ett program som gick på 80-talet. Det var ett skämtprogram där
              ett av inslagen just handlade om Folkpartiet. Jag vill framhålla
              att det var ett skämt som handlade om att Folkpartiet frågade:
              Vad tycker du? Så tycker vi med, var då svaret. Detta skulle vara
              roligt.
            </seg>
            <seg n="ed03360f">
              Jag kom att tänka på det skämtet, för jag tycker mig se att Folkpartiet
              under den här debatten har intagit alla hållningar man kan tänkas
              ha. De är för ett, om än tillfälligt, stopp för alla konfessionella
              skolor, för att det kan finnas religiös undervisning och för att
              det ska vara vetenskaplighet, som Ulf Nilsson slutligen har fört
              fram.
            </seg>
            <seg n="e4419f04">
              Jag tycker att detta för min del är väldigt enkelt. Skolan finns
              till för barnen, för att se till att barnen får bästa möjliga
              start i livet, en gedigen och bra utbildning. Barnen har rätt
              till en allsidig och objektiv undervisning. Det kan finnas konfessionella
              inslag. Det pratas om frivilliga morgonböner, och det finns, så
              är det. Men det viktiga för mig är att dessa inte är obligatoriska.
              Är de obligatoriska utesluter man andra elever från att kunna
              gå i den skolan. Jag tycker att alla skolor som vi finansierar
              gemensamt i Sverige faktiskt ska vara öppna för alla. Jag tycker
              att det kan vara ett ganska bra krav att ställa.
            </seg>
            <seg n="51082566">
              Det finns i dag bekymmer med den lagstiftning vi har. Vi skulle
              behöva skärpa upp den. Till exempel finns det bekymmer i fall
              där Skolverket konstaterar att en skola kanske kränker de åtaganden
              man har enligt läroplan med mera eller ibland till och med kränker
              eleverna och Skolverket drar in tillståndet. Så har det visat
              sig att det inte har varit verkningsfullt, utan man kan genom
              överklaganden ändå driva vidare en bristfällig verksamhet.
            </seg>
            <seg n="8ad798bf">
              I detta fall skulle jag vilja ge Skolverket möjlighet att omedelbart
              stänga verksamheten, antingen vid grova överträdelser av läroplanen
              eller för den delen vid grova kränkningar av elever, för det finns
              inget ändamål om den kränker eleverna och deras rätt.
            </seg>
          </u>
          <note type="speaker" n="0d088c03">
            Anf. 224 ULF NILSSON (fp):
          </note>
          <u who="ulf_nilsson_00782a" xml:id="i-c54d27db7a635fd6-1" n="ec77b11c">
            <seg n="d75ddab8">
              Herr talman! Jag ser inte riktigt motsättningen som skolministern
              talar om. Vi kanske uttrycker oss på olika sätt eftersom vi är
              individer. Men för mig är det helt klart att man inte automatiskt
              ska kunna förbjuda en skola på grund av huvudmannaskap. Däremot
              ska man kunna stoppa en skola eller inte godkänna en skola om
              huvudmannen uttrycker uppenbara intoleranta värderingar och kan
              misstänkas medvetet inte följa läroplanen, oavsett om det är en
              konfessionell huvudman eller om det är någon annan huvudman. Det
              är därför som vi i Folkpartiet kommer att fortsätta driva, även
              i en framtida borgerlig regering, att regelverket ska ses över.
            </seg>
            <seg n="2c527905">
              Vi i oppositionen röstade ju tillsammans med Miljöpartiet igenom
              en annan skärpning, nämligen att Skolverket ska få rätt att utfärda
              ett föreläggande som kan åtföljas av böter gentemot både kommunala
              skolor och friskolor. Så det var en hel del som beslutades den
              där eftermiddagen när Miljöpartiet och de borgerliga röstade igenom
              ett antal beslut om fristående skolor.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="09280189">
            40 § Svar på interpellation 2005/06:398 om språkval inom samhällsvetenskapsprogrammet
          </note>
          <note type="speaker" n="b3f0abd0">
            Anf. 225 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-89" n="89750e2b">
            <seg n="357356f4">
              Herr talman! Ulf Nilsson har frågat mig vilka åtgärder jag är
              beredd att vidta för att säkerställa att språkvalen inte minskar
              inom det samhällsvetenskapliga programmet.
            </seg>
            <seg n="15c8122e">
              Regeringen har vid flera tillfällen betonat betydelsen av goda
              språkkunskaper. I propositionen Bästa språket en samlad svensk
              språkpolitik (prop. 2005/06:2) gör regeringen bedömningen att
              språkens roll inom svensk utbildning bör stärkas. Språkkunskaper
              är avgörande för rörligheten i Europa och andra delar av världen,
              såväl för arbete och studier som för turism och handel. Språkkunskaper
              bidrar också till att utveckla förståelse, respekt och tolerans
              för andras språk och kulturer. Därför har Sverige också ställt
              sig bakom det gemensamma utbildningsmålet inom EU att ge alla
              barn och ungdomar möjligheter att lära sig två språk utöver det
              egna modersmålet.
            </seg>
            <seg n="c8c343f2">
              Eleverna har i dag också mycket goda möjligheter att läsa språk
              i såväl grundskolan som gymnasieskolan. Alla elever har möjlighet
              att läsa två moderna språk redan i grundskolan och alla elever
              har möjlighet att fortsätta med detta även i gymnasieskolan. Sverige
              hävdar sig väl i en EU-jämförelse vad gäller antalet elever som
              läser mer än ett språk. Över tiden tycks det dock ha skett förskjutningar
              i samhällets och arbetslivets attityd till språkkunskaper. Engelskans
              dominans tycks bidra till ett minskat intresse för att lära andra
              främmande språk i många länder i Europa, och så även i vårt land.
              Antalet elever som läser fördjupade kurser i språk har minskat
              i gymnasieskolan under hela det kursutformade programgymnasiets
              tid från 1994 och framåt.
            </seg>
            <seg n="1955e610">
              Det är därför viktigt att alla goda krafter samverkar för att
              motivera och stimulera fler elever att lära fler språk. Huvudmännen
              har ett ansvar för att ett fortsatt lokalt pedagogiskt utvecklingsarbete
              sker, vilket också är nödvändiga insatser för att stärka språkens
              ställning. Ungdomar behöver dessutom god information om studieval
              som leder till jobb. Språkkunskaper i fler språk än engelska har
              stor betydelse för att öka rörligheten på den europeiska arbetsmarknaden.
              Möjligheterna att genomföra viss del av utbildningen utomlands
              ökar förståelsen för nyttan av språkkunskaper. På skolor som utnyttjar
              denna möjlighet finns också fler elever som läser språk.
            </seg>
            <seg n="b697bb67">
              Regeringen fastställde i februari i år nya programmål för gymnasieskolans
              nationella program som ska gälla för utbildningar som påbörjas
              efter den 1 juli 2007. Programmålen ska bland annat tjäna som
              underlag när undervisningen på ett program planeras och organiseras.
              I de nya programmålen betonas betydelsen av att eleverna uppmuntras
              att utveckla språkkunskaper i flera språk. Det gäller även på
              program där andra språk än engelska inte är obligatoriska.
            </seg>
            <seg n="ee7076d4">
              För att de unga i gymnasieskolan ska kunna utveckla sina språkliga
              färdigheter måste man därför även i fortsättningen erbjuda olika
              möjligheter att läsa språk. Dels måste det finnas möjligheter
              för alla elever att läsa språk, dels måste det finnas en nationellt
              fastställd inriktning som ger möjlighet för den som har ett särskilt
              intresse av det att studera språk.
            </seg>
            <seg n="c9df95a9">
              En nationell inriktning bör ha ett visst elevantal för att vara
              motiverad. De två inriktningarna kultur och språk på samhällsvetenskapsprogrammet,
              som infördes 2000 och ersatte den humanistiska grenen, har attraherat
              förhållandevis få elever. Mellan språk och kultur finns många
              kopplingar som kan väcka intresset för fortsatta studier. Regeringen
              gör bedömningen att en inriktning med enbart språkkurser innebär
              att få elever söker den. Högskoleverket föreslog i ett yttrande
              att de två inriktningarna skulle slås samman till en inriktning
              som i första hand borde syfta till vidare studier inom det humanistiska
              området. Regeringen delar denna uppfattning. Det är också viktigt
              att konstatera att det inte räcker med att inrätta en inriktning
              hur angeläget innehållet än må vara. Om inte eleverna väljer inriktningen
              har inte syftet nåtts.
            </seg>
            <seg n="ec5668fb">
              Regeringsbeslutet i februari 2006 innebär således att de två
              inriktningarna slås samman till en. Syftet är att öka utbildningens
              attraktivitet och därmed intressera fler elever för språkstudier.
              Att omfattningen av språk minskar ska alltså inte ses som ett
              uttryck för att regeringen inte värderar språkkunskaper utan just
              tvärtom.
            </seg>
            <seg n="1d6aeb9e">
              Efter den 1 juli 2007 kommer således alla elever på samhällsvetenskapsprogrammet
              inom programmets obligatoriska del att läsa engelska i en omfattning
              om 200 gymnasiepoäng och moderna språk 200 gymnasiepoäng. Skolverket
              fastställer vilka ämnen och kurser som ska ingå i en inriktning.
              Elever som väljer inriktningen språk och kultur kommer att läsa
              språk ytterligare 200 gymnasiepoäng. Därutöver finns möjligheten
              att erbjuda språk inom det valbara blocket och det individuella
              valet. Det ger tillsammans ett utrymme om ytterligare 400 gymnasiepoäng.
              Jag bedömer därför att det även i fortsättningen kommer att finnas
              goda möjligheter att fördjupa och bredda språkkunskaperna på samhällsvetenskapsprogrammet.
            </seg>
          </u>
          <note type="speaker" n="11302812">
            Anf. 226 ULF NILSSON (fp):
          </note>
          <u who="ulf_nilsson_00782a" xml:id="i-c54d27db7a635fd6-2" n="ec77b11c">
            <seg n="111b2513">
              Herr talman! Jag vill tacka skolminister Baylan för svaret.
            </seg>
            <seg n="92610d25">
              Skolministern håller med mig i sitt svar om att goda språkkunskaper
              är viktigt för, som han uttrycker det, arbete, studier, turism
              och handel. Det är bra att vi har samma grundinställning där.
              Men tyvärr kunde jag inte uppfatta ett enda förslag för att stärka
              språkens ställning i skolan, i varje fall inte något tydligt förslag.
            </seg>
            <seg n="596d0d60">
              Bakgrunden till min interpellation är att vi har fått många rapporter
              om att andra språk än engelska är på väg att försvinna i Sverige.
              Just när vi nåtts av de rapporterna har regeringen bestämt att
              avskaffa samhällsvetenskapsprogrammets språkliga inriktning och
              samtidigt minska de obligatoriska tillvalen av språk från 400
              till 200 gymnasiepoäng.
            </seg>
            <seg n="909ee250">
              Själv är jag övertygad om att ett litet land som Sverige behöver
              väldigt många som kan andra främmande språk än engelska. Sverige
              har till exempel mycket kontakt med Tyskland. Många företag har
              direktkontakt med tyska företag, och ändå är tyskan på väg att
              försvinna på gymnasiet. Tyskland är ju helt enkelt den viktigaste
              handelspartnern för Sverige i dag.
            </seg>
            <seg n="b7a1eaf6">
              Likadant är det till exempel i ett land som Nederländerna. Hollands
              exportråd beräknar att landet förlorar ca 7 miljarder euro om
              året på att man inte begriper tyska i olika affärskontakter.
            </seg>
            <seg n="628a1dec">
              Det skulle vara intressant att göra liknande beräkningar för
              Sverige. Jag kan inte gå i god för att de är korrekta, men det
              är ändå intressant att frågan tas upp.
            </seg>
            <seg n="2ee51b89">
              Det är naturligtvis viktigt att många svenskar kan andra europeiska
              språk, men det är också viktigt att många svenskar kan språk från
              andra världsdelar.
            </seg>
            <seg n="c7b2d7bb">
              Alltfler drömmer om ett rörligt arbetsliv med studier och arbete
              i andra länder. Samtidigt ger inte skolan en grund i form av en
              omfattande språkundervisning. Vi kan också se en tendens till
              att utbytesstudenter till andra länder än engelskspråkiga minskar.
            </seg>
            <seg n="201e870b">
              Det beslut som regeringen har fattat innebär ju att samhällsvetenskapsprogrammets
              språkliga del slås ihop med kulturinriktningen; två inriktningar
              blir en gemensam inriktning.
            </seg>
            <seg n="0597c251">
              Med tanke på att betyg i lätta ämnen fortfarande väger lika tungt
              som betyg i svåra ämnen är det inte så svårt att förstå varför
              många elever inte kommer att välja språk som tillval. De riskerar
              då att få svårare att ta sig in på högskolan.
            </seg>
            <seg n="b5104da7">
              I regeringens proposition om språkpolitiken, som skolministern
              refererade till, skrev man en hel del om att språkens roll i svensk
              utbildning bör stärkas. Av detta stolta uttalande blev det ingenting,
              även om ministern hänvisade till det i sitt svar. I stället blir
              det nu tvärtom: en försvagning av språkens ställning.
            </seg>
            <seg n="0287f782">
              Visst är det sant att många elever erbjuds att läsa språk i gymnasieskolan.
              Det håller jag med om. Men jag tycker att man borde tänka igenom
              vad som ska vara obligatoriskt på studieförberedande program.
              Jag är helt övertygad om att det är rätt att sätta ribban högt,
              högre än i dag, på gymnasieutbildningar som ska vara högskoleförberedande.
            </seg>
            <seg n="bb7a1303">
              Om skolministern nu håller med om att språk är viktigt, vilka
              förslag har han för att fler ska läsa språk? Något konkret förslag
              på hur vi ska få svenska gymnasieungdomar att läsa språk finns
              inte i interpellationssvaret.
            </seg>
          </u>
          <note type="speaker" n="34a458a1">
            Anf. 227 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-90" n="89750e2b">
            <seg n="94eaafe9">
              Herr talman! Det är glädjande att se att när vi jämför i ett
              europeiskt perspektiv läser ändå svenska elever fler språk och
              de läser oftare moderna språk än man gör i många andra länder.
            </seg>
            <seg n="771fc2fe">
              Precis som Ulf Nilsson säger har vi dock sett ett avtagande intresse
              för framför allt tyska, men också franska. Samtidigt har vi sett
              en ökning av antalet elever som väljer att läsa spanska på en
              fördjupad nivå.
            </seg>
            <seg n="97c9b346">
              Det finns mycket att göra inte minst på förskole- och grundskolenivå
              för att väcka intresset för andra språk. Vi vet att en av faktorerna
              bakom nedgången för tyska och franska är att svenska elever är
              oerhört duktiga på engelska och använder sig mycket av det. Därför
              känner de sig ofta inte motiverade att läsa andra språk.
            </seg>
            <seg n="ac036d3b">
              Ulf Nilsson hänvisar till de förändringar som regeringen och
              Skolverket har gjort. När det handlar om inriktningen är det ju
              Skolverket som har bemyndigande att besluta. När vi slår ihop
              kultur- och språkinriktningarna är det för att göra det mer attraktivt
              för eleverna. Det är visserligen sant som Ulf Nilsson säger att
              det i dag finns en språkinriktning på samhällsvetenskapsprogrammet,
              men det är väldigt få elever som väljer den. Den är inte tillräckligt
              attraktiv. På den tiden då kultur och språk hörde samman och satt
              ihop i en humanistisk inriktning var det betydligt fler elever
              som ansåg den vara attraktiv och därför sökte den.
            </seg>
            <seg n="1e461f2c">
              Det förslag och det beslut som regeringen har tagit syftar till
              att göra den här delen mer attraktiv så att fler elever väljer
              den.
            </seg>
            <seg n="1ae66787">
              Det viktigaste förslag som regeringen har lagt för att stärka
              de moderna språkens ställning i den svenska gymnasieskolan handlar
              om intagningen till högskolan. Regeringen har aviserat och kommer
              inom kort också att föreslå att de elever som läser moderna språk
              eller vissa andra ämnen på fördjupad nivå kommer att kunna tillgodoräkna
              sig extra meritpoäng vid intagningen till högskolan.
            </seg>
            <seg n="da07be33">
              Vi vet att den typen av taktikval är ganska vanliga i den svenska
              gymnasieskolan där valfriheten är oerhört stor. Detta tror jag
              kommer att innebära en kraftig signal, inte bara till gymnasieskolan
              och de elever som finns där utan också till grundskolan och de
              elever som finns där att vi värdesätter språken högt. Det tror
              jag innebär att fler elever, särskilt de som kanske har tänkt
              sig att fullfölja till högskolan, kommer att se det som ett bra
              alternativ.
            </seg>
            <seg n="2d1c3a8a">
              Att få tillgodoräkna sig extra poäng vid antagningen till högskolan
              tror jag kommer att vara det kraftfullaste verktyget för att övertyga
              fler elever om vikten av att läsa språk. Som Ulf Nilsson säger
              finns ju möjligheten i dag, men det är väldigt få elever som väljer
              den. Det är därför vi behöver göra dessa förändringar.
            </seg>
            <seg n="0903110d">
              Jag är naturligtvis intresserad av att höra vilka andra förslag
              som Ulf Nilsson och Folkpartiet har. Det enda konkreta förslag
              som jag hittills har sett när det handlar om språk och språkkunskaper
              handlar om att man ska dra ned på kraven framför allt på de yrkesföreberedande
              programmen där vi i dag ställer krav på åtminstone engelska A.
              Folkpartiet är ett av de partier som har föreslagit att man ska
              ta bort de kraven på hälften av gymnasieskolans utbildningar.
            </seg>
            <seg n="95e7815c">
              Jag får det inte att gå ihop när man säger att man ska satsa
              på språk och samtidigt vill ställa mindre krav när det gäller
              till exempel engelska på de yrkesförberedande utbildningarna.
            </seg>
          </u>
          <note type="speaker" n="336e4acb">
            Anf. 228 ULF NILSSON (fp):
          </note>
          <u who="ulf_nilsson_00782a" xml:id="i-c54d27db7a635fd6-3" n="ec77b11c">
            <seg n="705c1a69">
              Herr talman! Det är glädjande att skolministern uppskattar riksdagsbeslutet
              om meritämnen och områdesbehörigheter. Det var faktiskt tack vare
              en majoritet av de borgerliga och Miljöpartiet som vi fick igenom
              ett klart beslut om skärpta förkunskapskrav vid antagning till
              högskolan.
            </seg>
            <seg n="89db964a">
              Det är bara att hoppas att vi får se ett förslag ganska snart
              och återkomma med det. Skolministerns svar tyder ändå på att han
              inte på något sätt tänker riva upp det beslut som oppositionen
              fick igenom. Det är glädjande.
            </seg>
            <seg n="f06935b4">
              Eftersom rätt ska vara rätt är det möjligt att jag använde fel
              siffra, även om skolministern inte kommenterade det, när det gällde
              hur mycket det har kostat Holland. Jag får återkomma till det.
              Man har räknat på det, och bristande språkkunskaper i ett andra
              språk, framför allt tyska, har kostat mycket.
            </seg>
            <seg n="d928d8ff">
              Jag tror att vi borde göra något liknande i Sverige.
            </seg>
            <seg n="57d51b54">
              Skolministern frågar vilka förslag jag har. Det handlar om två
              huvudspår. Det är dels att ha rätt krav på förkunskaper till högskolan
              dels att ha fler språk som obligatoriska ämnen i gymnasieskolan.
            </seg>
            <seg n="2a0b8dbd">
              Göran Persson, tidigare utbildningsminister, avskaffade den humanistiska
              linjen i gymnasiet och reducerade den till två inriktningar inom
              samhällsvetarprogrammet. Nu blir det i praktiken minimala krav
              på att läsa ett andra främmande språk på denna inriktning.
            </seg>
            <seg n="00f9091a">
              Jag hade inte tänkt diskutera det i dag, men jag och vi från
              Folkpartiet tror att det behövs ett kvalificerat humanistiskt
              program som huvudspår i den högskoleförberedande gymnasieskolan,
              ett program med inriktning mot språk, kultur och historia. Humaniora
              behöver verkligen inte vara något föråldrat vetande, som regeringen
              ibland tycks tro. Språk, kultur och historia behövs för att man
              ska förstå och kunna ta ställning till den moderna samhällsutvecklingen.
            </seg>
            <seg n="e40aace5">
              Rätt utformat skulle ett riktigt humanistiskt program ge eleverna
              goda förutsättningar för arbetslivet i en rörlig och globaliserad
              värld.
            </seg>
            <seg n="1daf361b">
              Även naturvetarna behöver språk för internationella kontakter
              och för en allmän förståelse för andra kulturer. Just språkkunskaper
              ger både kulturell förståelse och möjlighet att kommunicera det
              hänger ihop.
            </seg>
            <seg n="d8a987af">
              Vårt förslag är att för ett antal högskoleutbildningar, mycket
              större antal än i dag, borde betyg i två främmande språk vara
              obligatoriskt.
            </seg>
            <seg n="b4821970">
              Visst är valfrihet i skolan viktig, men valfriheten ska inte
              innebära att elever läser kurser som inte har så stor betydelse
              för utbildningens inriktning. På studieförberedande program, det
              har vi sagt många gånger, tycker vi från Folkpartiet att teoretiska
              ämnen ska ha en dominerande roll. Alla ska erbjudas språk, även
              på yrkesförberedande program, och alla ska erbjudas att läsa högskolebehörighetsgivande
              kurser.
            </seg>
            <seg n="c58cc60f">
              Valfrihet i skolan är ändå att i större utsträckning än i dag
              kunna välja mellan tydliga utbildningsalternativ, inte att gå
              i utslätade utbildningar som varken förbereder för högskolan eller
              för yrkeslivet.
            </seg>
            <seg n="15d981fc">
              Jag förväntade mig inte att skolministern i denna debatt skulle
              gå med på att öka kraven på att eleverna ska läsa fler obligatoriska
              språk jämfört med i dag. Men jag tycker att han har svårt att
              försvara, vilket jag tycker är uppseendeväckande, att man till
              och med minskar antalet timmar i obligatoriska språk i gymnasieskolan
              år 2007.
            </seg>
            <seg n="5bea89c7">
              Efter den senaste tidens debatt om krisen för moderna språk tycker
              jag att det är väldigt märkligt att regeringen kommer till den
              slutsatsen.
            </seg>
          </u>
          <note type="speaker" n="0ca4a187">
            Anf. 229 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-91" n="89750e2b">
            <seg n="0c9001ef">
              Herr talman! Jag tycker att Ulf Nilsson försöker skriva om historien
              lite grann. Det är ändå så att regeringen lade fram sitt förslag
              innan riksdagen gjorde sitt tillkännagivande. Det skedde i högskolepropositionen.
              Där står följande om meritämnen vid intagning till högskolan,
              och det är regeringens bedömning:
            </seg>
            <seg n="806f4750">
              Kunskaper från gymnasieskolan i matematik och i andra moderna
              språk än engelska bör premieras vid meritvärdering till högre
              utbildning.
            </seg>
            <seg n="3a23b5ab">
              Sedan tog riksdagen, och där har Ulf Nilsson helt rätt, med högeralliansen
              och Miljöpartiet i spetsen, beslut om att tillkännage att man
              ville ha fler ämnen som skulle ge meritpoäng. Jag har naturligtvis
              respekt för detta beslut. Men jag kan beklaga det därför att signalvärdet
              till gymnasieskolan och grundskolan då naturligtvis inte blir
              lika starkt. Rätt ska ändå vara rätt att detta förslag faktiskt
              lades fram av regeringen. Sedan gjorde riksdagen ett tillkännagivande
              på ett annat område, nämligen att fler ämnen skulle premieras.
            </seg>
            <seg n="4e8309b7">
              Herr talman! Återigen hamnar vi i en något konstig diskussion.
              Å ena sidan säger Ulf Nilsson att man ska ha mer obligatorium
              eftersom valfrihet kanske inte är så himla viktigt. Å andra sidan
              tittar han på den andra halvan av gymnasieskolan, de yrkesförberedande
              programmen, och där är helt plötsligt valfriheten extra viktig.
              Där ska vi inte ens kräva engelska som obligatoriskt språkämne.
              Där ska eleverna minsann kunna välja, men inte på de studieförberedande
              programmen. Där är det alldeles för viktigt.
            </seg>
            <seg n="1c9cafdb">
              Om man för en viss utbildning behöver vissa förkunskaper ska
              det naturligtvis vara ett krav för att kunna ta sig in på denna
              utbildning. Det är oerhört viktigt att man kan ställa krav på
              allmän behörighet men faktiskt också på särskild behörighet.
            </seg>
            <seg n="96f86fbb">
              Det låter på Ulf Nilsson som om dagens situation är den bästa
              om vi bara behåller den som den är när det gäller språkinriktningen
              i gymnasieskolan. Men problemet är, och där har du helt rätt,
              att det finns en språkinriktning med väldigt mycket språk men
              att det är väldigt få elever som väljer den.
            </seg>
            <seg n="7cf04e63">
              Därför tror jag att det är väldigt viktigt att vi gör en humanistisk,
              om vi kallar den så, inriktning på samhällsvetenskapsprogrammet
              med kultur och språk tillsammans för att göra det mer attraktivt
              för eleverna att välja.
            </seg>
            <seg n="e7f682bb">
              När det handlar om vad som exakt finns i inriktningarna, så känner
              Ulf Nilsson mycket väl till att det är Skolverket som har fått
              bemyndigandet att besluta om det. Det är alltså ingenting som
              regeringen beslutar om. Det är också viktigt att framhålla.
            </seg>
            <seg n="37b05794">
              I grunden är vi nog ganska överens om att det är väldigt viktigt
              med språk. Det är glädjande att det är väldigt många elever som
              läser olika språk i Sverige. Men vi ser att tendensen är att det
              är färre elever som väljer vissa språk, samtidigt som vi ser att
              fler elever väljer andra språk i gymnasieskolan, till exempel
              spanska och italienska.
            </seg>
            <seg n="44577372">
              Jag tror att det är viktigt att vi gör de förändringar som jag
              har talat om, inte minst med extra meritpoäng som man får tillgodogöra
              sig vid intagningen till högskolan. Jag hade gärna sett att det
              hade gällt matematik och moderna språk. Men riksdagen har nu beslutat
              att det ska gälla fler ämnen. Och det håller vi på att jobba med
              i Regeringskansliet.
            </seg>
            <seg n="4e7b7d45">
              Vi ska inte försöka måla upp en konflikt där det i grunden inte
              finns någon. Däremot måste jag återigen säga att jag är något
              fundersam. Jag finner det märkligt med inställningen att valfriheten
              i vissa delar av gymnasieskolan är väldigt viktig och att vi därför
              inte ens ska kräva engelska, medan det i andra delar av gymnasieskolan
              är så himla viktigt att vi ska ställa högre krav på obligatoriska
              ämnen och därmed beskära elevernas möjligheter att välja.
            </seg>
          </u>
          <note type="speaker" n="546b4fed">
            Anf. 230 ULF NILSSON (fp):
          </note>
          <u who="ulf_nilsson_00782a" xml:id="i-c54d27db7a635fd6-4" n="ec77b11c">
            <seg n="6893ad43">
              Herr talman! Valfriheten är viktigast i det avseendet att man
              får välja en utbildning som gör en bra förberedd att gå vidare.
            </seg>
            <seg n="a25ab7a0">
              Skolministern sade att vi tycker att man på vissa program inte
              ens ska lära sig engelska. Så är det inte alls. Men vi tycker
              att man ska kunna ha andra kursplaner i engelska. Jag tycker att
              man ska kunna ha andra kursplaner i svenska. Det är inte alla
              som går fordonsprogrammet som vill läsa till exempel litteraturhistoria
              i den utsträckning som gäller i kärnämnet svenska. Däremot behöver
              alla läsa svenska, och alla behöver läsa böcker.
            </seg>
            <seg n="767c0033">
              Det är alltså i fråga om det orealistiska målet att alla ska
              läsa för att bli högskolebehöriga som vi skiljer oss åt. Det är
              också det målet som slår ut så väldigt många från yrkesprogrammen.
            </seg>
            <seg n="534f4b22">
              I propositionen om att stärka förkunskaperna handlade det om,
              som skolministern säger, regeringens bedömning. Det ordet betyder
              inte att det är ett förslag till riksdagen. Utan regeringen bedömer
              detta och antyder att man tänker gå vidare. Vi skärpte detta så
              att det blev ett uppdrag till regeringen att sätta i gång detta
              arbete. Vi skärpte det också genom att det skulle införas även
              områdesbehörigheter. Man ska tala om vilka ämnen som ska vara
              nödvändiga för att man ska läsa inom ett visst kunskapsområde
              på högskolan.
            </seg>
            <seg n="c224788e">
              Men regeringen hade alltså inget skarpt förslag om meritämnen
              i detta. Men hur som helst så är det rätt ointressant historiskt
              eftersom vi nu tycks vara överens om att vi ska införa detta.
              Det är mycket bra, och jag hoppas att det också blir bra.
            </seg>
            <seg n="51b20b67">
              Jag tycker inte att dagens situation är bra. Jag skulle vilja
              ha ett humanistiskt program, och jag skulle vilja ha fler obligatoriska
              språk i skolan.
            </seg>
            <seg n="69d38c93">
              Vi har en mängd karaktärsämnen som vi tycker är viktiga på många
              program men som många elever inte skulle vilja läsa om de inte
              var obligatoriska. Tyvärr är vi människor så. Jag har själv läst
              saker som jag förmodligen hade hoppat över om jag inte hade varit
              tvungen att läsa dem.
            </seg>
            <seg n="d94c5a43">
              Om man tycker att det är viktigt med språk måste det finnas fler
              obligatoriska kurser i språk i gymnasieskolan. Det blir nämligen
              ingen förändring bara därför att skolministern vill och tycker
              någonting, utan det måste komma någonting konkret.
            </seg>
          </u>
          <note type="speaker" n="e68f3f19">
            Anf. 231 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-92" n="89750e2b">
            <seg n="4794a5af">
              Herr talman! Nu gör sig Ulf Nilsson lite mer okunnig än jag tror
              att han är. Jag är övertygad om att han är betydligt mer kunnig
              än så. Det är inte riksdagen som beslutar om dessa meritämnen,
              utan det är naturligtvis regeringen. Det är därför som detta anmäls
              till riksdagen på det viset. Sedan kan riksdagen naturligtvis
              göra som den gjorde och säga att det ska krävas ytterligare ämnen.
              Anledningen till att detta lämnas som en bedömning är att det
              är regeringens sak att besluta i frågan. Därför läggs det inte
              fram ett skarpt förslag i riksdagen, utan beslutet tas i regeringen.
              Men vi ville på detta vis anmäla att vi ville att dessa moderna
              språk och matematik skulle ge möjlighet till extra meritpoäng.
              Rätt ska ändå vara rätt, Ulf Nilsson. Jag tror att du mycket väl
              känner till just detta.
            </seg>
            <seg n="88ad819a">
              Det är lätt att säga att vi ska ha mer av obligatorium i gymnasieskolan.
              Jag möter ständiga krav på nya obligatoriska ämnen och på nya
              obligatoriska inriktningar. Det finns också väldigt mycket av
              specialutformade program och lokala ämnen med mera.
            </seg>
            <seg n="5df5effc">
              Men när man säger att man vill ha extra obligatoriska ämnen är
              det också viktigt att tala om vad man ska ta bort och vad som
              inte ska finnas kvar. Även om man naturligtvis har ett helt läsår
              på sig med en hösttermin och en vårtermin är det ändå begränsat
              med tid, och då måste man också prioritera. Visst kan vi diskutera
              obligatorium, men då måste också Folkpartiet och Ulf Nilsson säga
              vad vi inte ska ha.
            </seg>
            <seg n="9768a7ba">
              Ni har gjort detta klart och tydligt när det handlar om de yrkesförberedande
              programmen. Där säger ni klart och tydligt att vi ska sänka kraven
              och att vi ska ta bort kravet på svenska, engelska och matematik
              såsom de ser ut. Jag håller inte med om det. Jag tycker att det
              är oerhört viktigt att man har kvar dessa ämnen. Det är inte heller
              omöjligt för eleverna att klara dem.
            </seg>
            <seg n="0f543208">
              Jag besökte nyligen Hushagsgymnasiet i Borlänge. Där hade man
              via nya arbetsmetoder, bland annat att man integrerade kärnämnen
              och karaktärsämnen, lyckats få igenom 100 % av eleverna på byggprogrammet.
              Det finns många sådana goda exempel. Det visar att det går och
              att det inte är kraven som det är fel på utan att det är hur man
              går till väga. Därför ska vi fortsätta att utveckla gymnasieskolan,
              inte avveckla kraven på eleverna.
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="5d45fe79">
            41 § Svar på interpellation 2005/06:471 om riksintag på turistledarprogrammet
            i Dals Ed
          </note>
          <note type="speaker" n="ccf57695">
            Anf. 232 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-93" n="89750e2b">
            <seg n="bea90da0">
              Herr talman! Annika Qarlsson har frågat mig vilka åtgärder jag
              avser att vidta för att turistledarprogrammet även fortsättningsvis
              ska få ha riksintag.
            </seg>
            <seg n="bd4c604c">
              Turism har stor betydelse för Sverige, inte minst för sysselsättningen
              i många regioner. Hela turistnäringen är en växande exportindustri,
              under den senaste tioårsperioden har det tillkommit drygt 24 000
              heltidsarbeten inom turistnäringen i Sverige. Därför är det bra
              att det finns många alternativ för att utbilda sig inom turistnäringen.
              I dag kan man studera turism på gymnasieskolor, på folkhögskolor
              och på universitet och högskolor. Det finns även ett stort antal
              kvalificerade yrkesutbildningar inom turistnäringen.
            </seg>
            <seg n="74d8d373">
              Hösten 2007 kommer flera förändringar att genomföras inom gymnasieskolan,
              bland annat har Skolverket utvecklat nya kursplaner, till exempel
              inom ämnet turism. Dessa kursplaner är just nu ute på remiss.
              Skolverket har bedömt att med de nya kursplanerna inom ämnet turism
              kommer det att finnas möjlighet för många skolor att göra lokala
              turistprofiler inom flera olika nationella program, till exempel
              samhällsvetenskapsprogrammet, hotell- och restaurangprogrammet
              och naturbruksprogrammet.
            </seg>
            <seg n="33066eea">
              En annan förändring som införs från och med hösten 2007 är att
              elevernas möjlighet att söka utbildningar även utanför den egna
              kommunen ökar genom att så kallad frisökning införs i skollagen,
              5 kap. 24 §, 1985:1100, från och med den 1 januari 2007. Det innebär
              att kommuner som har utbildningsplatser över kommer att ha möjlighet
              att erbjuda dessa platser till elever från andra kommuner. Elevens
              hemkommun kommer då att vara skyldig att betala ersättning till
              den anordnande kommunen. Frisökning kommer att innebära dels ökad
              valfrihet för eleverna, dels minskad risk för att stolar står
              tomma i klassrummen på de skolor där man lyckats skapa en attraktiv
              utbildning. För att utveckla gymnasieskolans kvalitet blir arbetsfördelning
              och kraftsamling mellan kommuner i samverkan viktig. I Kunskap
              och kvalitet elva steg för utvecklingen av gymnasieskolan , prop.
              2003/04:140, har regeringen bedömt att införandet av frisökning
              kommer att stimulera till samverkan mellan kommuner kring gymnasieskolan
              och på så sätt bidra till att stärka utbildningsutbudet i en region.
            </seg>
            <seg n="2c1f6a49">
              När det gäller riksrekrytering förhåller det sig så att regeringen
              kan bevilja skolor detta om utbildningen är av särskilt nationellt
              intresse och om utbildningens kvalitet säkras genom ett nära samarbete
              med arbetslivet, 5 kap. 9 § skollagen. Syftet med riksrekrytering
              är framför allt att göra det möjligt att få till stånd ett tillräckligt
              elevunderlag för att genomföra utbildning inom små yrken med starkt
              specialiserade och kostnadskrävande utbildningar. I den proposition
              jag nyss nämnde har regeringen bedömt att införandet av frisökning
              kommer att minska behovet av riksrekryterande utbildningar betydligt.
            </seg>
            <seg n="36a82794">
              Inom vissa utbildningsområden kommer det även i fortsättningen
              att behövas riksrekrytering för att utbildning över huvud taget
              ska komma till stånd. Skolor som från och med hösten 2007 vill
              starta riksrekryterande utbildningar har därför inkommit till
              Skolverket med ansökningar. Skolverket har gjort en grundlig analys
              av det nationella behovet och av utbildningarnas kvalitet och
              inkommit till regeringen med yttrande kring varje enskild ansökan.
              Just nu handläggs dessa ansökningar och Skolverkets yttranden
              i Utbildnings- och kulturdepartementet.
            </seg>
          </u>
          <note type="speaker" n="561bdde2">
            Anf. 233 ANNIKA QARLSSON (c):
          </note>
          <u who="annika_qarlsson_6d41d7" xml:id="i-ef66b812022984f4-0" n="621c130b">
            <seg n="82bcc98f">
              Herr talman! Tack så mycket för svaret, skolministern. Egentligen
              skulle vi ha varit på Utsikten, som den här gymnasieskolan heter.
              Det hade varit en mycket trevligare debatt, även om det är fin
              miljö även här.
            </seg>
            <seg n="7032c052">
              Jag ska försöka att fördjupa ämnet lite grann, för jag kan känna
              att svaret som jag har fått från skolministern är väldigt allmänt
              hållet. Det svarar egentligen inte upp mot just den här skolans
              speciella förutsättningar.
            </seg>
            <seg n="1649ef6f">
              I första stycket pratar du om att Skolverket utvecklat nya kursplaner
              och att det finns möjlighet för många skolor att utforma lokala
              turistprofiler. På Utsikten, gymnasieskolan i Dals Ed, har man
              under många år arbetat mycket medvetet med att få ett helhetstänk
              kring den här utbildningen. Man har lokaler. Man har speciell
              personal som under många år har arbetat med de här frågorna. Man
              har ett helhetstänk där alla delar går i varandra. Att försöka
              ersätta det med lokala kurser som kommer till stånd om tillräckligt
              många elever söker på varje skola går inte att jämföra med den
              utbildning som man faktiskt genomför på Utsikten.
            </seg>
            <seg n="b04fc23c">
              Det är inte heller helt enkelt att få personal som kan området
              och som kan genomsyra de andra ämnena så som man har lyckats med
              uppe i Dals Ed.
            </seg>
            <seg n="4079462b">
              Frisöket tar du också upp som en möjlighet. Det trodde jag också
              först när jag åkte dit för att besöka dem. Men jag fick besked
              om att den här linjen är undantagen frisök. Alla speciellt utformade
              program eller program med lokala inriktningar omfattas inte av
              frisöket. Alternativet är inte för den här skolan att göra om
              det hela till en samhällslinje med lokal inriktning. Det man i
              stället överväger på det här stället är att gå över till att bli
              friskola.
            </seg>
            <seg n="74b6c083">
              Det står också på nästa sida att införandet kommer att stimulera
              till samverkan mellan kommuner. I det här fallet är Dalsland unikt,
              för man har under väldigt många år jobbat med att samordna väldigt
              mycket verksamhet. Det beror på att man är många små kommuner.
              För att ha en bra verksamhet har man sett till det här under en
              längre tid. Det är redan väldigt mycket samordnat. Det har också
              vuxit fram ett större underlag i Fyrbodal.
            </seg>
            <seg n="edca649d">
              Men återigen tillbaka till just den här verksamheten. Det är
              inte bara Dalsland eller Västra Götaland utan faktiskt hela landet
              som man har som rekryteringsbas. Precis som ministern sade är
              turistnäringen en av Sveriges snabbast växande branscher. Verksamheten
              präglas fortfarande av väldigt många små entreprenörer med smal
              kompetens och med relativt låg utbildningsnivå. De allra flesta
              företagen i branschen har färre än tre stycken anställda.
            </seg>
            <seg n="c283ece6">
              För att det ska bli en fortsatt expansion och utveckling inom
              det här viktiga näringsområdet finns fem olika punkter som man
              lyfter fram som väldigt viktiga. Det är att aktörernas kompetens
              borde breddas och fördjupas, att fler aktiva inom branschen faktiskt
              får högskolekompetens, att tonvikt läggs på kunskaper om ekologiskt
              hållbar utveckling det är viktigt att fler aktörer med vidimerad
              kompetens inom specialområden kommer fram och att en ökad tonvikt
              läggs på marknadsföring.
            </seg>
            <seg n="43e322cb">
              De här faktorerna är hämtade från regeringens utredning om den
              svenska turistnäringens framtid. De är också från ett utlåtande
              som inkommit från företrädare för turistbranschen när det gäller
              ansökan om riksintag. Inte minst framhålls de i personliga kontakter
              med de företrädare som finns för de här utbildningarna.
            </seg>
            <seg n="bcd51bfa">
              De företrädare för turistbranschen och för högre turismutbildning
              vid universitetet i Karlstad som har tagit del av Utsiktens turismutbildning
              anser samstämmig att turistledarprogrammet på gymnasial nivå väl
              tillgodoser just de här fem punkterna. För att vara ajour med
              utvecklingen inom näringen har gymnasiet täta kontakter med branschens
              aktörer, bland annat genom att ett antal av dessa årligen deltar
              som föreläsare på skolan. Det gäller såväl entreprenörer som företrädare
              för utbildningar och myndigheter.
            </seg>
          </u>
          <note type="speaker" n="645de69d">
            Anf. 234 Statsrådet IBRAHIM BAYLAN (s):
          </note>
          <u who="unknown" xml:id="i-a877f091d9899be2-94" n="89750e2b">
            <seg n="02312152">
              Herr talman! I den här processen har det inkommit ca 140 ansökningar
              om enskilda riksrekryterande utbildningar runtom i vårt land till
              Skolverket. Dessa förslag har nu också Skolverket lämnat över
              till regeringen.
            </seg>
            <seg n="c113036d">
              Det är naturligtvis en grannlaga uppgift att se till att man
              har en ordentlig genomgång och att också faktiskt ge alla dessa
              anordnare av utbildningar möjlighet att själva kunna yttra sig
              över det förslag som Skolverket har lämnat, att både ha bemötande
              kritik och att kanske kunna komplettera. Jag tycker att det är
              en viktig demokratisk fråga att alla får den möjligheten. Därför
              ska vi naturligtvis se till att processen fortlöper så fort som
              möjligt men också så riktigt som möjligt så att alla kan känna
              att de har fått en sjyst behandling, att de har fått möjlighet
              att yttra sig och föra fram sin vilja.
            </seg>
            <seg n="55e6d34b">
              Jag kan konstatera att turismutbildningen i Dals Ed har många
              förespråkare. Jag besökte nyligen norra Älvsborg och hade ett
              möte i Trollhättan. Då dök det upp ett antal företrädare för Socialdemokraterna
              i Dals Ed med detta som ärende. De framhöll naturligtvis kraftigt
              vikten både för utbildningen och för turismen, men också för Dals
              Ed och vad det betyder. Jag har naturligtvis respekt för den typen
              av synpunkter. Jag har också respekt för den typen av lobbyingarbete
              som bedrevs där och som jag också uppfattar att Annika Qarlsson
              bedriver.
            </seg>
            <seg n="d5fd59c5">
              Det är viktigt att vi låter processen fortgå och att vi har en
              helhet när vi behandlar alla dessa 140 riksrekryterande utbildningar.
              Därför har jag inte för avsikt att i dag stå här och säga bu eller
              bä till en enskild utbildning. De ska naturligtvis få samma möjlighet
              som alla andra att yttra sig men också komplettera ansökan innan
              regeringen fattar beslut om vilka utbildningar som fortsatt ska
              ha riksrekrytering och vilka som kan klara det på andra sätt,
              antingen via frisök eller genom att göra om programmet till ett
              nationellt program.
            </seg>
            <seg n="c296de0e">
              Jag noterar att det finns många förespråkare för turismutbildningen
              i Dals Ed. Jag uppskattar naturligtvis den information som många
              lämnar, men det ska också på formell väg ges möjlighet för alla
              utbildningar att yttra sig.
            </seg>
          </u>
          <note type="speaker" n="20bd44df">
            Anf. 235 ANNIKA QARLSSON (c):
          </note>
          <u who="annika_qarlsson_6d41d7" xml:id="i-b9fc16eb610f900c-0" n="621c130b" next="i-83e855b891d1a710-0">
            <seg n="f4c47c8a">
              Herr talman! Nu vet jag inte om det finns sju partier i Dals
              Ed, men alla partier som finns representerade i Dals Ed, om de
              får tillfälle att prata med skolministern, kommer att lyfta upp
              frågan. Det finns en självklar enighet kring detta.
            </seg>
            <seg n="1661d75f">
              Det som är speciellt med Utsikten i Dals Ed är kombinationen
              av utbildningar som finns på skolan. Det är bland annat turistledarutbildningen.
              Sedan finns också gymnasiesärvux. När jag besökte verksamheten
              senast visade man på hur viktiga utbildningarna var för varandra.
              Där finns bland annat eleverna på gymnasiesärvux, som blir bemötta
              och respekterade på ett bra sätt. Turistledarna har då fått möjlighet
              att agera som de ledare de utbildar sig till. Inte enbart för
              turistledarutbildningen utan även för gymnasiesärvux är det en
              värdefull utbildning som är lokaliserad där.
            </seg>
            <seg n="f9eab297">
              Jag ska fortsätta att föredra några exempel så att du har mera
              med dig och du kan känna att det där turistledarprogrammet självfallet
              ska bifallas när förslaget väl kommer upp på bordet. Utsiktens
              elever kommer från stora delar av landet, från söder till norr.
              Under året blir de självständiga. De flyttar ju självklart hemifrån,
              men det är också ett resultat av utbildningen.
            </seg>
            <seg n="92876f91">
              Efter utbildningen går ungefär en tredjedel direkt vidare till
              högskola och universitet. De som inte börjar på turismrelaterade
              utbildningar söker sig till andra ansvarsyrken, polis, lärare,
              socionomer och liknande. De säger också att ett bevis på att en
              ledarskapsutbildning håller kvaliteten är att 60 % av de studenter
              som mönstrar för militärtjänstgöring blir uttagna till befälsutbildning.
            </seg>
            <seg n="65da6b87">
              En tredjedel börjar arbeta inom turism- och servicebranschen
              inom landet. De får ofta anställning ett par pinnhål upp redan
              när de kommer direkt från skolan.
            </seg>
            <seg n="8ed8951c">
              Den återstående tredjedelen söker sig utomlands efter gymnasiet.
              De har med hjälp av utlandsutbyten, som görs under alla tre åren,
              skaffat kontakter som gör att de hittar jobb för både kortare
              och längre tid. Eftersom tyska är obligatoriskt apropå föregående
              interpellationsdebatt är de mycket anställningsbara i de länder
              där den inhemska språkundervisningen inte är så utbyggd.
            </seg>
            <seg n="630b84c9">
              De jobbar självklart tillsammans med Ung Företagsamhet. De har
              ett mycket gott utfall av det. Två elever har startat ett företag,
              Explore the North, och säljer upplevelser med hundspann. Det finns
              ett par elever som har uppfunnit en kajmaplatta som självklart
              ministern vet vad det är! Jag kan få fört till protokollet att
              han ser tveksam ut. Det är en kombinerad skärbräda och durkslag
              till triangaköket. Om du köper ett nytt triangakök finns den med
              där. Det är elever på skolan som har bildat aktiebolag, sålt rättigheten
              till triangaköket och tjänar pengar på detta.
            </seg>
            <seg n="8fef7ca0">
              Det finns fler uppfinnare. Årets uppfinnare håller på att sälja
              sina produkter till Ikea. Det är en mycket kreativ miljö där man
              utifrån besvärligheter i verksamheten kommer fram till vad som
              behövs.
            </seg>
            <seg n="f82235ff">
              Jag noterade några frågor när skolministern pratade om när besluten
              ska fattas. När sker det? Det kan vara intressant att få veta.
              Utifrån vilka principer? Har man diskuterat vad som ska ligga
              till grund, när man väl har lyssnat på oss företrädare som pratar
              oss varma om detta och de själva rent formellt har fått säga sin
              mening?
            </seg>
          </u>
          <note n="cc00bbb3">
            Överläggningen var härmed avslutad.
          </note>
          <note n="ae20b803">
            42 § Anmälan om inkommen faktapromemoria om förslag från Europeiska
            kommissionen
          </note>
          <note n="abed84b2">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="annika_qarlsson_6d41d7" xml:id="i-83e855b891d1a710-0" n="621c130b" prev="i-b9fc16eb610f900c-0">
            <seg n="e1683b92">
              KOM(2006)34
            </seg>
            <seg n="dc5d0252">
              Luciano Astudillo
            </seg>
          </u>
          <note n="ea7f9987">
            43 § Anmälan om inkomna uppteckningar från EU-nämndssammanträde
          </note>
          <note n="76633583">
            Talmannen anmälde att uppteckningar från EU-nämndens sammanträde
            fredagen den 12 maj inkommit.
          </note>
          <note n="29a7eb18">
            44 § Bordläggning
          </note>
          <note n="44f83604">
            Anmäldes och bordlades
          </note>
          <note n="2ddfb246">
            45 § Anmälan om frågor för skriftliga svar
          </note>
          <note n="f511a371">
            Anmäldes att följande frågor för skriftliga svar framställts
          </note>
          <note n="f6a45e9a">
            den 7 juni
          </note>
          <note n="2a4f1436">
            Anna Grönlund Krantz
          </note>
          <note n="4ba4956f">
            Birgitta Ohlsson
          </note>
          <note n="4ba4956f">
            Birgitta Ohlsson
          </note>
          <note n="65d59c28">
            Liselott Hagberg
          </note>
          <note n="66491728">
            Maria Larsson
          </note>
          <note n="f229737e">
            Frågorna redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note n="67d5cf4b">
            46 § Anmälan om skriftliga svar på frågor
          </note>
          <note n="f253edd3">
            Anmäldes att skriftliga svar på följande frågor inkommit
          </note>
          <note n="f6a45e9a">
            den 7 juni
          </note>
          <note n="224a4739">
            Jan Lindholm
          </note>
          <note n="ecb189d9">
            Henrik von Sydow
          </note>
          <note n="69a99224">
            Sverker Thorén
          </note>
          <note n="5bdc75d3">
            Johan Pehrson
          </note>
          <note n="b3ddf4f5">
            Tobias Krantz
          </note>
          <note n="2a4f1436">
            Anna Grönlund Krantz
          </note>
          <note n="4ba4956f">
            Birgitta Ohlsson
          </note>
          <note n="2cc2590b">
            Jan Ertsborn
          </note>
          <note n="89e75d21">
            Elina Linna
          </note>
          <note n="5bdc75d3">
            Johan Pehrson
          </note>
          <note n="c518d3f0">
            Linnéa Darell
          </note>
          <note n="5ba8dbb2">
            Annelie Enochson
          </note>
          <note n="d3033276">
            Staffan Danielsson
          </note>
          <note n="d3033276">
            Staffan Danielsson
          </note>
          <note n="d3033276">
            Staffan Danielsson
          </note>
          <note n="9033f1d9">
            Allan Widman
          </note>
          <note n="d3033276">
            Staffan Danielsson
          </note>
          <note n="d3033276">
            Staffan Danielsson
          </note>
          <note n="9f04677f">
            Kerstin Engle
          </note>
          <note n="f80890ca">
            Cecilia Widegren
          </note>
          <note n="3bc18a8c">
            Alice Åström
          </note>
          <note n="b6f42fde">
            Bertil Kjellberg
          </note>
          <note n="9331592d">
            Ulla Löfgren
          </note>
          <note n="c4819f5b">
            Ulrik Lindgren
          </note>
          <note n="a25a8833">
            Lars Gustafsson
          </note>
          <note n="79e0bd3f">
            Gustav Fridolin
          </note>
          <note n="5ba8dbb2">
            Annelie Enochson
          </note>
          <note n="d31e8262">
            Svaren redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note n="6cc11d71">
            47 § Kammaren åtskildes kl. 20.35.
          </note>
          <note n="8b7974c6">
            Förhandlingarna leddes
          </note>
          <note n="7f2892a9">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
