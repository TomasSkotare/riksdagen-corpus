<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--144</head>
          <docDate when="2005-06-17">2005-06-17</docDate>
        </div>
      </front>
      <body>
        <div>
          <note n="97226abd">
            ﻿
          </note>
          <note n="ee15d3f2">
            Riksdagens protokoll
          </note>
          <note n="d6168064">
            2005/06:144
          </note>
          <note type="date" n="905833ed">
            Lördagen den 17 juni
          </note>
          <note n="65fb550c">
            Kl. 09:00 - 11:42
          </note>
          <note n="d799b419">
            1 § Information från regeringen om Europeiska rådets möte den
            15 och 16 juni
          </note>
          <note type="speaker" n="555bb3d4">
            Anf. 1 Statsminister GÖRAN PERSSON (s):
          </note>
          <u who="goran_persson_1a0593" xml:id="i-c223a068a5291495-0" n="9fc44eaf" next="i-8397f7d5de6a2b61-0">
            <seg n="6027f3f6">
              Herr talman! God morgon, värderade ledamöter av denna kammare!
              Jag har kallats hit för att rapportera om EU:s just avhållna toppmöte.
              Det gör jag med glädje och med tillförsikt.
            </seg>
            <seg n="d9d76a66">
              När jag rapporterade senast från ett EU-toppmöte sade jag att
              det vårtoppmötet inte skulle gå till historien som ett av EU:s
              mest dramatiska. Samma sak kan jag även säga om det toppmöte som
              vi nu har bakom oss. Jag beklagar i och för sig inte det. Liksom
              i mars präglades detta toppmöte av kontinuitet, arbetsro och konkret
              EU-samarbete. Vi enades dessutom om principerna för hur vi ska
              gå vidare i viktiga frågor som EU:s fördrag och arbetsformer.
            </seg>
            <seg n="6e41bc0d">
              Herr talman! Ett år har nu gått sedan folkomröstningarna i Frankrike
              och Nederländerna som innebar att ratifikationsprocessen kring
              EU:s nya fördrag gick in i en ny och mycket osäker fas. Under
              den så kallade reflexionsperiod som varat sedan dess har fokus
              skiftat från fördraget som sådant till en bredare diskussion om
              EU:s betydelse och inriktning.
            </seg>
            <seg n="cd02d7c2">
              I går enades EU:s stats- och regeringschefer om att gå vidare
              på båda dessa spår parallellt. För det första ska vi vidareutveckla
              det konkreta samarbetet med utgångspunkt i nu gällande fördrag
              och i syfte att skapa bättre politik där det finns ett europeiskt
              mervärde. Jag är övertygad om att vi kan bli bättre på både att
              lyfta fram och att bygga vidare på det som EU-projektet faktiskt
              levererar i form av viktiga beslut på en lång rad angelägna områden
              handel, tillväxt, miljö, kampen mot brottslighet, social trygghet.
            </seg>
            <seg n="d1990da8">
              För det andra ska vi fortsätta diskussionen om EU:s fördrag.
              Här enades rådet om ett par hållpunkter.
            </seg>
            <seg n="be84e3e9">
              Under första halvan av 2007 kommer EU:s ordförandeland Tyskland
              att rapportera om diskussionerna kring fördraget. Under tyskt
              ordförandeskap ska också en politisk deklaration antas med de
              mest centrala principerna och ambitionerna för EU:s framtid.
            </seg>
            <seg n="2b38e630">
              Senast andra halvan av 2008 bör EU:s medlemsländer ha enats om
              hur reformeringen av fördraget ska se ut. Då bör det vara möjligt
              att se om det finns förutsättningar att anta det fördrag som nu
              ligger på bordet eller om det till exempel behövs en ny regeringskonferens
              alltså starta om med diskussioner.
            </seg>
            <seg n="5424f408">
              Gårdagens överenskommelse är bra och konstruktiv. Den håller
              alla dörrar öppna. Hänsyn visas både de länder som har ratificerat
              fördraget och dem som i nuläget ännu inte har gjort det. Vi fortsätter
              diskussionen både om de institutionella frågorna och om sakpolitiken.
            </seg>
            <seg n="e5db9a8b">
              Att det finns en utbredd vilja att på olika sätt stärka och reformera
              EU vittnar ett annat av EU-toppmötets beslut, att öka insynen
              i arbetet i EU:s ministerråd. Beslutet innebär att öppenheten
              ökar när rådet behandlar lagstiftningsfrågor där det är medbeslutande
              med Europaparlamentet, men också andra möten och debatter kommer
              att öppnas.
            </seg>
            <seg n="be353512">
              Från regeringens sida är vi tillfreds med det beslutet. Ökad
              öppenhet har länge varit en svensk profilfråga, och svensk ihärdighet
              är en inte oväsentlig faktor bakom gårdagens beslut.
            </seg>
            <seg n="941d7801">
              Jag tror att öppenheten kan bidra både till EU:s legitimitet
              och till förståelse för EU:s arbetsformer. Inom ett år ska detta
              beslut ses över och värderas. Här finns många farhågor och också
              många förhoppningar. Vi tror på öppenheten, medan andra är rädda
              för att den kommer att missbrukas av lobbyister.
            </seg>
            <seg n="045040a6">
              Herr talman! Jag vill peka på ytterligare en fråga av högsta
              prioritet för den svenska regeringen och, vilket jag med glädje
              kan säga, för Sveriges riksdag. Det är EU:s utvidgning. För att
              förstå de slutsatser som rådet antog i går måste man en stund
              reflektera kring politik och opinionsläge i Europa. Vi svenskar
              är ett av de mest utvidgningsvänliga folken i unionen. Det är
              vi tack vare en grundmurad solidaritet med andra länder och andra
              folk, som i många fall under årtionden levt under förtryck och
              ekonomiska svårigheter. Vi vet också av egen erfarenhet att välfärd
              och öppna samhällen är intimt förknippade. Vi är trygga med en
              förändring och inser att öppenhet innebär möjligheter, inte hot.
            </seg>
            <seg n="322b2784">
              Så ser det inte ut i alla delar av Europa. Vissa är oroliga för
              att EU:s utvidgning skapar mer problem än möjligheter. Därför
              är den diskussion om EU:s möjligheter att absorbera nya medlemsländer,
              att ta emot dem, ta in dem i våra institutioner och klara av ekonomin
              i anslutning till detta som vi hade vid Europeiska rådet en viktig
              diskussion.
            </seg>
            <seg n="d01aceaf">
              I mina ögon är det därför också viktigt att skilja mellan två
              ting.
            </seg>
            <seg n="225ee30d">
              Det första är vad ett förhoppningsfullt ansökarland måste åstadkomma
              för att bli aktuellt som medlem. För detta har vi Köpenhamnskriterierna,
              som är tydliga och välformulerade, antagna så sent som 1993. Det
              är genom att strikt och utan godtycklighet tillämpa dessa kriterier
              som vi säkerställer att inget land blir medlem innan det är redo
              för detta.
            </seg>
            <seg n="6bac99cd">
              En helt annan sak måste vara hur EU är rustat att ta in eller,
              som man säger, absorbera nya medlemmar. Det är en högst relevant
              fråga, men det är EU:s uppgift. Det är inget ett kandidatland
              kan påverka och därför inget som kan uppställas som ett krav för
              ett kandidatland. Så argumenterade jag vid toppmötet.
            </seg>
            <seg n="e55d32af">
              Därför är jag också nöjd och stolt över att den formulering som
              i praktiken skulle ha etablerat EU:s så kallade absorptionskapacitet
              som ett nytt kriterium för medlemskap i slutändan ströks från
              toppmötets slutsatser. Vi kämpade hårt för detta från svensk sida.
              Inte minst EU:s nya medlemsländer med färska erfarenheter från
              betydelsen av ett hägrande medlemskap stod vid vår sida.
            </seg>
            <seg n="76b8a099">
              EU ska hålla dörrar öppna för nya medlemmar. Regelverket ska
              vara tydligt och gälla lika för alla. EU självt ska skapa förutsättningar,
              institutionella och andra, för nya medlemsstater. Däri ligger
              nyckeln till ett utvidgat EU och ett grannskap i demokrati och
              välfärd.
            </seg>
            <seg n="d9e5e90a">
              Herr talman! Jag vill peka på ytterligare en av regeringens hjärtefrågor
              arbetet inom EU med hållbar utveckling. EU:s första strategi för
              hållbar utveckling antogs för fem år sedan under det svenska ordförandeskapets
              toppmöte i Göteborg. Sedan dess har betydande framsteg gjorts.
              Hållbar utveckling är ett alltmer etablerat begrepp, men mycket
              mer kan självklart göras inom EU, och för det verkar vi med all
              kraft vi kan uppbringa.
            </seg>
            <seg n="7173bc80">
              Med den reviderade strategi som Europeiska rådet i går antog
              tas ett litet steg framåt. Strategin behandlar hållbara transporter,
              hushållning med naturresurser, hållbara produktions- och konsumtionsmönster,
              folkhälsa, social sammanhållning, demografiska utmaningar, kampen
              mot klimatförändring och global fattigdom. Den anger konkreta
              mål och åtgärder. Redan om knappt två år, i december 2007, ska
              medlemsstaterna följa upp strategin och en ordning etableras som
              innebär att framsteg mäts och jämförs. Att på detta sätt öka uppmärksamheten
              kring hållbarhetsarbetet är av största vikt.
            </seg>
            <seg n="59588969">
              Hållbara samhällen förutsätter framsteg på två andra områden
              som toppmötet också behandlade, energin och klimatet. Strategin
              för hållbar utveckling, kampen mot klimatförändringar och energifrågan
              hänger intimt samman. EU måste vara pådrivande i de internationella
              förhandlingarna om hotet mot vårt klimat. Det slog toppmötet fast.
              EU måste dessutom vara bättre rustat att möta dagens globala energisituation.
              Om detta var rådet också överens. Det gör vi genom åtgärder i
              varje enskilt land men också genom att stärka de långsiktiga relationerna
              till såväl producent- som konsumentländerna. Inte minst viktigt
              i det sammanhanget är dialogen mellan Ryssland och ett EU som
              då måste tala med en tydlig röst.
            </seg>
            <seg n="dcbb1ae5">
              På mitt förslag betonades också i slutsatserna vikten av att
              stora infrastrukturprojekt på energiområdet fullt ut beaktar miljöaspekten.
              Därigenom markeras ånyo länken mellan energi och en hållbar miljö.
            </seg>
            <seg n="4126e01b">
              Herr talman! Jag vill också peka på ett par av de viktigaste
              utrikespolitiska frågorna. Toppmötet antog en skarp och tydlig
              deklaration om fredsprocessen i Mellanöstern. Våldet mot civila
              palestinier och attackerna mot Israel fördöms. EU vädjar om förnyade
              förhandlingar och betonar vikten av att snarast få i gång en tillfällig
              biståndsmekanism för stöd till den palestinska befolkningen. Europeiska
              rådet välkomnade också det paketförslag om Iran som nyligen presenterades
              och uttryckte starkt stöd för en diplomatisk lösning.
            </seg>
            <seg n="328c993e">
              Slutligen vill jag nämna att utvidgningen av euroområdet i går
              behandlades av stats- och regeringscheferna vid ett särskilt rådsmöte.
              Kommissionens förslag att Slovenien den 1 januari 2007 ska gå
              med i Eurorådet tillstyrktes. Det formella beslutet fattas av
              Ekofin i juli.
            </seg>
            <seg n="a7c2870b">
              Detta var, herr talman, i korthet en sammanfattning av det toppmöte
              som jag just återvänt från. Jag svarar gärna på frågor.
            </seg>
          </u>
          <note n="21558919">
            Anf. 2 GUNILLA CARLSSON i Tyresö (m):
          </note>
          <u who="goran_persson_1a0593" xml:id="i-8397f7d5de6a2b61-0" n="9fc44eaf" prev="i-c223a068a5291495-0">
            <seg n="5a6b5903">
              Herr talman! Jag kan konstatera att Europeiska rådet nu i slutsatser
              för första gången skriver in unionens absorptionskapacitet i samband
              med att man diskuterar utvidgningsprocessen. Ordet kriterium finns
              förvisso inte längre kvar, men det är exakt samma innehåll. Jag
              tycker att det är olyckligt och olämpligt av flera skäl, bland
              annat för att unionens förmåga att fungera demokratiskt, fatta
              beslut och göra rätt saker ju är föremål för en översyn. Där behövs
              det inte längre bara tankepauser utan också resultat, att man
              kan gå till beslut. EU måste ju fungera vare sig det är 25 miljoner,
              250 miljoner, 500 miljoner eller 750 miljoner människor som jobbar
              tillsammans för att fatta gemensamma beslut i gemensamma angelägenheter.
            </seg>
            <seg n="0ba717d2">
              Jag tycker också att det här är synnerligen olämpligt med tanke
              på den sköra process som vi i dag har i Europa. I vårt Europa
              måste vi uppmuntra att länderna på västra Balkan går vidare i
              fred och försoning och säkrar stabilitet och att man också börjar
              samarbeta och se att vägen till EU ligger öppen. I vårt närområde
              måste vi från svensk sida visa att vi i Ukraina underlättar för
              reformvänner, att vi i Vitryssland ställer upp för demokratikämpar
              och att vi visar solidaritet med Moldaviens utsatta befolkning.
              Då är medlemsperspektivet så vitalt. Därför tycker jag att det
              är olyckligt att vi nu har medverkat till att ha de här skrivningarna.
              Det kommer att försvåra för kommande svenska ansträngningar att
              kämpa för och upprätthålla det värn vi har haft för att utvidgningen
              ska kunna fortsätta.
            </seg>
          </u>
          <note type="speaker" n="9516eb26">
            Anf. 3 Statsminister GÖRAN PERSSON (s):
          </note>
          <u who="goran_persson_1a0593" xml:id="i-c223a068a5291495-1" n="9fc44eaf" next="i-8397f7d5de6a2b61-1">
            <seg n="c511f741">
              Herr talman! Det finns en naivitet i ledamotens sätt att argumentera
              som jag tycker är lite skrämmande. Vi har gjort väldigt tydligt
              och klart att för ansökarländerna gäller kriterierna uttryckta
              i Köpenhamn. Det är deras ansvar. För unionen gäller det att förbereda
              sig på att ta emot nya medlemmar. Bara den som är varm anhängare
              av en utvidgning av EU inser naturligtvis att också den delen
              är viktig.
            </seg>
            <seg n="f35914b7">
              Det är ingen lätt uppgift vi har framför oss att ta emot Turkiet
              som medlem i EU. Det vore fel att påstå det. Det är ett gigantiskt
              land med väldigt stora inbyggda problem och möjligheter som kommer
              att ha en väldig påverkan på den europeiska budgeten och som kommer
              att ha en väldigt stark inverkan på de europeiska institutionerna.
              Att inte säga att detta kräver att EU anpassar sig, att inte peka
              på att det här är en arbetsuppgift som är minst lika viktig som
              den som ligger på ansökarlandet självt, att utveckla sitt eget
              land så att man lever upp till de krav som vi ställer på en unionsstat,
              är att i själva verket motverka utvidgningen.
            </seg>
            <seg n="c34d8ea0">
              Jag är väldigt glad att vi fick bort detta som ett kriterium.
              Det är den principiella frågan. Men jag kommer aldrig någonsin
              att medverka till att låtsas som att det inte är några problem
              och bekymmer med att utvidga unionen så dramatiskt som vi nu diskuterar
              att göra med Ukraina och Turkiet som medlemmar. Det är klart att
              det är en annan union med andra förutsättningar som vi kommer
              att tala om. Ser vi inte det, och förstår vi inte det, gör vi
              inget för att hantera detta, kommer vi snart att vara i kris.
              Stenhård skillnad mellan kravet på ansökarlandet och kravet på
              oss som redan finns inne det är slutsatstextens innebörd, och
              den står jag fullt och fast bakom.
            </seg>
          </u>
          <note n="36d5228f">
            Anf. 4 GUNILLA CARLSSON i Tyresö (m):
          </note>
          <u who="goran_persson_1a0593" xml:id="i-8397f7d5de6a2b61-1" n="9fc44eaf" prev="i-c223a068a5291495-1">
            <seg n="bf46cf4f">
              Herr talman! Man får gärna kalla mig naiv, men låt mig ställa
              en fråga om Turkiet. Vi måste ju för att unionen ska fungera kunna
              ha ett starkt skydd som gör att vi fattar beslut för demokrati
              och för demokratiska slutsatser. Vi måste ha en fortsatt öppenhet
              i unionen, och vi måste reformera regionalpolitiken och jordbrukspolitiken.
              Alla de saker som tydligen ligger inne i absorptionskapaciteten
              är ju sådant som EU måste ägna sig åt i vart fall alldeles oavsett
              om Turkiet kan komma med eller inte.
            </seg>
            <seg n="08637c63">
              Därför skulle jag vilja be statsministern att definiera vad han
              menar med absorptionskapacitet. Det är uppenbart att detta är
              nyckelordet för dem som inte vill att unionen ska byggas vidare.
              Sverige har ställt sig bakom detta. Det är fråga om en del i texten
              som handlar om utvidgningen vidare mot just Turkiet och västra
              Balkan. Det är därför jag tycker att placeringen av de här texterna,
              om de över huvud taget skulle ha varit med, skulle ha varit sådan
              att det handlat om EU:s egna, interna reformprocesser.
            </seg>
          </u>
          <note type="speaker" n="1c2ba8db">
            Anf. 5 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-0" n="9fc44eaf">
            <seg n="0f4b4c83">
              Herr talman! Det här är ingen ny text. Det här uttrycks elegant
              och kraftfullt i en slutsatstext från den 22 juni 1993 i Köpenhamn.
              Det här har varit de två sidorna av unionens utvidgningsprocess.
              Å ena sidan har vi kravet på medlemslandet att leva upp till de
              kriterier vi ställer, å andra sidan kravet på befintligt EU att
              vara berett att ta emot nya medlemmar. Man behöver inte svära
              i kyrkan, men det är klart att när Sverige, Finland och Österrike
              klev in i unionen, och alla blev nettobetalare till unionens budget
              inte Finland till att börja med men nu var det en annorlunda situation
              för unionen än när vi får ett nytt medlemsland, förhoppningsvis
              ganska snart, som har fler invånare än något annat land i unionen
              och dessutom under mycket lång tid kommer att vara en huvudsaklig
              mottagare av unionens budgetmedel.
            </seg>
            <seg n="425f9b04">
              Det är klart att det är en sak som kommer att fresta på. Det
              kommer inte att göra det i vårt land. Här är vi lyckliga. Här
              står vi samlade i utvidgningsfrågan. Men man behöver inte gå så
              långt bort ifrån oss för att se att det här är en stor inrikespolitisk
              fråga. Också i den franska folkomröstningen om fördraget var det
              här något som diskuterades.
            </seg>
          </u>
          <note type="speaker" n="887ad38b">
            Anf. 6 CARL B HAMILTON (fp):
          </note>
          <u who="carl_b_hamilton_f03c03" xml:id="i-1220b54e9ad68f8d-0" n="23952e77">
            <seg n="3e9fe24e">
              Herr talman! Tack, statsministern, för återrapporten. Den för
              EU-nämnden otvivelaktigt viktigaste frågan vid toppmötet var absorptionsfrågan
              och frågan om det skulle bli ett kriterium eller inte. På den
              punkten hade regeringen mandat och en ganska stark instruktion
              från EU-nämnden att få bort ordet kriterium.
            </seg>
            <seg n="2d753707">
              Det är en viktig framgång att ordet försvann och att det inte
              blev ett kriterium. Jag tackar statsministern och gratulerar till
              det, även om jag gärna hade velat se ytterligare text försvinna.
            </seg>
            <seg n="7db287a5">
              I dag är det lite av examensdag. Om vi ser tillbaka på den här
              mandatperioden har vi haft ett antal större EU-frågor, som konstitutionen,
              långtidsbudgeten, EMU och utvecklingen av EU:s alltmer gemensamma
              utrikespolitik som Sverige bejakar.
            </seg>
            <seg n="bc637d1b">
              I ingen av dessa stora frågor har regeringen haft stöd av stödpartierna
              utan har fått vända sig till alliansen. Flera av de frågor som
              jag nämnde kommer igen nästa mandatperiod.
            </seg>
            <seg n="5bb64c6a">
              Då är frågan när det gäller EU-politiken: Om olyckan är framme
              och majoritetsförhållandena skulle bli oförändrade, varifrån räknar
              regeringen med att få stöd för sin EU- och utrikespolitik? Finns
              det ett svar på den frågan?
            </seg>
          </u>
          <note type="speaker" n="dc6ec0f6">
            Anf. 7 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-1" n="9fc44eaf">
            <seg n="9be8cfd8">
              Herr talman! Jag är glad över att Carl B Hamilton ger ett erkännande
              för den framgång vi hade vid toppmötet. Det är väl ett uttryck
              för den generositet och gemenskap vi har haft omkring EU-frågor
              brett i den svenska riksdagen.
            </seg>
            <seg n="85f50135">
              Jag vet inte varför ett kommande val ska ändra detta. Det har
              jag svårt att förstå. Jag har svårt att förstå att de som är positiva
              till unionen och dess betydelse för vår framtid plötsligt skulle
              göra gemensam sak med dem som är negativa till den. Jag ser ingenting
              som ändras i det grundläggande.
            </seg>
            <seg n="ef29f33b">
              Det är alldeles uppenbart att vi har haft en framgångsrik period
              vad gäller EU-arbetet, både 19982002 och 20022006. Jag tror att
              det fortsätter på samma sätt 20062010.
            </seg>
            <seg n="54a23a65">
              Jag ser med tillförsikt fram emot att fortsätta att diskutera
              detta här i kammaren och i EU-nämnden.
            </seg>
          </u>
          <note type="speaker" n="a88b45f5">
            Anf. 8 CARL B HAMILTON (fp):
          </note>
          <u who="carl_b_hamilton_f03c03" xml:id="i-7e036599c6580c2a-0" n="23952e77" next="i-e60730084c63b5eb-0">
            <seg n="8f4150d9">
              Herr talman! Nej, herr statsminister. Det är två förändringar
              som sker nu. Den första är att Sverige kommer att vara ordförandeland
              i Europeiska unionen år 2009. Om olyckan är framme och vi har
              samma majoritet nästa riksdag som nu är min fråga: Kommer Sverige
              i EU:s ordförandestol att driva en aggressiv antiamerikansk utrikespolitik
              tillsammans med Lars Ohly? Ska Sverige som ordförandeland motarbeta
              en ny konstitution med Ohly och Wetterstrand? Just det halvår
              då Sverige ska leda EU ska också EU:s långtidsbudget reformeras.
            </seg>
          </u>
          <note n="c0d2eff5">
            Anf. 9 TALMANNEN:
          </note>
          <u who="carl_b_hamilton_f03c03" xml:id="i-e60730084c63b5eb-0" n="23952e77" prev="i-7e036599c6580c2a-0">
            <seg n="cbeaa64a">
              Var försiktig, Carl B Hamilton. De apostroferade från Miljöpartiet
              och Vänsterpartiet har ingen möjlighet att gå in i det här replikskiftet.
              Statsministern kan inte stå till svars för de ståndpunkterna och
              på en minut hantera Carl B Hamiltons inlägg. Försök att anpassa
              upplägget.
            </seg>
          </u>
          <note type="speaker" n="6b653f2b">
            Anf. 10 CARL B HAMILTON (fp):
          </note>
          <u who="carl_b_hamilton_f03c03" xml:id="i-1220b54e9ad68f8d-1" n="23952e77">
            <seg n="317fe6e4">
              Herr talman! Kan det viktiga reformarbetet med långtidsbudget
              verkligen ske i en regering med dessa tre partier, varav ett nyligen
              röstade nej till långtidsbudgeten?
            </seg>
            <seg n="a21f65df">
              Slutsatsen för min del är nu gäller det att vara försiktig att
              om två mindre partier skulle stödja det stora partiet och dessutom
              sitta i regeringen och få det inflytande som de kräver över EU
              och utrikespolitiken blir det kaos antingen i regeringen eller
              i Europeiska unionen eller bådeoch.
            </seg>
          </u>
          <note type="speaker" n="c2f1e110">
            Anf. 11 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-2" n="9fc44eaf">
            <seg n="7ca53694">
              Herr talman! Jag kan beskyllas för mycket, ibland med rätta,
              ibland orätt. En sak som jag definitivt inte kan smita ifrån är
              att jag har ett visst mått av erfarenhet när det gäller de här
              frågorna.
            </seg>
            <seg n="15a70a81">
              Det är möjligt att Carl B Hamilton önskar att det ska bli på
              det där sättet eller hoppas att det ska bli en politisk kris.
              Jag vet att vi har hanterat de här situationerna förut.
            </seg>
            <seg n="a1fd6589">
              Jag hade förmånen att leda EU 2001 i samma typ av parlamentariskt
              samarbete som jag kan se framför mig nu. Det gick alldeles utmärkt,
              inte minst därför att det var ett konstruktivt samarbete med den
              borgerliga oppositionen.
            </seg>
            <seg n="b60eeec5">
              Vi har sett de här frågorna som frågor som har gått över blockgränserna.
              Det handlar ju om att hävda Sveriges intressen i en internationell
              gemenskap. Det handlar om att vara så tung och kraftfull som möjligt
              på den mest viktiga internationella scen vi har tillgång till.
              Det har skapat den här uppslutningen och sammanhållningen.
            </seg>
            <seg n="3f87e83f">
              Jag tror på de goda krafterna också i fortsättningen, Carl B
              Hamilton.
            </seg>
          </u>
          <note type="speaker" n="80d58b69">
            Anf. 12 TOMMY WAIDELICH (s):
          </note>
          <u who="tommy_waidelich_a0e6c2" xml:id="i-efe4b9bb4704b5ce-0" n="a02420d4">
            <seg n="ba71b9fc">
              Herr talman! Jag vill också tacka för återrapporten och gratulera
              till framgångarna på toppmötet. Vi har fått EU-ledarna att återigen
              binda sig vid masten för fortsatt utvidgning. Det är bra. Det
              är Sverige som har gått i bräschen för det.
            </seg>
            <seg n="a0d8d3db">
              Några av oss i EU-nämnden var ganska oroliga när vi fick den
              första rapporten i går morse. Den visade att det bara var ett
              fåtal medlemsstater som aktivt hade stött den svenska linjen gentemot
              ordförandeskapet. Så småningom lyckades statsministern uppenbarligen
              att få flertalet med sig på sin linje. För det förtjänar statsministern
              allt beröm.
            </seg>
            <seg n="da881105">
              Jag tillhör visserligen samma parti som statsministern, men man
              kan ju bara gå till morgontidningarna i dag och se den bild som
              målas upp av toppmötet som en framgång för Sverige och andra som
              har drivit på för en fortsatt utvidgning.
            </seg>
            <seg n="fa29a128">
              Den här mandatperioden har dominerats av utvidgningsfrågan. Det
              skulle vara intressant att höra hur statsministern bedömer den
              kommande mandatperioden. Statsministern har nämnt några frågor
              som framtidsfrågor. Det handlar om att definiera fördraget. Det
              handlar om miljöfrågorna och klimatfrågorna. Vi vet att Vaxholmsfallet
              kommer upp inom kort.
            </seg>
            <seg n="85be9714">
              Vad är statsministerns bedömning? Kommer det under den kommande
              mandatperioden att vara fler stora frågor än dessa och den fortsatta
              utvidgningen?
            </seg>
          </u>
          <note type="speaker" n="ab34a196">
            Anf. 13 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-3" n="9fc44eaf">
            <seg n="11471791">
              Herr talman! Jag förutsätter att också kommande mandatperiod
              på ett eller annat sätt kommer att domineras av utvidgningsdiskussionen.
              Vi ska komma ihåg att fördragsdiskussionen är intimt kopplad till
              utvidgningsdiskussionen. Det är svårt att se en fortsatt utvidgning
              av EU utan ett nytt fördrag. Det går ett tag till. Sedan går det
              inte längre. Därför hänger de sakerna ihop. Alla som vill ha en
              utvidgning av EU behöver ha ett nytt fördrag.
            </seg>
            <seg n="8666e77a">
              Det finns de som säger att det inte finns ett sådant samband.
              Det kan naturligtvis gå ett tag till, men ganska snart är vi vid
              vägs ände. Utvidgningen finns där.
            </seg>
            <seg n="b71265d8">
              Jag tror att det som kommer att växa i betydelse för Europeiska
              unionen är samarbetet kring klimatfrågorna. Vi har framför oss
              det som ska hända efter Kyoto, efter 2012. Där är EU alltmer enat.
              Vi behöver ha en internationell regim, en internationell ordning
              som klarar växthuseffekten. EU kommer att vara ett av de skarpaste
              och starkaste uttrycken för detta i de internationella förhandlingar
              som ska drivas. Det är ohyggligt tydligt illustrerat i EU:s miljödimension.
            </seg>
            <seg n="2e2d3fc9">
              Jag märker nu bland EU:s stats- och regeringschefer en svängning
              i attityden som är av det slaget att när vi diskuterar klimatmål
              och exempelvis förnybar energi finns inte bensin- och oljelobbyn
              där på samma sätt som tidigare. Det upplevdes mer eller mindre
              som ett hot mot olika typer av intressen förut. Nu blandas det
              ganska friskt in olika typer av bränslen i både bensin och diesel.
              Det sätts, inte minst på det här toppmötet, mål för detta som
              är ganska radikala och som för några år sedan var utopiska. Vi
              är i början av den perioden. Också här kommer EU att spela en
              ledande roll.
            </seg>
            <seg n="7b71e03d">
              Utvidgningen och klimatfrågorna tror jag kommer att stå i centrum.
            </seg>
          </u>
          <note type="speaker" n="2d4e1c3a">
            Anf. 14 TOMMY WAIDELICH (s):
          </note>
          <u who="tommy_waidelich_a0e6c2" xml:id="i-efe4b9bb4704b5ce-1" n="a02420d4">
            <seg n="4c8db728">
              Herr talman! Jag ser fram emot ett fortsatt gott samarbete kring
              de frågorna under den kommande mandatperioden.
            </seg>
            <seg n="010cc29d">
              Jag vill samtidigt passa på att å EU-nämndens vägnar tacka statsministern
              och regeringen för ett mycket gott samarbete under den här mandatperioden.
              Trevlig sommar!
            </seg>
          </u>
          <note type="speaker" n="e3d424d8">
            Anf. 15 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-4" n="9fc44eaf">
            <seg n="ecb8495f">
              Herr talman! Till sådant har jag inget annat att säga än att
              jag verkligen önskar detsamma.
            </seg>
          </u>
          <note type="speaker" n="12b3664d">
            Anf. 16 MATS ODELL (kd):
          </note>
          <u who="mats_odell_751011" xml:id="i-1af00fe1a0141c80-0" n="ad233af4">
            <seg n="8fa04401">
              Herr talman! Nu har vi talat en hel del om utvidgningen. Göran
              Persson snuddade vid kopplingen till grundfördraget. EU-parlamentets
              talman Joseph Borell sade att man inte kan bygga fler våningar
              på en byggnad utan att försäkra sig om att grunden håller.
            </seg>
            <seg n="6424fda9">
              Tanken där är alla de nya länder som står i farstun och är på
              väg in i detta samarbete.
            </seg>
            <seg n="efb36690">
              Det är ingen tvekan om att EU-samarbetet i vår världsdel är den
              starkaste demokratiskt omvandlande kraften för att stärka mänskliga
              rättigheter som vi känner i historien. Då är det naturligtvis
              väldigt viktigt att vi har en grund för detta som håller.
            </seg>
            <seg n="0990657f">
              Göran Persson har ännu inte varit inne på slutsatserna runt fördragsförändringarna.
              Jag skulle vilja be statsministern att något utveckla hur han
              ser på den tredje perioden, reflexionsperioden. Risken är att
              vi får en tankepaus. Vilka är Göran Perssons ambitioner om den
              breda debatt som borde finnas i Sverige på detta område?
            </seg>
            <seg n="8d76b784">
              Hittills har det varit mycket av en tankepaus. Det har varit
              alldeles för lite av debatt. Vi är kanske den mest utvidgningsvänliga
              nationen inom unionen, men motståndet mot fördraget är bland det
              starkaste. Det här går inte ihop, och här har Göran Persson och
              vi alla en väldigt viktig uppgift att försöka driva på och förklara
              för den svenska opinionen, inklusive samarbetspartierna, att det
              är viktigt att bägge dessa ben finns med.
            </seg>
          </u>
          <note type="speaker" n="197bbb3b">
            Anf. 17 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-5" n="9fc44eaf">
            <seg n="188bc3b7">
              Herr talman! Jag tror att jag alldeles nyss utvecklade hur jag
              ser på den saken ett intimt samband mellan fördrag och utvidgning.
              Och när det kommer till utvidgningen är vi alla överens.
            </seg>
            <seg n="31434506">
              Sedan kan man naturligtvis se framför sig någonting som finns
              i europeiska högerkretsar, och då talar jag inte om de anständiga
              högerpartierna utan om de mer extrema. De drömmer ju ofta om en
              process där unionen ska fortsätta att växa och bli större, men
              där de politiska instrumenten inte följer med, och unionen på
              så sätt blir som en tidigare brittisk premiärminister drömde om
              när hon sade att hon ville se en stor men svag union, där unionen
              då egentligen blir ett frihandelsområde.
            </seg>
            <seg n="ed6e77bd">
              Visst går det att utvidga unionen utan att samtidigt ta fördragsförändringen.
              Men då får vi en annan typ av union. Då får vi en union som inte
              spelar någon roll i miljöfrågorna. Då får vi en union som inte
              kan delta i bekämpandet av terrorismen. Då får vi en union som
              inte kan vara med och påverka exempelvis internationella förhandlingar
              om handel och annat på ett kraftfullt sätt.
            </seg>
            <seg n="86c41ce9">
              Det finns två spår. Jag är anhängare av det spår som innebär
              att vi ska ha en union som också kan agera kraftfullt politiskt
              i de sammanhang som vi blir överens om att den ska göra det, en
              union som sysslar med det som den ska syssla med men som gärna
              får bli större. Men vi ska ha respekt för utvidgningens problematik
              kopplad till de riktigt stora länderna, därför att det där inte
              bara är en fråga om att leva upp till kriterier. Vi ska också
              leva upp till förutsättningarna att ta emot, och det är inte alltid
              så enkelt.
            </seg>
          </u>
          <note type="speaker" n="69d401cc">
            Anf. 18 MATS ODELL (kd):
          </note>
          <u who="mats_odell_751011" xml:id="i-1af00fe1a0141c80-1" n="ad233af4">
            <seg n="16c461e1">
              Herr talman! Det var intressant att höra statsministerns lovsång
              till de överstatliga delarna av EU-samarbetet. Annars brukar det
              vara de mera mellanstatliga dimensionerna som Göran Persson framhåller.
              Men han svarar inte alls på frågan om hur Sverige ska kunna ratificera
              detta fördrag så småningom. Hur ska vi få den svenska opinionen
              att inse detta?
            </seg>
            <seg n="54f83d47">
              Vilka planer har Göran Persson för att se till att vi får en
              livaktig debatt som också visar att detta inte handlar om att
              skapa någon sorts europeisk superstat utan om att få ett fungerande
              samarbete på de områden där EU gör skillnad, där vi inte kan fatta
              beslut i denna kammare och förändra saker, utan där vi måste samarbeta
              också på europeisk nivå? Hur ska den svenska processen se ut,
              så att vi inte blir den snubbeltråd som fäller detta, som Frankrike
              och Holland var förra gången?
            </seg>
          </u>
          <note type="speaker" n="f1e6d7f6">
            Anf. 19 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-6" n="9fc44eaf">
            <seg n="ab7fbb3d">
              Herr talman! Redan i slutet av Mats Odells inlägg ligger ju svaret
              på nästa fråga. Han sade: som Frankrike och Holland var förra
              gången. Det var inte förra gången, Mats Odell det är den här gången.
              Vi måste förstå det. Vi är inne i en ratifikationsprocess där
              två länder har sagt nej efter folkomröstningar med mycket tydliga
              utslag. Vi kan inte bara negligera det.
            </seg>
            <seg n="f42561e4">
              Att vi i den här kammaren har blivit överens om att vi därför
              ska vänta med vår ratifikation tills vi har fått klarhet är en
              högst praktisk hållning som jag tycker att vi alla har anledning
              att stå bakom.
            </seg>
            <seg n="d460d7bc">
              Sedan har jag ett ansvar för debatten. Men också så eminenta
              personligheter som Mats Odell kan väl ge ett bidrag. Och det är
              fritt fram att dra i gång den stora diskussionen inom Kristdemokraterna
              vad gäller EU och dess fördrag. Varsågod de väntar på dig, Mats.
            </seg>
          </u>
          <note type="speaker" n="8e892770">
            Anf. 20 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-fddd1f663feb7829-0" n="4a6d832f">
            <seg n="cc279cb8">
              Herr talman! Det finns ju en hel del EU-skepticism bland folken
              i EU-medlemsländerna, också i Sverige. Det är en skepticism som
              bottnar i att EU-projektet till stor del saknar folklig förankring
              och att det är svårt, för att inte säga omöjligt ibland, för medborgarna
              att utkräva ett direkt ansvar för beslut som fattas i EU-systemen.
            </seg>
            <seg n="194ace62">
              Den utveckling som vi har sett har gått från att alltmer makt
              flyttas till Bryssel och att alltfler beslut ska fattas med majoritet.
              Därför var det intressant att lyssna på det tidigare replikskiftet
              där statsministern så tydligt, som jag ser det, förordar mer av
              majoritetsbeslut. Jag har också i medierna kunnat läsa att statsministern
              ser det som ett problem att fatta beslut med enhällighet.
            </seg>
            <seg n="bb7f5da9">
              Alternativet till enhällighet är, som sagt, majoritetsbeslut,
              det vill säga att man flyttar över makt till EU och att man ökar
              överstatligheten.
            </seg>
            <seg n="1ed7daac">
              Det går inte att tolka på något annat sätt än att statsministern
              nu förordar en utveckling som går alltmer i riktning mot en federation.
              Vilka slutsatser ska man annars dra av statsministerns ställningstagande?
            </seg>
          </u>
          <note type="speaker" n="ac2df2c7">
            Anf. 21 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-7" n="9fc44eaf">
            <seg n="a2993ed3">
              Herr talman! Var jag står i den frågan har väl gjorts klart i
              hundratals debatter i den här kammaren. Jag är en stark motståndare
              till det federala, självklart. Jag är för det mellanstatliga.
              Men samtidigt är jag politiker. Och jag är en politiker i en socialdemokratisk
              tradition. Det finns ingenting som jag tycker sämre om än att
              uppleva att de politiska organen inte orkar och förmår. Det finns
              ingenting farligare för politiken och demokratin än att vi samlas
              till att ta beslut, och när vi sedan tar beslut så har de ingen
              verkan. Det finns ingenting dystrare för en radikal politiker
              än att se att det internationella kapitalet hela tiden flyttar
              fram sina positioner och vi inte längre rår att hålla emot på
              en nationell nivå.
            </seg>
            <seg n="acb6f111">
              Därför bör EU naturligtvis på vissa områden flytta fram sina
              positioner. Därför bör EU utvecklas där nationalstaten inte räcker
              till. Där den här församlingen inte längre förmår att balansera
              ett internationellt kapital bör EU flytta fram sina positioner.
            </seg>
            <seg n="785bdd59">
              Jag tar hellre den diskussionen, och jag tar hellre de bekymmer
              som kan vara förknippade med detta än att jag ser en utveckling
              där människor upplever att de demokratiskt valda organen inte
              längre förmår och inte längre orkar. Någonting farligare för en
              radikal och progressiv politiker än att se detta hända finns inte.
              Där står jag.
            </seg>
          </u>
          <note type="speaker" n="593f35ba">
            Anf. 22 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-fddd1f663feb7829-1" n="4a6d832f">
            <seg n="9b5e4696">
              Herr talman! Det är en mycket viktig diskussion som vi för just
              nu. Återigen bekräftar statsministern inriktningen mot mer av
              överstatlighet. Och mer av överstatlighet är ju lika med federation.
            </seg>
            <seg n="8575a633">
              Vi har ett vägval att göra, menar jag. Ska EU behålla sin legitimitet
              måste man renodla. Antingen går man i riktning mot mellanstatlighet,
              eller också går man tydligt i riktning mot överstatlighet. Av
              demokratihänsyn måste vi göra detta vägval.
            </seg>
            <seg n="38f14b1d">
              Det ställningstagande som statsministern nu gör är att han väldigt
              tydligt förordar alltmer överstatlighet. Det är också, som statsministern
              själv sade tidigare, en helt annan union som nu växer fram. Jag
              menar att det mandatet inte finns att den svenska regeringen ska
              företräda en uppfattning av alltmer makt, alltmer överstatlighet
              och alltmer av majoritetsbeslut, utan det måste regeringen mycket
              nogsamt förankra hos svenska folket. Den här diskussionen måste
              vi ta. Vi måste bestämma oss för vilket vägval som vi ska göra.
              Och den väg som riksdag och regering väljer måste vara demokratiskt
              förankrad.
            </seg>
          </u>
          <note type="speaker" n="a0ac915f">
            Anf. 23 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-8" n="9fc44eaf">
            <seg n="852b8f4a">
              Herr talman! Om detta råder ingen som helst tvekan eller delade
              meningar. Vi diskuterar ett fördrag som delvis är svar på den
              här frågan. Men vi står inför en utveckling, vilket vi måste se,
              där vi har att välja när det gäller exempelvis att balansera ett
              mer aggressivt internationellt kapital.
            </seg>
            <seg n="3f461f15">
              Globaliseringen, vad är det för någonting? Ja, det är naturligtvis
              detta, Camilla Sköld Jansson, att alltfler av de arbetsplatser
              som finns i Sverige hotas i konkurrensens form av produktion i
              andra länder där man inte bedriver produktionen på ett sådant
              sätt att det lever upp till anständighetens krav.
            </seg>
            <seg n="de3cb06c">
              Ska vi då luta oss tillbaka och säga att det där kan vi inte
              göra någonting åt, att det får vara och att vi får se oss som
              förlorare? Eller ska vi säga att vi tror på politiken, att vi
              tror på gemensamma ansträngningar och att vi hellre tror på en
              allians med en vänsterliberal eller en radikal kristdemokrat ute
              i Europa i kampen för fackliga rättigheter än ger upp? Det är
              ju det som är valet, och det är det som vi har framför oss gång
              efter annan i olika typer av avvägningar. Jag är för mellanstatlighet
              men för ett gemensamt agerande där nationalstatens parlament inte
              räcker till därför att jag tror på demokratin.
            </seg>
          </u>
          <note type="speaker" n="5d7dc365">
            Anf. 24 JAN ANDERSSON (c):
          </note>
          <u who="jan_andersson_2e5dcb" xml:id="i-2c9989fcbb9c2903-0" n="afaba1f5">
            <seg n="7c2ba245">
              Herr talman! Även jag vill uppehålla mig vid frågan om absorptionsförmågan
              och fördraget därför att jag tycker att det är den tveklöst viktigaste
              frågan på det här toppmötet.
            </seg>
            <seg n="ddae6199">
              Ordet absorptionsförmåga är ett sällsynt dåligt ord för det här.
              Jag tycker att det antyder att de nya medlemsländerna inte har
              något att bidra med till unionens utveckling. Nu ströks ju detta
              som ett kriterium, vilket jag tycker är bra.
            </seg>
            <seg n="527836a0">
              Min fråga till statsministern blir därför, kopplad till konstitutionen:
              Finns det en risk att länder kommer att bromsa konstitutionen
              för att på det sättet få till en bromskloss för nya medlemsländer?
            </seg>
          </u>
          <note type="speaker" n="324b5d2a">
            Anf. 25 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-9" n="9fc44eaf">
            <seg n="a1c2ff40">
              Herr talman! Det är ingen oberättigad fråga. Jag har inte sett
              någon, ska vi säga, tung företrädare för den opinionen i något
              land, möjligen med undantag av franska extremhögern, som har argumenterat
              så. Men det är klart att det finns ett samband av det slaget;
              det gör det. Vi kan inte utesluta att vi kommer att få höra den
              typen av argument; det måste jag säga.
            </seg>
            <seg n="70e303a3">
              Camilla Sköld Jansson sade förut att det finns en växande skepticism
              gentemot EU ute i Europa. Det är inte fel. Det är ju så. En opinion
              växer fram i många länder som är av det slaget att man tycker
              att det går för fort. Jag skulle mycket väl kunna tänka mig att
              ett av de avgörande inslagen i både den holländska och den franska
              folkomröstningen var just att man inte känner igen sin union.
              Det har gått för fort.
            </seg>
            <seg n="7a59028b">
              Jag måste säga att jag har stor förståelse för det, därför att
              det är ett historiskt projekt som vi är inne i där stater i fred
              frivilligt sluter sig samman för att samarbeta utan det yttre
              tryck som krig och katastrof ofta varit och som tidigare har drivit
              fram den typen av processer.
            </seg>
            <seg n="4ec8cb29">
              Att det ibland kommer till perioder då utvecklingen inte går
              så fort ska vi ha respekt för. Jag är oerhört orolig för den diskussion
              som kan utvecklas i Europa om vi hanterar Turkietfrågan på ett
              bryskt sätt. Turkiet ska bli medlem och är välkommet. Vi kommer
              att behöva ett nytt fördrag för att hantera detta. Men EU måste
              också inse att när vi säger ja till Turkiet säger vi också ja
              till en union som kommer att behöva förändras på oerhört många
              sätt. Varje sådan förändring kommer att väcka en motreaktion i
              många av medlemsländerna som är vana vid att se på unionen kanske
              från perspektivet att de en gång i tiden var sex medlemsstater.
              Det är det vi måste förstå och ta till oss. Men jag utesluter
              inte att det som Jan Andersson säger kan komma att bli besannat
              tyvärr.
            </seg>
          </u>
          <note type="speaker" n="8139edd8">
            Anf. 26 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-e0431dd94959b5e8-0" n="fed6de6d">
            <seg n="02d031f0">
              Herr talman! Tack, statsministern, för den engagerade återrapporten
              och de engagerade frågesvaren! Vi är många i denna kammare som
              vill kämpa för demokratin och för en demokrati som kan stå som
              motmakt när det gäller det internationella kapitalet.
            </seg>
            <seg n="83008367">
              Jag tror att en sådan demokrati förutsätter både att den känsla
              av maktlöshet som finns bland många medborgare i Europa en känsla
              av att politikerna gör vad de vill oavsett vad vi säger åt dem
              och att man följer de regler som faktiskt är uppsatta är det centrala.
            </seg>
            <seg n="34b5cfa6">
              EU:s regler kan väl inte så ofta beskyllas för att vara stringenta
              och helt solklara. Men på en punkt är de det: Ska man anta ett
              nytt fördrag ska alla medlemsstater vara eniga om detta.
            </seg>
            <seg n="eb999d59">
              Två länder i Europa, Frankrike och Nederländerna, har sagt att
              det förslag till konstitution som lades fram inte var i deras
              tycke ett bra förslag. De ville ha någonting annat. De ville se
              ett Europa som gick en annan väg, kanske mot mer maktdecentralisering
              och mer av prioritet åt de sociala frågorna.
            </seg>
            <seg n="e6646d9c">
              Vad gör då EU? Jo, man inleder en reflexionsperiod. Av statsministerns
              återrapport här förstår jag att det konkreta på det här toppmötet
              var att reflexionsperioden det som beskrivs som en tankepaus,
              kanske till och med en paus i tanken ska fortsätta ytterligare
              en tid.
            </seg>
            <seg n="cfcbf5fc">
              Min självklara fråga är förstås varför . Varför utgår inte diskussionen
              från det mest basala? Har två länder sagt nej finns inte längre
              detta konstitutionsförslag, utan vi får faktiskt börja om från
              början och inkludera och involvera EU:s medborgare i en ny diskussion
              om vilket Europa vi vill ha.
            </seg>
          </u>
          <note type="speaker" n="95db9213">
            Anf. 27 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-10" n="9fc44eaf">
            <seg n="8ee2a2a9">
              Herr talman! Troligen därför att man inser att startar man den
              här processen en gång till blir resultatet oerhört svåröverskådligt.
            </seg>
            <seg n="3a38ed08">
              De flesta av oss tycker att det är ett bra fördrag som är framförhandlat.
              Och de flesta inser, precis som Gustav Fridolin, att när Frankrike
              och Nederländerna nu sagt nej kommer det fördraget inte att kunna
              antas såvida inte de länderna intar en ny position. Man behöver
              inte vara ett politiskt geni för att räkna ut att år 2008 är lagt
              därför att det ska ges en möjlighet också för Frankrike och Nederländerna
              att reflektera en gång till på samma sätt som Danmark en gång
              i tiden gjorde och på samma sätt som Irland gjorde. Det som var
              möjligt för små länder bör kanske också vara möjligt för stora.
              I avvaktan på klarhet i den frågan väntar vi med vår ratifikation.
            </seg>
          </u>
          <note type="speaker" n="ecbf1e18">
            Anf. 28 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-e0431dd94959b5e8-1" n="fed6de6d">
            <seg n="f83a3c3d">
              Herr talman! Tack för svaret, statsministern! De flesta av oss
              tycker att det är ett bra fördrag. Nej, de flesta av EU:s medborgare
              verkar i opinionsmätningar inte tycka att det är ett bra fördrag.
              De flesta av regeringscheferna, de flesta av dem som haft förmånen,
              möjligheten, att åka till det toppmöte som statsministern precis
              bevistat, tycker att det är ett bra förslag.
            </seg>
            <seg n="0f8c04a2">
              Här har vi själva problemet. EU:s medborgare vill gå i en annan
              riktning, åt ett annat håll, med mer decentralisering och mer
              involverande men också mer prioritet åt de frågor som statsministern
              har lyft fram klimatfrågorna och de sociala frågorna än vad EU:s
              ledare lyckades prestera i konstitutionsförslaget.
            </seg>
            <seg n="f7245ad3">
              Vad ska vi då göra? Ska vi försöka hoppas att fransmännen och
              nederländarna ändrar sig eller ångrar sig, under trycket från
              EU:s övriga medlemsstater, eller ska vi försöka involvera dem
              och EU:s övriga medborgare i beslutsfattandet även om slutsatserna
              av det kan vara lite hur det nu var statsministern sade skrämmande
              och svåröverskådligt?
            </seg>
          </u>
          <note type="speaker" n="5c6871e1">
            Anf. 29 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-11" n="9fc44eaf">
            <seg n="58709b96">
              Herr talman! Det är varken skrämmande eller svåröverskådligt.
              Däremot är det väl så att vi är så långt gångna i den här processen
              att man innan man kastar bort de framgångarna ska se till att
              man verkligen tar sig en ordentlig funderare.
            </seg>
            <seg n="32841e33">
              Kom ihåg att det är 15 stater som redan har ratificerat fördraget!
              Det är en majoritet av länderna som har gjort det. Det ska heller
              inte underskattas eller viftas bort.
            </seg>
            <seg n="123060c8">
              Jag har sagt förut och säger igen att jag tror att det här blir
              det sista fördraget som EU kommer att kunna ta därför att snart
              är EU 40 eller kanske 45 medlemsstater en svåröverblickbar union
              som vid varje förändring i framtiden ska mobilisera en majoritet
              i varje land i en ratifikationsprocess var för sig. Det blir alltmer
              komplicerat. Det finns anledning att vara rädd om de resultat
              som vi så här långt har uppnått utan att för den skull vara naiva
              och tro att det här kommer att gå av sig självt den sista biten;
              det tror jag inte.
            </seg>
          </u>
          <note type="speaker" n="c9b3b678">
            Anf. 30 LARS LINDBLAD (m):
          </note>
          <u who="lars_lindblad_d93ce9" xml:id="i-3ce0fb910957a0df-0" n="43745cc2">
            <seg n="b9b75c05">
              Herr talman! När jag reser runt i landet och träffar människor
              och diskuterar Europafrågor tas nästan varje gång just frågan
              om öppenheten i EU upp att många medborgare uppfattar EU som alltför
              slutet fortfarande. Jag uppfattar detta som en av de viktigaste
              utmaningarna för oss som är Europavänner.
            </seg>
            <seg n="7da2dd75">
              Jag uppfattar Europakommissionen som varken mer eller mindre
              öppen än Regeringskansliet. Europaparlamentet är faktiskt på många
              sätt öppnare än vår riksdag. Till exempel är utskottsmötena öppna
              för allmänheten, till skillnad från hur det är hos oss.
            </seg>
            <seg n="f5e60b80">
              Den institution som fortfarande är alltför sluten, uppfattar
              jag, är ministerrådet där regeringarna träffas. Därför är det
              bra att det nu tas steg för att öppna upp ministerrådet något.
              Statsministern uttryckte att han var tillfreds med beslutet och
              kanske också lite stolt. Innebär det också att statsministern
              verkligen är nöjd med detta?
            </seg>
          </u>
          <note type="speaker" n="326b83a9">
            Anf. 31 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-12" n="9fc44eaf">
            <seg n="da370be5">
              Herr talman! Jag vill bara åberopa tusentals, tiotusentals, affischer,
              uppsatta över landet, som har gett till uttryck den grundhållning
              som jag och svensk socialdemokrati har: Stolta men aldrig nöjda.
              Det gäller också i detta sammanhang.
            </seg>
          </u>
          <note type="speaker" n="e96d6cba">
            Anf. 32 LARS LINDBLAD (m):
          </note>
          <u who="lars_lindblad_d93ce9" xml:id="i-3ce0fb910957a0df-1" n="43745cc2">
            <seg n="013ec60c">
              Herr talman! Jag vill ställa en följdfråga. Det är bra att öppenheten
              blir större. Men om jag har förstått rådsslutsatserna rätt gäller
              den nya öppenheten bara de delar som handlar om medbeslutandeförfarandet,
              där Europaparlamentet har lika makt som ministerrådet.
            </seg>
            <seg n="911b45cd">
              Det utelämnar till exempel EU:s långtidsbudget, hela jordbrukspolitiken
              och utrikespolitiken från detta. Det är ansenliga delar av de
              beslut som fattas av EU. Eftersom det inte fattas beslut i Europaparlamentet
              i den utsträckningen kan man inte dra nytta av den öppenhet som
              finns i Europaparlamentet. Detta ser jag som ett problem.
            </seg>
            <seg n="151d28e1">
              Har jag uppfattat rådsslutsatserna rätt? Man kan i så fall uppfatta
              detta som en framgång, men inte som en så jättestor framgång.
              Om statsministern liksom jag vurmar för öppenhet, vilket jag tror
              att han gör, vilka steg anser han att vi ska ta framöver för att
              komma vidare med öppenheten, som vi Europavänner tycker är så
              oerhört viktig?
            </seg>
          </u>
          <note type="speaker" n="e22aa047">
            Anf. 33 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-13" n="9fc44eaf">
            <seg n="16837219">
              Herr talman! Det jag tycker är viktigt och det vi har drivit
              från svensk sida är offentlighet för handlingar. En offentlighetsprincip
              som vi har i Sverige skulle kunna gälla också i unionen. Det vore
              inte så tokigt.
            </seg>
            <seg n="2c8a5634">
              Om ett år ska vi gå igenom reformen som vi nu har beslutat och
              förhoppningsvis ta ett steg till. Det är inte alla som tycker
              att det är toppen. Det finns ett visst motstånd. Vi tror på reform.
              Vi tror att det också skulle skapa ökad klarhet och tydlighet.
            </seg>
            <seg n="e0540885">
              Om vi ska göra en reformagenda för öppenheten inom EU finns det
              naturligtvis betydligt fler saker att syssla med än enbart hur
              sammanträdena redovisas. Men det är ett steg åt rätt håll.
            </seg>
            <seg n="fccbae0d">
              Som alltid när någonting stort sker börjar det med ett försiktigt
              steg som inte är alltför långt. Men det är ett kliv, ett kliv
              som jag fick vara med om att ta. Över detta är jag stolt men inte
              nöjd.
            </seg>
          </u>
          <note type="speaker" n="29dc1079">
            Anf. 34 KARIN GRANBOM (fp):
          </note>
          <u who="karin_granbom_4b656d" xml:id="i-e33d97d15e4a9c98-0" n="7d74d777">
            <seg n="a8653356">
              Herr talman! Just nu pågår en stor tragedi ute på havet mellan
              Afrika och Europa. I dåliga båtar lämnar tusentals afrikaner sina
              länder för att få jobb och ett bättre liv i EU. Men många förliser
              och omkommer på vägen, och de som kommer fram kan ofta inte mottas
              på ett humanitärt sätt. Situationen är mycket allvarlig. Många
              EU-länder kräver att EU är mer aktivt med gemensamma lösningar
              på detta område.
            </seg>
            <seg n="e5138aba">
              Migrationsfrågan var uppe på toppmötet, och slutsatser antogs.
              Folkpartiet anser att EU bör utveckla sin gemensamma politik med
              syfte att komma till lösningar på både de kortsiktiga och de långsiktiga
              problemen. Min fråga till statsministern blir: Gjorde Sverige
              några inlägg gällande migration? Vad är Sveriges position i den
              aktuella frågan gällande Spanien och Kanarieöarna?
            </seg>
          </u>
          <note type="speaker" n="ce9b4000">
            Anf. 35 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-14" n="9fc44eaf">
            <seg n="d6581630">
              Herr talman! Detta var en av toppmötets kanske mest diskuterade
              frågor. Utrikesministrarna hade den vid sin överläggning. Den
              kan jag inte referera till. Stats- och regeringscheferna tog upp
              frågan under kvällens middagssession. Vi ägnade hela kvällen åt
              en diskussion om migration och integration. De är på sätt och
              vis förbundna med varandra.
            </seg>
            <seg n="d0909ca7">
              Vad gäller den särskilt utsatta situation som just nu råder i
              Medelhavsområdet uttrycker vi solidaritet med de länderna. Vi
              mobiliserar också resurser inom unionens program för att stötta
              såväl Italien som Malta och Cypern och icke minst Spanien.
            </seg>
            <seg n="67bb54fc">
              Vi kom också överens om att inleda en mer strukturerad politisk
              dialog med de afrikanska staterna om migrationsproblemet. Där
              kan stå som förebild den uppgörelse som Spanien och Marocko har
              träffat om ett samarbete i dessa frågor.
            </seg>
            <seg n="1bae6d3b">
              Nu handlar det också om staterna som ligger söder om Sahara.
              Där använder många människor hela sin släkts besparingar under
              årtionden för att skicka någon av medlemmarna i familjen till
              Europa. De utnyttjas sedan skamlöst av smugglare och andra människohandlare.
            </seg>
            <seg n="2f9b89c4">
              Frågan var stor. För Sveriges del är den viktig. Vi har än så
              länge valt den strategin att med ett mycket aktivt bistånd försöka
              att förbättra tillståndet i de länder som är utsatta för migrationstrycket
              i den meningen att man rör sig bort från de länderna.
            </seg>
          </u>
          <note type="speaker" n="8f348dc2">
            Anf. 36 HILLEVI LARSSON (s):
          </note>
          <u who="hillevi_larsson_67e0bc" xml:id="i-e06ebfdb76ec013d-0" n="2b3a9d9f">
            <seg n="37fd6a87">
              Herr talman! Jag tycker att man kan se att toppmötet är en framgång
              på flera områden. Det är absolut ingen självklarhet att det skulle
              gå på det sättet.
            </seg>
            <seg n="d1138480">
              När det gäller utvidgningen finns det enighet i den här kammaren
              om att det är en mycket viktig fråga för EU:s framtid. Men trycket
              har varit hårt i en del EU-länder att inte gå med på att vidare
              steg tas för utvidgningen.
            </seg>
            <seg n="0342764f">
              Det är inte alla partier här som har haft med sina partikamrater
              i regeringsställning. Men tack och lov har vi som vill ha fortsatt
              möjlighet till utvidgning gått vinnande ur striden. Nu är det
              väldigt mycket kvar. Men det är ett viktigt steg.
            </seg>
            <seg n="2929695c">
              En annan sak som man inte ska glömma är de nationella parlamentens
              roll. Där har toppmötet öppnat för ett slags remissrunda där nationella
              parlament ges möjlighet att yttra sig över kommissionens förslag.
              Kommissionen lovar också att lyssna på synpunkterna.
            </seg>
            <seg n="22115d5c">
              Det tror jag är väldigt viktigt för närhetsprincipen. Det handlar
              om att inga frågor ska beslutas vare sig för högt eller för lågt.
              Det ska vara på rätt nivå. Det är viktigt för att involvera de
              nationella politikerna i EU-politiken och föra EU-frågorna närmare
              medborgarna.
            </seg>
            <seg n="2e2bbdf0">
              I läget efter toppmötet, som jag tror att man ändå kan beteckna
              som ett steg framåt, har vi en utveckling där vi nu ser att tillväxten
              och jobben kommer både i Europa och i Sverige. Kan man se att
              vi nu håller på att lämna det krisläge eller dödläge som har präglat
              unionen, i varje fall i den offentliga debatten på senare tid?
              Är detta ett steg framåt för framtiden?
            </seg>
          </u>
          <note type="speaker" n="cdb4e07d">
            Anf. 37 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-15" n="9fc44eaf">
            <seg n="aef42975">
              Herr talman! Det finns en växande optimism inom EU. Det hänger
              samman med det är jag helt övertygad om att det går lite bättre
              i de grundläggande frågorna i vissa stora medlemsstater. Vi har
              alla i Europa samma konjunktur. Vissa länder, som Sverige, växer
              kraftigt och har ökad sysselsättning, andra står nästan still.
            </seg>
            <seg n="e2db9fb0">
              Vi vet själva från den tid vi hade stillastående i Sverige hur
              lätt det var att driva en politik som var optimistisk och framtidsinriktad
              och hur lätt det var att vara visionär. Nu har några av de stora
              staterna i Europa en sådan situation. Det har naturligtvis haft
              en dämpande effekt på EU-diskussionen. Där har Hillevi Larsson
              alldeles rätt.
            </seg>
            <seg n="52b41413">
              Öppenheten inkluderar också ett vettigt samarbete med parlamenten.
              Det kom vi överens om, även om en del stater, exempelvis starkt
              federala stater som Belgien, hade problem med en del av de skrivningar
              som fanns i det sammanhanget och fick det justerat i slutsatserna,
              så att man inte hamnar i ett nytt problem.
            </seg>
            <seg n="0f026bf2">
              Alla länder är inte nationalstater av det slag som Sverige är
              med en sammanhållen struktur utan är byggda på ett annat sätt.
              Hur parlamenten där förhåller sig till varandra är en annan sak
              än vad det är i vårt fall. Jag har respekt också för detta. Det
              är diversitet och olika förutsättningar. Men det är ingen tvekan
              om att det går i riktning mot ökad öppenhet och involvering, inblandning
              och påverkan från parlamentens sida.
            </seg>
          </u>
          <note type="speaker" n="37cddc93">
            Anf. 38 ULF HOLM (mp):
          </note>
          <u who="ulf_holm_a45651" xml:id="i-48dcd3427fc49403-0" n="3d61c228">
            <seg n="4104057b">
              Herr talman! Jag vill tacka statsministern för återrapporten.
              Framgång kan vara ett väldigt diffust ord. Jag skulle inte vilja
              beteckna EU-toppmötet som en större framgång. Det handlar framför
              allt om avsaknaden av sakpolitiska framgångar. Om man med öppenhet
              menar att det är bra att ministerrådet ska kunna visa en del av
              sina omröstningar på Internet inom en månad därefter är det inte
              mycket till öppenhet i EU.
            </seg>
            <seg n="5eaa12ce">
              Jag vill fråga statsministern om han lyfte upp frågan om att
              vi ska få dokument på respektive språk i god tid så att medborgarna
              kan läsa dokumenten för att sedan kunna debattera dem. Jag vill
              också fråga om han tog upp frågan om remissbehandling, som vi
              har för att slippa en del av lobbyisterna och så vidare.
            </seg>
            <seg n="70c7cba4">
              Den andra saken är att klimat- och energifrågan stod högt på
              dagordningen. Det är alltid trevligt att vi diskuterar de frågorna.
              Men inte heller där är det någon framgång, utan där ska man göra
              en plan och om några år komma tillbaka och titta på denna. Det
              är inte heller någon större framgång när vi har de här klimatförändringarna
              på gång. Vi måste avskaffa oljeberoendet. Vad är de konkreta målen
              så att vi kan nå framåt när det gäller att förändra klimatfrågorna?
            </seg>
          </u>
          <note type="speaker" n="78b8cf2b">
            Anf. 39 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-16" n="9fc44eaf">
            <seg n="4eb0eedd">
              Herr talman! De konkreta målen i det avseendet finns inskrivna
              för unionen som helhet. De är radikala. Det är vad gäller elproduktionen
              en ökad produktion med hjälp av förnybara metoder. Det är inblandningen
              i våra drivmedel som också ska höjas radikalt. När de procentsatserna,
              som uttrycks för EU och som för några år sedan var mycket kontroversiella,
              som jag sade här till någon annan frågeställare, nu ska brytas
              ned på nationell nivå så blir det problem i vissa länder. Andra
              länder, som Sverige, kommer att tycka att ambitionsnivån är för
              låg. Jag menar att i den typen av processer behöver unionen ha
              länder som går före.
            </seg>
            <seg n="28fd90d1">
              Jag har respekt för länder som exempelvis Malta, som ju inte
              precis har någon skog att basera sin energiproduktion på och inte
              heller direkt är i det läget att man har några tillgängliga områden
              för vindkraft, hur konstigt det än kan låta. Det är tydligen också
              lite för problematiskt med begränsade ytor för att använda solcellstekniken
              fullt ut. Jag har haft en genomgång med Maltas premiärminister
              om detta, och man blir då fullt på det klara med en sak: Det varierar
              högst betydligt från land till land.
            </seg>
            <seg n="ddeaf1ed">
              Vi tänker gå före. Vi tror på möjligheten att utveckla ett samhälle
              som blir fritt från oljeberoendet eller fossilbränslet. Det ligger
              inom räckhåll. Det blir inte lätt, men jag tror att det går. Det
              kommer att ta några år naturligtvis, och det kommer att ske med
              iakttagande av hänsyn till både arbetstillfällen och välfärd.
            </seg>
            <seg n="af0714dc">
              Men i alla transformationsfaser, där man går från någonting gammalt
              till någonting nytt, finns det misstag som begås. Det finns också
              de som gör rätt saker först och som kommer att vara föregångare
              och visa för andra hur man kan göra. De kommer att utveckla ny
              produktion, de kommer att skapa nya arbetstillfällen och de kommer
              att bidra till bättre miljö. Man kanske kan säga att man bygger
              ett grönt folkhem. Det står inte i EU:s slutsatser än, men nästa
              försök blir att få in det i slutsatstexten. Jag tror att det kan
              gå om några år.
            </seg>
          </u>
          <note type="speaker" n="38eb88fa">
            Anf. 40 ULF HOLM (mp):
          </note>
          <u who="ulf_holm_a45651" xml:id="i-48dcd3427fc49403-1" n="3d61c228">
            <seg n="48e8d3e0">
              Herr talman! Det viktigaste som statsministern sade här var att
              länder ska ha rätten att gå före. Jag är glad att statsministern
              lyfte fram det.
            </seg>
            <seg n="597c6667">
              Men det innebär också, med tanke på den tidigare diskussionen
              här, att statsministern nu har blivit motståndare till EU-konstitutionen.
              Den EU-konstitutionen tar bort rätten för länder att gå före till
              exempel i miljöpolitiken och ha strängare miljölagstiftning än
              den som EU fastställer. Jag välkomnar statsministern i klubben
              Motståndare till den liggande, förhoppningsvis dödsförklarade,
              EU-konstitutionen.
            </seg>
          </u>
          <note type="speaker" n="78096327">
            Anf. 41 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-17" n="9fc44eaf">
            <seg n="722c8ebb">
              Herr talman! Jag har inga svårigheter att sympatisera i sak med
              Ulf Holm. Jag tycker att det vore bra om vissa länder kunde gå
              före. Jag har inte gillat en del av det som har skett på miljöområdet.
              Det har varit ett sätt att sänka ambitionerna. Vi har haft konflikten
              mellan den inre marknaden och den fria rörligheten. Om jag ska
              våga mig på en gissning, vilket jag brukar våga mig på, tror jag
              att det vi har framför oss är en ökad kraft för miljökraven på
              bekostnad av den inre marknadens regelverk helt enkelt därför
              att det politiska trycket att göra någonting åt dessa grundläggande
              överlevnadsfrågor växer. Det gäller inte bara i vårt land utan
              i alla unionens medlemsländer. Jag tror att tiden talar till vår
              fördel, herr Holm.
            </seg>
          </u>
          <note type="speaker" n="8c8b713d">
            Anf. 42 AGNE HANSSON (c):
          </note>
          <u who="agne_hansson_a8688b" xml:id="i-dd3972011c6a3c21-0" n="ba681598">
            <seg n="991fa90c">
              Herr talman! Mellanöstern har också diskuterats på toppmötet.
              EU är, och måste vara, en viktig aktör i sammanhanget och internationellt.
              Det här är en viktig fråga.
            </seg>
            <seg n="e84dc741">
              Jag börjar bli orolig för att EU:s strategi gentemot Mellanöstern
              och konflikten där går åt fel håll. Jag undrar om utfrysning och
              utsvältning möjligen är rätt väg. Om syftet skulle vara att bringa
              kollaps i den palestinska myndigheten så är ju förutsättningarna
              för en tvåstatslösning minst sagt minimala.
            </seg>
            <seg n="4b6f539f">
              Jag tycker att dialog och samtal är mer verkningsfulla sätt.
              Jag skulle vilja fråga statsministern i den delen hur vi ska komma
              framåt i Mellanöstern. Börjar man hitta en bättre strategi för
              en lösning än den som man nu är inne på?
            </seg>
          </u>
          <note type="speaker" n="80e18db8">
            Anf. 43 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-18" n="9fc44eaf">
            <seg n="8ede8ce7">
              Herr talman! Mellanöstern har under de tio år som jag har deltagit
              i Europeiska rådet varit närvarande på ett eller annat sätt vid
              nästan varje toppmöte, antingen fysiskt med representanter eller
              i politisk diskussion och dialog. Av och till har vi varit optimistiska.
              Av och till har vi varit djupt pessimistiska. Just nu råder det
              senare stämningsläget.
            </seg>
            <seg n="9fc03a56">
              Det är en farlig situation i Mellanöstern, inte minst i den palestinska
              delen. I den palestinska myndigheten råder kaos. I det palestinska
              interna politiska livet råder mycket starka motsättningar.
            </seg>
            <seg n="bd8e4f20">
              Vi kommer inte att klara en tvåstatslösning i Mellanöstern utan
              en förhandling. Det finns inget annat än en politisk lösning som
              är möjligt. För att ha en förhandling som är framgångsrik måste
              det palestinska folket ha en trovärdig företrädare både internt,
              i det egna området, och externt, gentemot världen i övrigt.
            </seg>
            <seg n="8c184c5a">
              Det som nu händer i form av en konflikt emellan olika fraktioner,
              Hamas och Fatah, är därför förödande för fredsprocessen och för
              det palestinska folket. Vi har ingen som helst anledning att minska
              kraven på Hamas vad gäller deras deklarationer utifrån vilka en
              politisk lösning ska sökas. Staten Israel ska erkännas. Hamas
              ska ta avstånd från allt våld. Hamas måste komma till förhandlingsbordet.
              Det är självklart.
            </seg>
            <seg n="c78297a5">
              Samtidigt med det jag har sagt vill jag säga att det palestinska
              folket lider. Deras vardag är i många fall ett rent helvete. Därför
              finns det all anledning att vara mycket aktiv när det gäller ett
              humanitärt bistånd men inte förtröttas i kraven på Hamas och den
              palestinska regeringen vad gäller grundläggande folkrättsliga
              utgångspunkter för en fredslösning. Så ser diskussionen ut just
              nu.
            </seg>
            <seg n="ac33e4bd">
              Jag är inte särskilt optimistisk om utvecklingen. Men erfarenheten
              lär mig att vi kommer att komma tillbaka till denna fråga.
            </seg>
            <seg n="0e823464">
              Dessutom är det så, herr talman, att de internationella frågorna
              i unionen är av växande betydelse. Solanas insatser i Iran visar
              unionens kapacitet när unionen agerar tillsammans och gör det
              kraftfullt. Vi har svar på många av de frågor som världen söker
              svaret på.
            </seg>
          </u>
          <note type="speaker" n="5ce83717">
            Anf. 44 AGNE HANSSON (c):
          </note>
          <u who="agne_hansson_a8688b" xml:id="i-dd3972011c6a3c21-1" n="ba681598">
            <seg n="3c0fe1a1">
              Herr talman! Jag tackar statsministern för svaret. Jag delar
              den uppfattningen. Om det så ska bli mina sista ord i denna kammare:
              Med den pondus och erfarenhet som statsministern besitter önskar
              jag honom framgång på dialogens väg för att få se mer optimistiskt
              på Mellanösternkonflikten framöver.
            </seg>
          </u>
          <note type="speaker" n="7604b132">
            Anf. 45 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-4eff501928d79d9a-0" n="0e10ea31">
            <seg n="cbf20111">
              Herr talman! Toppmötet har behandlat många viktiga frågor. Jag
              gör bedömningen att vissa frågor har gått i positiv riktning även
              för oss som är lite EU-kritiska. EU behöver mer öppenhet. Nu har
              det tagits ett steg åt rätt håll.
            </seg>
            <seg n="83c7fc16">
              När det gäller konstitutionen förutsätter jag att statsministern
              inte var passiv utan väldigt aktiv i debatten.
            </seg>
            <seg n="8b556405">
              Mina frågor till statsministern blir: Hur ska Sverige agera?
              Ska beslutet fattas i riksdagen eller kommer det att bli en folkomröstning,
              som vi i mitt parti säger? Hur ska knutarna lösas upp? Anser statsministern
              att till exempel Frankrike och Holland på nytt ska rösta om fördraget?
              Om inte, hur blir det i framtiden? Blir det ett nytt konvent?
            </seg>
            <seg n="f3227b66">
              Det här är viktiga frågor. Vi behöver en tydlighet här, inte
              minst inför valet.
            </seg>
          </u>
          <note type="speaker" n="18da3c13">
            Anf. 46 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-19" n="9fc44eaf">
            <seg n="8ef4f127">
              Herr talman! Det är inga enkla frågor, och jag har försökt att
              svara på dem tidigare här under frågestunden. Jag ska upprepa
              än en gång att det fördrag vi nu har naturligtvis inte är perfekt.
              Vi skulle ha önskat att det bitvis hade sett annorlunda ut, men
              det är ett fördrag som i huvudsak möter de krav vi kan ställa.
            </seg>
            <seg n="af5903b3">
              Det är ett fördrag som gör det möjligt att fatta politiska beslut
              också i en union som växer. Det är ett fördrag som gör det möjligt
              att påverka sin samtid.
            </seg>
            <seg n="312bad50">
              Skulle det här fördraget falla, vilket definitivt inte kan uteslutas,
              startar en ny och mycket mödosam process, men då med en större
              grupp länder som ska ratificera. Jag tror definitivt inte att
              det blir enklare, och det kommer definitivt inte att skapa ett
              bättre fördrag.
            </seg>
            <seg n="3104f37d">
              Hur Frankrike och Nederländerna hanterar sin situation kan jag
              naturligtvis ha många uppfattningar om men inget inflytande över.
              Därför avstår jag från att ge dem råd.
            </seg>
            <seg n="e6c3e400">
              För Sveriges del är det naturliga att detta fördrag kommer att
              ratificeras i Sveriges riksdag.
            </seg>
          </u>
          <note type="speaker" n="21702eff">
            Anf. 47 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-e73754f4335143eb-0" n="ec449c6a">
            <seg n="dc7e762c">
              Herr talman! Jag vill ställa en fråga till statsministern om
              frihet, säkerhet och rättvisa. Rådet vill skärpa arbetet med gränskontroll,
              polissamarbete och informationssystem för att stoppa människohandel
              och kriminalitet över gränserna till Europa.
            </seg>
            <seg n="e07fba5a">
              Även om Sverige inte har särskilt långa direkta geografiska gränser
              till icke-EU-land, vet vi att Sverige i hög grad är utsatt för
              denna avskyvärda verksamhet. Det är naturligtvis nödvändigt att
              alla EU-länder skärper sin gränskontroll, oavsett hur gränserna
              ser ut.
            </seg>
            <seg n="32b7e00c">
              Vi kristdemokrater anser att regeringen hittills har gjort för
              lite för att ta itu med denna internationella brottslighet som
              i dag når både Helsingfors och landsbygden.
            </seg>
            <seg n="0e107a19">
              Min fråga till statsministern är: Vad kommer detta rådsmötesbeslut
              att leda till på svensk mark i form av åtgärder för att stoppa
              en ökad import av brottslighet till Sverige?
            </seg>
          </u>
          <note type="speaker" n="c4732b24">
            Anf. 48 Statsminister GÖRAN PERSSON (s):
          </note>
          <u who="goran_persson_1a0593" xml:id="i-e8d8b38031bb970c-20" n="9fc44eaf">
            <seg n="7a3c70e4">
              Herr talman! Det är viktiga frågor som Holger Gustafsson tar
              upp. Det var också frågor som diskuterades i samband med diskussionen
              om integration och migration, framför allt ur ett Medelhavsperspektiv.
              Där är enorma mängder människor på flykt, i rörelse, på väg mot
              en framtid som de betraktar som ljusare än den tid som de lämnar
              bakom sig. De är missbrukade, utnyttjade och förtryckta av människosmugglare
              och andra hejdukar som icke drar sig för att handla med andra
              människors liv.
            </seg>
            <seg n="28f18713">
              Det gäller att lösa den akuta situationen i Medelhavsområdet
              allra först.
            </seg>
            <seg n="967ba96a">
              För oss, som ju är befriade från mycket av det akuta problemet,
              gäller det att se långsiktigt på hela Europas förmåga att utveckla
              en integrationspolitik. Vi måste se till att människor som kommer
              till oss välkomnas. Vi får inte bryta sönder våra asylsystem och
              göra dem helt vidöppna så att begreppet asyl tappar sin betydelse.
              Samtidigt som integrationen bedrivs med kraft måste vi också med
              kraft, tillsammans med andra, bekämpa dessa människohandlare.
            </seg>
            <seg n="04ef0157">
              De som är motståndare till prostitution och de som är motståndare
              till att man missbrukar och utnyttjar barn i olika sammanhang
              ska naturligtvis söka sig in i ett samarbete med andra länder
              där vi kraftfullt kan motarbeta detta. Det är också ett uttryck
              för dagens moderna Europaunion.
            </seg>
            <seg n="1b9f2237">
              Vi för vår del vill undanröja många av de brister och felaktigheter
              som finns i dessa utsatta människors egna hemländer genom att
              ha världens mest omfattande bistånd. Över detta är jag stolt och
              i det närmaste, nej, ännu icke, nöjd.
            </seg>
          </u>
          <note type="speaker" n="1a8adb31">
            Anf. 49 HOLGER GUSTAFSSON (kd):
          </note>
          <u who="holger_gustafsson_268a76" xml:id="i-e73754f4335143eb-1" n="ec449c6a">
            <seg n="8f142916">
              Herr talman! Jag ska inte förlänga den här debatten. Jag tycker
              att det är ett viktigt besked, inte minst inför valrörelsen, att
              statsministern tar allvarligt på de här frågorna. Det är inte
              de traditionella vägarna in till Sverige via flygplatser och annat
              som den här brottsligheten kommer. Den är svårhanterad, och vi
              vet att vi har brister på det här området, på polissidan exempelvis.
              Därför är det viktigt att vi får ett klart besked från statsministern.
            </seg>
          </u>
          <note type="speaker" n="c89ca85b">
            Anf. 50 Statsminister GÖRAN PERSSON (s):
          </note>
          <u who="goran_persson_1a0593" xml:id="i-c223a068a5291495-2" n="9fc44eaf" next="i-8397f7d5de6a2b61-2">
            <seg n="05177f89">
              Herr talman! Om detta har vi ingen delad mening.
            </seg>
          </u>
          <note n="0d17d200">
            Anf. 51 TALMANNEN:
          </note>
          <u who="goran_persson_1a0593" xml:id="i-8397f7d5de6a2b61-2" n="9fc44eaf" prev="i-c223a068a5291495-2">
            <seg n="12477f00">
              Nu har alla de som har anmält sig och fått stöd av sina gruppers
              ledningar fått ordet. Nu finns det en talare till anmäld, och
              det är Gabriel Romanus. Han sitter på samma stol där han satt
              1969. Han vill gärna få säga någonting från den stolen.
            </seg>
          </u>
          <note type="speaker" n="c24dff3b">
            Anf. 52 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-ce7cb5130af7c9ea-0" n="633ff55c">
            <seg n="161f2dc7">
              Herr talman! EU behöver bli mer socialliberalt och mindre marknadsliberalt
              råkapitalistiskt om det ska bli den motvikt mot det internationella
              kapitalet som statsministern önskade.
            </seg>
            <seg n="31dfd6cd">
              Om uttrycket ursäktas vill jag säga: Med en drucken papegojas
              envishet skulle jag vilja påminna om att vi inte gick med i EU
              för att få ökade alkoholskador, men det har vi tyvärr fått. Alla
              vet ju att det beror på att vi inte har koll på den införsel av
              billig alkohol som kommer från andra länder.
            </seg>
            <seg n="dc94c231">
              Jag skulle vilja fråga statsministern om han håller med om att
              detta, att få kontroll över införseln av billig alkohol, är en
              prioriterad fråga för Sverige. Jag har sett en del oroande tecken
              på att inte alla som representerar Sverige har det klart för sig.
              Därför vore det välgörande om statsministern ville göra den deklarationen,
              så att alla som företräder Sverige lär sig den här frågan och
              har den med sig när de har kontakt med andra länder. Vi vet ju
              att det är så man får inflytande över frågor i EU.
            </seg>
          </u>
          <note type="speaker" n="20b22ab0">
            Anf. 53 Statsminister GÖRAN PERSSON (s):
          </note>
          <u who="goran_persson_1a0593" xml:id="i-c223a068a5291495-3" n="9fc44eaf" next="i-8397f7d5de6a2b61-3">
            <seg n="02b38ba8">
              Herr talman! Jag vill säga tre saker.
            </seg>
            <seg n="9167b8dc">
              För det första: Tack för den klara deklarationen om en viktig
              kamp mot kapitalismen! Det värmde.
            </seg>
            <seg n="68f12f4c">
              För det andra: Det ska inte råda någon tvekan om att vi är djupt
              oroade över den utveckling vi ser på alkoholområdet. Införselreglerna
              är ett elände och bör vid lämpligt tillfälle, om ett sådant yppar
              sig, naturligtvis undanröjas. I avvaktan på detta ska Sverige
              i alla sammanhang i EU tillsammans med andra driva kampen mot
              alkoholen och alkoholskadorna.
            </seg>
            <seg n="83291559">
              För det tredje: Jag satt icke i denna kammare 1969, jag stod
              icke i denna talarstol 1969 och ändå är det förunderligt vad hemtamt
              och nära det inlägg känns som Gabriel Romanus nyss gjorde om alkoholen.
            </seg>
            <seg n="b81946de">
              Herr talman! Låt mig bara säga en sak innan jag lämnar er. Jag
              vet att ni ska votera fram till sen eftermiddag. Jag önskar kammarens
              ledamöter med talmannen i spetsen en skön sommar och mycket vila
              inför höstens intressanta diskussioner och debatter. Vi ses i
              valrörelsen! Tack så mycket!
            </seg>
          </u>
          <note n="44ce05f7">
            Överläggningen var härmed avslutad.
          </note>
          <note n="e7958c1b">
            2 § Meddelande om justering av protokoll
          </note>
          <note n="80b8ddd9">
            Talmannen meddelade att justeringssammanträde skulle äga rum
            tisdagen den 27 juni kl. 11.00.
          </note>
          <note n="072e6ef3">
            Meddelandet hade delats ut till kammarens ledamöter.
          </note>
          <note n="8aa7ecf6">
            3 § Meddelande om riksmötet 2006/07
          </note>
          <note n="757f6f65">
            Talmannen meddelade att riksmötet 2006/07 skulle inledas med
            upprop måndagen den 2 oktober kl. 11.00 . Öppnandet skulle äga
            rum tisdagen den 3 oktober kl. 14.00.
          </note>
          <note n="072e6ef3">
            Meddelandet hade delats ut till kammarens ledamöter.
          </note>
          <note n="7b63a4cb">
            4 § Meddelande om statistiska uppgifter om riksdagsarbetet
          </note>
          <note n="1209928c">
            Talmannen meddelade att statistiska uppgifter om riksdagsarbetet
            hade delats ut till kammarens ledamöter.
          </note>
          <note n="1116d198">
            Statistiken skulle fogas som bilaga till detta protokoll.
          </note>
          <note n="d2854a87">
            5 § Anmälan om inkomna faktapromemorior om förslag från Europeiska
            kommissionen
          </note>
          <note n="8920e5a2">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note n="7f0d520f">
            KOM(2006)154
          </note>
          <note n="d525e503">
            6 § Beslut om ärenden som slutdebatterats den 15 juni
          </note>
          <note n="bac475b7">
            Punkt 2
          </note>
          <note n="ca1b9b28">
            Punkt 3
          </note>
          <note n="845a537b">
            Punkt 4
          </note>
          <note n="66e1384a">
            Övriga punkter
          </note>
          <note n="bc23ebf1">
            7 § Beslut om ärenden som slutdebatterats den 16 juni
          </note>
          <note n="d0afd942">
            Punkt 12
          </note>
          <note n="dcb49e4b">
            Punkt 42
          </note>
          <note n="66e1384a">
            Övriga punkter
          </note>
          <note n="c84414dc">
            Punkt 1
          </note>
          <note n="550a0d8c">
            Punkterna 27
          </note>
          <u who="goran_persson_1a0593" xml:id="i-8397f7d5de6a2b61-3" n="9fc44eaf" prev="i-c223a068a5291495-3">
            <seg n="e7fb5cdb">
              Återförvisningsyrkande
            </seg>
            <seg n="03b1aa3f">
              minst en tredjedel
            </seg>
            <seg n="31ee34ff">
              Återupptagna förhandlingar
            </seg>
            <seg n="4611c0cf">
              Ärade ledamöter! Inte bara ett riksmöte utan en hel mandatperiod
              lider nu mot sitt slut. Och det är dags att summera.
            </seg>
            <seg n="b603ff76">
              Statistiken visar på fyra hektiska år. Regeringen och partierna
              i regeringsunderlaget har givetvis bidragit till en betydande
              del av ärendemängden. Under mandatperioden har det inkommit 724
              propositioner och skrivelser. Det är nästan 100 fler än förra
              mandatperioden. Toppen nåddes i mars i år, vilket ledde till en
              mycket hög arbetsbelastning under senare delen av våren.
            </seg>
            <seg n="6e05da63">
              Riksdagens viktiga arbete med att kontrollera hur regeringen
              och myndigheterna sköter sitt arbete har också gått på högvarv.
              Hittills har ledamöterna ställt 2 135 interpellationer, vilket
              är 400 fler än förra mandatperioden. 6 982 skriftliga frågor har
              lämnats in, en ökning med ca 1 600.
            </seg>
            <seg n="fc4d8067">
              Vi har hållit 90 särskilt anordnade debatter, vilket är en fördubbling
              jämfört med förra mandatperioden.
            </seg>
            <seg n="3b6810a9">
              Vi har således haft ovanligt många plenitimmar i kammaren. Undersökningar
              tyder annars på att den enskilde riksdagsledamoten spenderar allt
              mindre tid i kammaren. En del av denna tid läggs säkert på utskottsarbetet,
              bland annat som en följd av de alltfler öppna utfrågningarna.
              Dessutom ägnar vi mer tid åt direkta kontakter med medborgare
              och organisationer åt att driva opinion och att lyssna till opinionen.
            </seg>
            <seg n="5536319a">
              Formerna och villkoren för politiken förändras i takt med utvecklingen
              i samhället. Om vi bejakar förändringarna har vi större möjligheter
              att föra den dialog med väljarna som vi eftersträvar. Och en bra
              dialog stärker förtroendet.
            </seg>
            <seg n="e2b7874b">
              När jag tillträdde som talman uttryckte jag en förhoppning om
              att vi tillsammans skulle kunna fördjupa och vitalisera riksdagens
              arbete, främja insynen, öka öppenheten.
            </seg>
            <seg n="4844bff9">
              Jag vill rikta en varm uppskattning till er alla för ett konstruktivt
              samarbete om detta.
            </seg>
            <seg n="58ad57f4">
              När det gäller kammarens arbete har ambitionen varit tydligare
              och rappare debatter. Det är angeläget inte minst med tanke på
              att allmänheten alltmer följer arbetet i kammaren via tv och webben.
              I den andan har vi också infört en ny form för ärendedebatter.
              Vi har infört statsministerns frågestund, och vi har infört den
              allmänna debattimmen. Med höstens förändrade plenisal skapar vi
              en ny ram för vitalare debatter. Här kan erfarenheterna av dessa
              två sista veckor här i andrakammarsalen komma till nytta.
            </seg>
            <seg n="0eb656f4">
              Ambitionen har också varit att främja riksdagens roll och ställning.
              Det var en av utgångspunkterna för Riksdagskommitténs arbete,
              vars förslag nu till en del klubbats igenom av riksdagen. I vissa
              delar krävs att riksdagen ånyo fattar beslut i höst.
            </seg>
            <seg n="4adb0634">
              Bland annat genomför riksdagen nu den största förändringen av
              arbetsfördelningen mellan utskotten sedan enkammarriksdagen infördes.
              Riksdagen får ett civilutskott som ersätter bostads- och lagutskotten.
              Jag vill rikta ett särskilt tack till ledamöter och tjänstemän
              i dessa båda utskott för ett gediget arbete med komplexa och för
              medborgarna viktiga, vardagsnära frågor. Era kunskaper och erfarenheter
              är mycket värdefulla i uppbyggnaden av det nya utskottet.
            </seg>
            <seg n="177237fd">
              Riksdagen tar ytterligare steg för att förenkla motionshanteringen
              även om jag anser att vi behöver göra mer. Under mandatperioden
              har det väckts 16 517 motioner. Det är en ökning med ungefär 3
              000 jämfört med förra mandatperioden. Det har inneburit en mycket
              hård arbetsbelastning, men det bestående avtrycket i riksdagens
              beslutsfattande är trots allt litet.
            </seg>
            <seg n="54cc1832">
              Vad gäller Europeiska unionen förändrar vi formerna för arbetet
              så att riksdagen kommer in tidigare och bredare i beslutsprocesserna.
              Målet är att öka den demokratiska insynen och bidra till att minska
              klyftan mellan EU och folket. Av samma skäl ökar samarbetet mellan
              de nationella parlamenten i Europeiska unionen. Betoning ligger
              på kontakter mellan utskotten i gemensamma aktuella frågor.
            </seg>
            <seg n="2bda87a5">
              Vi har arbetat tillsammans för att stärka jämställdheten i riksdagen.
              Många kvinnliga ledamöter har upplevt att de inte kan utföra sitt
              förtroendeuppdrag på samma villkor som oss män. Riksdagsstyrelsens
              15 punkter för ökad jämställdhet är ett viktigt led i att komma
              till rätta med detta.
            </seg>
            <seg n="879878f9">
              Kära kolleger! Det har varit en dramatisk mandatperiod. Vårt
              land har upplevt flera svåra påfrestningar: mordet på utrikesminister
              Anna Lindh, tsunamikatastrofen och parallellt stormen Gudrun.
              Vi har upplevt chock och bestörtning. Riksdagen har stått inför
              och lyckats hantera stora utmaningar.
            </seg>
            <seg n="d1bf3658">
              Mordet på en av våra främsta och mest exponerade politiker ledde
              till en diskussion om politikers villkor i vårt öppna samhälle.
              Flera här i kammaren, liksom många förtroendevalda i kommuner
              och landsting, har blivit utsatta för trakasserier och hot. Det
              är en mycket oroande utveckling, som också har tvingat oss att
              skärpa säkerheten i och kring vår riksdag.
            </seg>
            <seg n="1c43d8fb">
              För er som ställer upp till omval väntar nu en intensiv valrörelse.
              Vi möter väljarna i en tid av misstro för politiker och partier
              och ett vikande deltagande i den representativa demokratin. Det
              är en gemensam uppgift att bryta denna utveckling. Vi företräder
              visserligen olika partier och ståndpunkter, men vi är alla bärare
              av den representativa demokratin.
            </seg>
            <seg n="ba298fe2">
              Flera av er har ställt era krafter till riksdagens och svenska
              folkets förfogande under mer än två decennier, andra under kortare
              tid. En del av er lämnar nu politiken helt och hållet, andra söker
              väljarnas förtroende för andra politiska uppdrag. En del av er
              går i pension, andra återvänder till sitt gamla yrke och några
              sätter sig på skolbänken.
            </seg>
            <seg n="450f5e52">
              Tillsammans lämnar ni nu något som många anser är det finaste
              uppdrag man kan ha: förtroendeuppdraget som folkets representanter
              valda i fria och allmänna val. Tillsammans har ni bidragit med
              engagemang, kunskap och stora arbetsinsatser i demokratins tjänst
              och för vårt lands utveckling.
            </seg>
            <seg n="0b857678">
              Jag vill tacka er alla och önskar att det fanns tid att göra
              det med några personliga ord till var och en. Men eftersom jag
              vet att flyg och tåg väntar på att ta er hem till era hemorter
              och familjer och det är lördag! måste jag inskränka mig till att
              endast räkna upp flertalet av er. Men det vore trevligt om ni
              ställer er upp när ni hör ert namn.
            </seg>
            <seg n="3a34784d">
              De ledamöter som nu lämnar riksdagen efter minst en valperiod
              får som minnesgåva en litografi av konstnären Göran Gidestam.
              Det är ett synbart tack för insatserna i riksdagen.
            </seg>
            <seg n="f5b3dab4">
              Sex ledamöter har suttit i riksdagen i mellan fem och sju år:
            </seg>
            <seg n="db33353f">
              Fyra ledamöter har tillhört riksdagen i mellan nio och elva år:
            </seg>
            <seg n="437e589c">
              Så många som 30 ledamöter har tillhört riksdagen i ungefär tolv
              år:
            </seg>
            <seg n="b5757272">
              Elva ledamöter har tillhört riksdagen i mer än 20 år. Er vill
              jag tacka var och en med några personliga ord.
            </seg>
            <seg n="5c24e988">
              Fem av er kom in det dramatiska riksdagsåret 1985/86 som präglades
              av mordet på Olof Palme och kärnkraftsolyckan i Tjernobyl.
            </seg>
            <seg n="0245097b">
              Jämställdhet, boende, djurskydd och inte minst konsumentpolitik
              är frågor som har legat henne varmt om hjärtat. Det är därför
              inte förvånande att hon både inledde och avslutade sin tid i riksdagen
              med inlägg inom det sistnämnda området. I sitt första anförande
              tyckte hon att eleverna skulle få en mer praktisk och verklighetsnära
              undervisning i konsumentkunskap. På DN debatt i våras konstaterade
              hon tillsammans med jordbruksministern att alltför många kommuner
              skär ned på konsumentvägledningen.
            </seg>
            <seg n="02669c2f">
              Miljö- och biståndsfrågor har varit Berndt Ekholms hjärtefrågor
              i politiken. Han har varit pådrivande för en restriktiv alkoholpolitik
              och för en generösare flyktingpolitik inom EU.
            </seg>
            <seg n="9c1de246">
              Berndt Ekholm är en av dem som personifierar riksdagens internationalisering.
              Han har tillhört utrikesutskottet sedan 1994. De senaste åren
              har Berndt Ekholm varit ordförande för den interparlamentariska
              unionens, IPU:s, svenska delegation, ordförande för Riksdagens
              utrikespolitiska klubb och ordförande för det svenska nätverket
              Globe Europe. En av hans sista stora insatser i riksdagen var
              arbetet med betänkandet UU8, Vår relation till den muslimska världen
              i EU:s grannskapsområde .
            </seg>
            <seg n="12c77420">
              Även värmlänningen Jarl Lander kom in i riksdagen 1985, som statsrådsersättare
              för Roine Carlsson. Han har under denna långa tid varit trafikutskottet
              trogen, bland annat som dess ordförande, och har också huvudsakligen
              arbetat med kommunikationsfrågor. Det första anförandet handlade
              till exempel om ändringar i körkortslagen, den första motionen
              om en regionalt differentierad bensinskatt. Jarl Lander har också
              tagit ett stort ansvar som kvittningsman. Sist men inte minst
              är han precis som jag en stor järnvägs- och tågfantast!
            </seg>
            <seg n="25c92072">
              Vissa minns kanske Reynoldh Furustrand när han med sin slogan
              Hela Europa ska kunna säga Rääjjnååld drog ut på turné 1995 för
              att genom en intensiv personvalskampanj försöka komma in i Europaparlamentet.
              Nu räckte inte de 16 000 kryssen, men han fick i alla fall åtta
              lärorika månader som EU-parlamentariker, en period som han själv
              säger har påverkat honom starkt.
            </seg>
            <seg n="3c915dbe">
              Arne Kjörnsberg är uppvuxen i vad han själv kallar ett vänsterhem,
              vilket har präglat hans politiska grundsyn. Hur man på bästa sätt
              ska använda den ekonomiska politiken för att uppnå större rättvisa
              har varit en drivkraft i hans arbete. Han lär ha en lapp i skrivbordslådan
              där det står: Glöm aldrig att ekonomisk politik och skattepolitik
              inte har ett värde i sig! Det är bara ett medel för att kunna
              göra det man vill.
            </seg>
            <seg n="d12bd709">
              På mer än ett sätt har han gått i Gunnar Strängs fotspår. Liksom
              sin föregångare på Älvsborgslistan har han varit ordförande i
              både finans- och skatteutskottet och har även cyklat omkring i
              Sverige och bedrivit politiskt kampanjarbete.
            </seg>
            <seg n="d83d7fa8">
              Göran Magnusson kom in i riksdagen 1985 och har suttit i flera
              utskott under åren. Sedan 1998 har han varit vice ordförande i
              konstitutionsutskottet. Inte minst under de uppmärksammade tsunamiförhören
              fick han nytta av sin långa erfarenhet, gedigna sakkunskap och
              stora integritet. Han har gjort sig känd för sitt lugn och precisa
              ordval, men medarbetare kan berätta att han även har ett friskt
              humör och mycket temperament.
            </seg>
            <seg n="7f822522">
              Göran Magnusson har ett stort intresse för Europasamarbetet,
              dock med en klar förmåga att sätta gränser när han tycker att
              unionen tar för sig för mycket. Frågan om mänskliga rättigheter
              har också engagerat honom, och han har varit både ledamot och
              ordförande i Europarådets svenska delegation.
            </seg>
            <seg n="6c886928">
              Vi har två ledamöter som suttit i riksdagen i 24 år eller sju
              mandatperioder. Vi minns riksdagsåret 1982/83 bland annat för
              att riksdagen lämnade Sergels torg och flyttade åter till Helgeandsholmen.
            </seg>
            <seg n="1cd78a12">
              Havet, skärgården och båtlivet betyder mycket för blekingebon
              Christer Skoog. Det är därför helt följdriktigt att hans första
              motion handlade om prisregleringsavgifter på ål och lax och att
              den första frågan till jordbruksministern gällde svenskt fiske
              i Östersjön. Christer är också djupt engagerad i hemorten Sölvesborgs
              kulturarv med anknytning till båtar.
            </seg>
            <seg n="e6347333">
              I riksdagen har Christer Skoog främst engagerat sig i frågor
              som gällt arbetsmarknad, regional tillväxt, Europa samt försvars-
              och säkerhetsfrågor. Han har suttit i flera utskott, senast som
              ledamot i arbetsmarknadsutskottet och suppleant i försvarsutskottet.
            </seg>
            <seg n="1d595760">
              Agne Hansson har själv beskrivit hur annorlunda det var i riksdagen
              1982 jämfört med i dag. Exempelvis fanns det ju ännu inte datorer
              exempelvis. Motionerna skrev han för hand med blyertspenna och
              lämnade sedan över dem till sin sekreterare för renskrivning.
              Det var således inte särskilt populärt att ändra i en motion i
              efterhand på den tiden.
            </seg>
            <seg n="ecccd8a8">
              De senaste åren har Agne Hansson suttit i utrikesutskottet. Han
              har varit särskilt pådrivande i internationella miljöfrågor, det
              nordiska samarbetet och frågor kring Östersjöns framtid. Mänskliga
              rättigheter och hiv/aids är andra frågor som har engagerat honom.
            </seg>
            <seg n="651a02e3">
              Vi har två ledamöter som har suttit i riksdagen i 27 år och som
              alltså kom in 1979. Riksdagsvalet det året resulterade i en borgerlig
              valseger med ett mandats övervikt. Thorbjörn Fälldin utsågs till
              statsminister för andra gången och Ingemund Bengtsson till talman.
              Det var ett tufft arbetsår med många tunga frågor på dagordningen,
              till exempel folkomröstningen om kärnkraften.
            </seg>
            <seg n="37da1374">
              Anders G Högmark lockades till politiken av högerns ungdomsförbunds
              klara Europaengagemang. Hans starka internationella intresse har
              fortsatt, och han är nu sedan några år vice ordförande i Europarådets
              svenska delegation.
            </seg>
            <seg n="5ca98349">
              Men det är kanske framför allt inom arbetsmarknads- och regionalpolitiken
              som Anders G Högmark har varit drivande. Han har kommit och gått
              men alltid återvänt till arbetsmarknadsutskottet. Han har själv
              en bakgrund som småföretagskonsult i det entreprenörstäta Småland
              och känner därför väl till företagens villkor.
            </seg>
            <seg n="88e25eb0">
              I kammaren har Anders G Högmark varit en skicklig debattör och
              utanför kammaren en uppskattad historieberättare, ofta med ett
              hisnande bildspråk.
            </seg>
            <seg n="b74900a3">
              Anita Johansson halkade enligt egen utsago in i riksdagen under
              den dramatiska valnatten 1979 med hjälp av några hundra röster:
              Jag var inne i riksdagen klockan två, ute halv tre, inne halv
              fyra, ute en sväng igen. När hon väl kommit in hade hon tänkt
              sig att arbeta med sjukvårdsfrågor på grund av sin bakgrund som
              undersköterska, men placerades som en av få kvinnor i skatteutskottet
              och försvarsutskottet. Sedan blev det 20 år i skatteutskottet.
            </seg>
            <seg n="bd13fa21">
              Anita Johansson brinner också för det nordiska samarbetet. Hon
              har varit verksam i Nordiska rådets svenska delegation sedan 1985
              och är nu dess vice ordförande.
            </seg>
            <seg n="bb4737d0">
              Lennart Nilsson har varit ledamot i flera utskott, framför allt
              i bostadsutskottet under 20 år där han även varit vice ordförande.
              Och just bostadsfrågorna har engagerat honom mycket. Han vill
              se en bostadspolitik där alla har råd med sitt boende, inte minst
              de unga. Sedan 2002 har Lennart Nilsson varit ledamot i justitieutskottet.
            </seg>
            <seg n="ab13e7b8">
              Nu när valrörelsen stundar kanske några ord från Lennart Nilsson
              som flitigt citerats kan komma väl till pass: Folk uppfattar vallöften
              som löften. Det är ett problem för oss.
            </seg>
            <seg n="64f5a224">
              Jag vill med blommor på hela riksdagens vägnar tacka Lennart
              för hans hängivna och långa tjänst för folkstyret och önska honom
              lycka till i framtiden.
            </seg>
            <seg n="0b0e566f">
              Kära ledamöter! Jag vill tacka de vice talmännen Per Westerberg,
              Kerstin Heinemann och Helena Höij för det utomordentligt goda
              samarbete och goda kamratskap vi har haft under hela mandatperioden.
              Det har varit en fröjd att leda denna samstämda och humorfriska
              kvartett. Jag vill särskilt rikta några ord till Kerstin Heinemann
              som nu lämnar riksdagen efter tolv år.
            </seg>
            <seg n="05152d1f">
              Kerstin Heinemann har varit politiskt aktiv i över 40 år. I riksdagen
              har hon tillhört socialutskottet. Sjuk- och hälsovård, äldreomsorg
              och handikappfrågor är några av de områden som legat henne varmt
              om hjärtat. Hon har under hela sitt liv varit aktiv i kampen för
              ökad jämställdhet. Kerstin Heinemann har som andre vice talman
              varit ett stort stöd och en inspirationskälla i förändringsarbetet.
              I diskussioner uttrycker hon sig ofta kort men rakt och tydligt.
              Kerstin Heinemann är en riktig arbetsmyra som tagit många av de
              sena kvällspassen i kammaren.
            </seg>
            <seg n="9694f0e3">
              Låt mig få överlämna blommor med ett hjärtligt tack för dina
              insatser!
            </seg>
            <seg n="3ca6d338">
              Jag vill nu tacka kvittningsmännen. Det finns många psykologiskt
              svåra uppdrag i riksdagen, och ni har ett av dem. Den nuvarande
              partipolitiska situationen har inte gjort det lättare.
            </seg>
            <seg n="ea07258b">
              Flera komplicerade frågor har legat på riksdagsstyrelsens bord
              under mandatperioden, bland annat ersättningsfrågor och de nya
              säkerhetsreglerna. Ledamöterna har lagt ned ett stort arbete på
              att bidra till en effektiv ledning av riksdagsförvaltningen. Tack,
              riksdagsstyrelsen, för gott samarbete!
            </seg>
            <seg n="56748271">
              Tack också till gruppledarna, som engagerat och konstruktivt
              tagit sig an många problem och frågeställningar som har måst lösas,
              inte minst inom ramen för Riksdagskommitténs arbete. Samarbetet
              bygger på att vi gemensamt och trots ibland olika uppfattningar
              strävar efter lösningar som är bra för riksdagen som helhet. Jag
              vill särskilt tacka Lars Bäckström, som nu lämnar riksdagen efter
              18 år.
            </seg>
            <seg n="bcb8ae30">
              Lars Bäckström har i kammaren gjort sig känd som en god och skicklig
              debattör, med ständigt nya underfundigheter på gång. Detta har
              han visat prov på också i gruppledarkretsen och i riksdagsstyrelsen,
              vilket bidragit till den goda stämningen i dessa forum. Lars Bäckström
              har en förmåga att hitta nya perspektiv och vinklar på olika,
              jag kan nästan säga alla, frågeställningar. Han är en resonerande
              och samarbetsinriktad person. Annars är ju ekonomisk politik det
              som främst sysselsatt Lars Bäckström genom åren. Sitt första anförande
              i riksdagens talarstol inledde han självfallet med ett citat,
              hämtat ur Internationalen: Vi under skatter digna ner.
            </seg>
            <seg n="96093d06">
              Jag vill också tacka ordförandekonferensen för alltmer utvecklade
              fruktbara diskussioner, engagemang och ett gott samarbetsklimat
              under mandatperioden. Här vill jag särskilt nämna de ordförande
              som avgår i och med höstens val: Arne Kjörnsberg, finansutskottet,
              Lennart Kollmats, kulturutskottet, Ingrid Burman, socialutskottet
              och Claes Roxbergh, trafikutskottet.
            </seg>
            <seg n="16fbfd02">
              Slutligen, ärade kolleger, vill jag uttrycka min och ledamöternas
              stora uppskattning för vår kammarsekreterare, riksdagsdirektören
              Anders Forsberg och all personal i riksdagsförvaltningen på kammarkansliet,
              utskottskanslierna, internationella kansliet, administrativa kontoret
              och kansliet för informations- och kunskapsförsörjning. Tack för
              ert idoga, engagerade arbete med att riksdagen som institution
              ska fungera på bästa sätt, och tack för era ansträngningar att
              underlätta för oss ledamöter i det dagliga arbetet!
            </seg>
          </u>
          <note n="767f8832">
            Ajournering
          </note>
          <note n="d94a58bd">
            Kammaren beslutade kl. 10.35 på förslag av tredje vice talmannen
            att ajournera förhandlingarna till kl. 10.55 då avslutning skulle
            äga rum.
          </note>
          <note n="2310ecd1">
            Förhandlingarna återupptogs kl. 10.55.
          </note>
          <note n="f4c633c0">
            8 § Avslutning
          </note>
          <note n="7549b3fc">
            Anf. 54 TALMANNEN:
          </note>
          <note n="3d2886e3">
            Ärade ledamöter! Ett rekordstort antal ledamöter 96 stycken!
            lämnar nu riksdagen. 96!
          </note>
          <note n="ad8c07e3">
            Tolv ledamöter har tillhört riksdagen innevarande mandatperiod:
          </note>
          <note n="cc333e44">
            Karin Thorborg, Gustav Fridolin, Axel Darvik, Marie Wahlgren,
            Mona Jönsson, Olle Sandahl, Sermin Özürküt, Anders Wiklund, Carl-Axel
            Roslund, Sören Wibe, Inger Nordlander och Anna Lindgren.
          </note>
          <note n="6d34e5b1">
            Christer Erlandson lämnar nu riksdagen efter många ersättarperioder.
          </note>
          <note n="23d88f35">
            Lotta Hedström, Sven Brus, Anders Bengtsson, Carl-Erik Skårman,
            Åsa Domeij och Claes Roxbergh.
          </note>
          <note n="9bc95ae7">
            18 ledamöter har tillhört riksdagen i ungefär åtta år:
          </note>
          <note n="71d48aad">
            Stefan Hagfeldt, Rolf Olsson, Lennart Kollmats, Johnny Gylling,
            Lars Ångström, Sten Lundström, Berit Jóhannesson, Kjell-Erik Karlsson,
            Göran Norlander, Runar Patriksson, Viviann Gerdin, Per-Olof Svensson,
            Britt-Marie Lindkvist, Erling Wälivaara, Yvonne Ångström, Henrik
            Westman, Lennart Gustavsson och Anita Sidén.
          </note>
          <note n="0c3aa699">
            Birgitta Ahlqvist, Cinnika Beiming, Kerstin Kristiansson Karlstedt
            och Elizabeth Nyström.
          </note>
          <note n="6bae76cc">
            Pär Axel Sahlberg, Eva Arvidsson, Mariann Ytterberg, Annika Nilsson,
            Yvonne Ruwaida, Ann-Marie Fagerström, Owe Hellberg, Ulla Wester,
            Per Rosengren, Conny Öhman, Agneta Ringman, Paavo Vallius, Sonja
            Fransson, Nils-Erik Söderqvist, Lennart Beijer, Barbro Hietala
            Nordlund, Majléne Westerlund Panke, Lennart Klockare, Barbro Feltzing,
            Nils-Göran Holmqvist, Ulla Hoffmann, Britt-Marie Danestig, Ola
            Rask, Rigmor Stenmark, Lilian Virgin, Maud Ekendahl, Tomas Högström,
            Kerstin Heinemann, Ingrid Burman och Mona Berglund Nilsson.
          </note>
          <note n="c8f1083d">
            Nio ledamöter har tillhört riksdagen i mellan 13 och 15 år:
          </note>
          <note n="5d90cd41">
            Nils Fredrik Aurelius, Rune Berglund, Per Erik Granström, Martin
            Nilsson, Henrik S Järrel, Tuve Skånberg, Carin Lundberg, Birgitta
            Carlsson och Patrik Norinder.
          </note>
          <note n="5f68ce3b">
            Fem ledamöter har tillhört riksdagen i ungefär 18 år:
          </note>
          <note n="2e1b4001">
            Gabriel Romanus, Anita Jönsson, Lars Bäckström, Erling Bager
            och Kjell Nordström.
          </note>
          <note n="bebf5d5f">
            Marianne Carlström har bland annat varit vice ordförande i lagutskottet
            samt ledamot i EU-nämnden och Nordiska rådets svenska delegation.
          </note>
          <note n="237f9a1f">
            Reynoldh Furustrand har varit ledamot i den socialdemokratiska
            riksdagsgruppens arbetsutskott, mångårig ledamot i näringsutskottet
            och ledamot i Nordiska rådet. Han har framför allt arbetat med
            handelspolitik.
          </note>
          <note n="4c5dcc44">
            Under sina år i riksdagen har Agne Hansson bland annat hunnit
            med att vara gruppledare i Centerpartiets riksdagsgrupp, ledamot
            i trafikutskottet, bostadsutskottet och lagutskottet. I de två
            sistnämnda har han även varit ordförande.
          </note>
          <note n="d8d3ebf4">
            Riksdagens ålderspresident Lennart Nilsson kom in i riksdagen
            1976. Det är samma år som Thorbjörn Fälldin blev statsminister,
            kommunal- och landstingslagarna ersattes av en enhetlig kommunallag
            och vi fick en ny semesterlag som innebar att ledigheten förlängdes
            från fyra till fem veckor.
          </note>
          <note type="speaker" n="855e1c57">
            Anf. 55 LENNART NILSSON (s):
          </note>
          <u who="lennart_nilsson_239083" xml:id="i-93dd34821653798f-0" n="d27e2e23">
            <seg n="958b04d7">
              Herr talman! Jag har lärt mig i politiken att om man upprepar
              någonting tillräckligt länge blir det ofta en sanning. Jag tror,
              herr talman, att det citat som presenterades här som jag också
              tycker är roligt var en liten påbackning av min gode vän Mikael
              Odenberg på Moderaternas kansli för att göra det extra kryddigt.
              Men i övrigt stämmer det naturligtvis att vallöften ska hållas.
            </seg>
            <seg n="921d2acc">
              Jag tänkte förut att det är tur att man under de här 30 åren
              aldrig har blivit minister. Det kändes precis som om man satt
              på ett KU-förhör när jag satt här framför podiet. Det är ganska
              skönt att inte ha varit anklagad under de här åren.
            </seg>
            <seg n="c0678da0">
              Kolleger, herr talman och alla fantastiska människor som arbetar
              här i riksdagen! Jag har lärt mig att vi är roade av statistik
              i den här kammaren. Om jag skulle få lika mycket tid för varje
              år jag har varit i riksdagen som en votering tar här i andrakammarsalen
              får jag väl hålla på till klockan elva i kväll eller någonting,
              men det ska jag inte göra. Statistik är dock ganska intressant.
              Under de här 30 åren har jag haft, borträknat de kolleger som
              varit inne kortare tid, 1 295 kolleger från olika partier. Det
              är alltså flera riksdagar under den här perioden. Jag har tjänat
              under sex statsministrar.
            </seg>
            <seg n="dceeed5f">
              Jag inser förstås att det är svårt att göra något slags sammanfattning
              av de här 30 åren, för det är ju inte säkert att alla begriper
              den. En del av er var inte ens födda när jag kom in i riksdagen.
              Andra gick i småskolan. Andra hade ingen tanke på att över huvud
              taget syssla med politik.
            </seg>
            <seg n="0c1b5932">
              Det är klart att jag inte minns alla dessa 1 295 kolleger. Det
              är ju så här i livet att det finns två sorters människor. Det
              finns de man glömmer och de man minns.
            </seg>
            <seg n="7fdc1330">
              Jag kommer ihåg en riksdagsman som sent en kväll när vi höll
              till vid Sergels torg begärde en replik. På den tiden höll vi
              ju på ganska sent på nätterna. Jag begrep inte vad det fanns för
              anledning för honom att begära replik, för han sade ju ingenting.
              Förklaringen kom senare när jag frågade honom varför han begärde
              replik. Jo, det visade sig att han hade glömt sina tofflor i talarstolen.
            </seg>
            <seg n="af02a7c4">
              Herr talman! Kolleger! Som jag sade finns det två sorters människor.
              Det finns de man glömmer och de man minns.
            </seg>
            <seg n="ce7f735f">
              Man har ju lyssnat på många debatter under de här åren. Ibland
              kan det bli fel fast man menar att det ska bli rätt. Under något
              av de borgerliga regeringsåren var det en intensiv trafikpolitisk
              debatt i riksdagen. En socialdemokrat höll ett engagerat tal som
              han avslutade på följande sätt: Ni i den borgerliga regeringen
              har inga visioner. Ni har ingen politik. Ni har inga ambitioner.
              Nej, det är precis tvärsom!
            </seg>
            <seg n="79cda714">
              Det finns två sorters människor. Det finns de man glömmer och
              de man minns.
            </seg>
            <seg n="4a97fa5b">
              Vi hade en minoritetsregering en gång i tiden under Ola Ullstens
              ledning. Då skulle man införa ett husläkarsystem. En dåvarande
              folkpartist som sedermera bytte parti var också en flitig skribent
              och hade inför debatten i en av Helsingforss morgontidningar skrivit
              en debattartikel där han beskrev utskottet som en enda stor hönsgård
              därför att det var så rörigt. Då gjorde en av de skickligaste
              talare som jag minns från denna riksdag, framlidne Nils Carlshamre
              från Kungälv, följande inlägg: Såtillvida kan Per Gahrton ha rätt
              i att man kan beskriva utskottet som en enda stor hönsgård därför
              att i varje hönsgård måste det finnas en ungtupp som gal högre
              än potensen tillåter.
            </seg>
            <seg n="90a7bc0d">
              Då kan ni räkna ut vem som vann den debatten.
            </seg>
            <seg n="28550a43">
              Kära kolleger och medarbetare! Vi är alla olika individer. En
              del pratar mycket, en del pratar länge, en del säger ingenting
              och andra säger mycket. Jag vet dock att vi behöver varandra,
              både i fred och i strid, för att få en levande debatt.
            </seg>
            <seg n="95549af3">
              Tage Danielsson, denne briljante man, har beskrivit detta på
              följande sätt:
            </seg>
            <seg n="348f8b2c">
              En trevlig sommar, kära kolleger, önskar jag er alla talman,
              ledamöter och personal. Tack ska ni ha!
            </seg>
          </u>
          <note type="speaker" n="391280d7">
            Anf. 56 Förste vice talman PER WESTERBERG (m):
          </note>
          <u who="per_westerberg_4a7f55" xml:id="i-79c225164af60d09-0" n="f4c4fc09">
            <seg n="ae4ddb00">
              Herr talman! Jag ska bli mycket kortfattad. Jag vill tacka Björn
              som talman, människa och person för den gångna mandatperioden.
              Du har lett kammarens arbete på ett utomordentligt sätt, glammigt,
              korrekt och förändringsbenäget. Jag tror att hela kammaren kan
              förena sig med mig i ett stort tack för den gångna mandatperioden.
            </seg>
          </u>
          <note n="3ab63dec">
            9 § Anmälan om skriftliga svar på frågor
          </note>
          <note n="114ed36a">
            Anmäldes att skriftliga svar på följande frågor inkommit
          </note>
          <note n="92f9a76a">
            den 16 juni
          </note>
          <note n="2832227c">
            Anne-Marie Ekström
          </note>
          <note n="cd0669ef">
            Ulla Hoffmann
          </note>
          <note n="36299bdf">
            Marianne Carlström
          </note>
          <note n="6808d93e">
            Svaren redovisas i bilaga som fogats till riksdagens snabbprotokoll
            tisdagen den 3 oktober.
          </note>
          <note n="7817864d">
            10 § Kammaren åtskildes kl. 11.42.
          </note>
          <note n="54544334">
            Förhandlingarna leddes
          </note>
          <note n="48e71771">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
