<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--60</head>
          <docDate when="2005-01-24">2005-01-24</docDate>
        </div>
      </front>
      <body>
        <div>
          <note n="ab5badee">
            ﻿
          </note>
          <note n="d22550a6">
            Riksdagens protokoll
          </note>
          <note n="f5f9ff7e">
            2005/06:60
          </note>
          <note type="date" n="f41fc224">
            Tisdagen den 24 januari
          </note>
          <note n="fffc1914">
            Kl. 13:30 - 21:27
          </note>
          <note n="512c6bfa">
            1 § Justering av protokoll
          </note>
          <note n="a12ea616">
            Justerades protokollen för den 17 och 18 januari.
          </note>
          <note n="e54cfd33">
            2 § Meddelande om frågestund
          </note>
          <note n="cf5c68c7">
            Andre vice talmannen meddelade att vid frågestunden torsdagen
            den 26 januari kl. 14.00 skulle följande statsråd närvara:
          </note>
          <note n="3972ed22">
            Finansminister Pär Nuder, statsrådet Ulrica Messing, justitieminister
            Thomas Bodström, socialminister Berit Andnor och statsrådet Barbro
            Holmberg.
          </note>
          <note n="e8abce05">
            3 § Svar på interpellation 2005/06:178 om hyresgästers möjlighet
            att se på tv via parabol
          </note>
          <note type="speaker" n="e5d58fae">
            Anf. 1 Samhällsbyggnadsminister MONA SAHLIN (s):
          </note>
          <u who="unknown" xml:id="i-54b47f283da21fe7-0" n="52f24179">
            <seg n="8ccdade0">
              Fru talman! Stefan Attefall har frågat mig om dels vilka åtgärder
              som jag är beredd att vidta för att det ska vara möjligt för alla
              människor som bor i landet att ta del av de tv-program som de
              önskar, till exempel nyheter på sitt modersmål, dels vilka åtgärder
              som jag avser att vidta för att lägenhetsinnehavare inte ska kunna
              drabbas av vräkning på grund av uppsättande av parabolantenner.
            </seg>
            <seg n="1bcb074e">
              Bakgrunden till Stefan Attefalls interpellation är att Svea hovrätt
              i ett avgörande nyligen ansett att hyresgästerna i tre lägenheter
              i Rinkeby i norra Helsingfors, genom att ha installerat parabolantenner
              på visst sätt, har åsidosatt sina förpliktelser i så hög grad
              att deras hyresavtal ska upphöra.
            </seg>
            <seg n="d2562886">
              Jag vill inledningsvis framhålla att jag beklagar att hyresvärden
              och hyresgästerna i Rinkeby inte kunde finna en gemensam lösning
              beträffande frågan hur parabolerna skulle installeras utan att
              tvisterna i stället hänsköts till hyresnämnd och domstol och resulterade
              i att hyresgästerna förlorade sina hyresrätter.
            </seg>
            <seg n="b4fdd2c8">
              Av Svea hovrätts avgörande framgår att en hyresgäst normalt sett
              har rätt att montera parabolantenn på sin balkong, om parabolen
              inte sträcker sig utanför fasadlivet. Det är först om parabolen
              installeras på sådant sätt att den skadar fasaden eller sträcker
              sig utanför husets fasad som hyresgästen riskerar att förlora
              sin hyresrätt.
            </seg>
            <seg n="2e6246c7">
              Det är i dag mycket ovanligt att tvister om installation av parabolantenner
              leder till uppsägning av hyresavtal och prövning inför hyresnämnd
              och domstol. I de allra flesta fall kan hyresgäster installera
              sina paraboler på ett sätt som är väl förenligt med hovrättens
              avgörande. Det förekommer också att hyresvärdar erbjuder sina
              hyresgäster möjlighet att installera paraboler på särskilda platser,
              till exempel på husets tak.
            </seg>
            <seg n="8aabd55b">
              Av stor betydelse för möjligheten att ta del av tv-program, exempelvis
              från andra länder, är förstås tillgången till kabel-tv. Många
              hyresgäster har genom anslutning till kabel-tv-nät möjlighet att
              ta del av ett omfattande utbud av tv-program. Genom digitaliseringen
              har kabel-tv-företagens möjligheter att erbjuda olika tv-program
              ökat avsevärt.
            </seg>
            <seg n="1643b507">
              Hyresgäster har, liksom andra, ett starkt och berättigat intresse
              av att kunna ta del av den information som de önskar ta del av,
              exempelvis utländska tv-program. I de fall som det inte är möjligt
              att installera parabol på ett sätt som är förenligt med hovrättens
              avgörande så är det enligt min mening rimligt att fastighetsägaren
              erbjuder alternativa lösningar, som möjlighet att installera enskilda
              paraboler på husets tak eller kabel-tv-lösningar. Jag vill alltså
              betona att jag anser att fastighetsägaren har ett särskilt ansvar
              för detta.
            </seg>
            <seg n="b3affb21">
              Mot denna bakgrund kommer jag att följa utvecklingen på området
              noggrant och är beredd att se över lagstiftningen om det skulle
              visa sig behövligt för att värna hyresgästernas intressen. Till
              att börja med avser jag att bjuda in Hyresgästföreningen, Fastighetsägarna
              Sverige och SABO för att informera mig om hur man ser på frågorna
              och hur man avser att gå vidare.
            </seg>
            <seg n="adc8b4f8">
              Stefan Attefall har vidare tagit upp frågan om vilka åtgärder
              som jag avser att vidta för att det ska vara möjligt för alla
              människor som bor i landet att ta del av tv-program som de önskar.
              Detta är en fråga som i första hand berör Utbildnings- och kulturdepartementet.
              Jag vill dock, liksom Lars-Erik Lövdén gjort i ett tidigare svar
              på en interpellation av Stefan Attefall, framhålla att möjligheterna
              för språkliga och etniska minoriteter i Sverige att ta emot radio-
              och tv-sändningar på sitt eget språk har förbättrats successivt.
              De radio- och tv-företag som verkar i allmänhetens tjänst, det
              vill säga Sveriges Radio AB, Sveriges Television AB och Sveriges
              Utbildningsradio AB, ska beakta språkliga och etniska minoriteters
              intressen i sina sändningar. Enligt sändningstillstånden ska företagens
              insatser på detta område öka under nuvarande tillståndsperiod.
              Som jag tidigare har nämnt kan genom digitaliseringen frekvenser
              för tv-sändningar utnyttjas mer effektivt. Bredbandstekniken kan
              också skapa förutsättningar för att ytterligare förbättra tillgängligheten
              för utländska tv-program.
            </seg>
          </u>
          <note type="speaker" n="d9cf4ef3">
            Anf. 2 STEFAN ATTEFALL (kd):
          </note>
          <u who="stefan_attefall_da9453" xml:id="i-eea571afd249bfa4-0" n="1591415b">
            <seg n="3028396d">
              Fru talman! Jag tackar statsrådet Mona Sahlin för svaret.
            </seg>
            <seg n="d17647b6">
              Det här är en fråga som en del kanske kan uppleva inte är så
              stor och viktig, men den är oerhört viktig för de människor som
              berörs. Det handlar helt enkelt om människor som bor på ett sådant
              sätt i ett hyreshus att de inte kan montera en antenn inne på
              sin balkong exempelvis därför att de bor i ett sådant läge att
              antennen behöver sticka ut en bit.
            </seg>
            <seg n="f4756438">
              Vi har ett antal familjer som har hävdat sin rätt att se på den
              kabel-tv de önskar genom att montera sina antenner på ett sådant
              sätt att de har stuckit ut utanför balkongen, och fastighetsägaren
              har sagt att de inte får göra det. Så har det blivit en rättslig
              tvist om detta.
            </seg>
            <seg n="682dce5a">
              Då säger en del att det måste vara säkra monteringar. Vi vet
              att i de fall som har prövats i hyresnämnden och som fick okej
              från hyresnämnden har man haft säkra monteringar. Det har inte
              funnits några risker. Självklart har fastighetsägaren och även
              hyresgästen ett ansvar för att det är säkra monteringar. Det är
              inte där problemet sitter, utan det sitter helt enkelt i att man
              ska ha rätt att ta del av sitt hemlands nyheter, kultur och nöjesprogram.
              Men då säger man: Ja, men det finns kabel-tv. Problemet är att
              kabel-tv inte täcker alla kanaler. Finns de kanalerna kostar de
              ofta enorma summor i tilläggsavgifter. Det är sällan ett alternativ
              för många människor som vill följa sitt hemlands kultur och nyheter
              via kabel-tv genom att använda sig av kabel-tv-nätet.
            </seg>
            <seg n="4d870fc1">
              Då har vi tre familjer i Rinkeby som har framhävt, utifrån bland
              annat EU:s direktiv, sin rätt att ta till sig information på sitt
              hemlands språk och blivit hotade med vräkning. Hyresnämnden prövade
              detta och sade: Monterar man säkert, är det okej. EU-direktivet
              väger tyngre än 1917 års jordabalk, som fastighetsägaren hänvisar
              till.
            </seg>
            <seg n="5d4fb01b">
              Men Svea hovrätt har alltså prövat frågan och konstaterar att
              det är jordabalken anno 1917 som styr det. EU:s direktiv om rätten
              till information på sitt eget språk beaktar man inte ens i Svea
              hovrätts dom.
            </seg>
            <seg n="237a7d37">
              När jag tog upp frågan med Lars-Erik Lövdén, dåvarande bostadsministern,
              sade han att han var beredd att se över lagen om domen skulle
              bli annorlunda än vad hyresnämnden hade kommit fram till. Nu har
              domen blivit annorlunda. Jag hoppas i det här fallet att man löser
              det på något sätt. Jag har förstått att man har monterat ned dessa
              antenner, och kanske driver fastighetsägaren inte det till vräkning.
              Jag hoppas verkligen att de inte gör det.
            </seg>
            <seg n="64b45217">
              Principiellt kvarstår dock problemet.
            </seg>
            <seg n="83d8bba0">
              Mona Sahlin svarar välvilligt men kanske lite vagt enligt min
              mening. Min fråga till Mona Sahlin är fortfarande: Är du beredd
              att se över den jordabalk som styr det här regelverket och som
              gör att Svea hovrätt anser sig kunna döma på enbart ett visst
              sätt, det vill säga att fastighetsägaren har rätt att, så fort
              antennen sticker ut från balkongen, kräva att man ska plocka ned
              antennen för annars blir man vräkt?
            </seg>
            <seg n="53423669">
              Jag skulle vilja ha ett mera tydligt besked från samhällsbyggnadsministern
              om att ta ett initiativ till en översyn så att vi får en modernare
              lagstiftning som passar in i det mångkulturella samhället, ett
              samhälle med många människor med invandrarbakgrund och där parabolantenner
              är var mans egendom. Är statsrådet beredd att medverka till sådant,
              eller blir det bara att avvakta och titta?
            </seg>
          </u>
          <note type="speaker" n="252b950b">
            Anf. 3 Samhällsbyggnadsminister MONA SAHLIN (s):
          </note>
          <u who="unknown" xml:id="i-54b47f283da21fe7-1" n="52f24179">
            <seg n="28d26153">
              Fru talman! Jag vill börja med att verkligen understryka det
              Stefan Attefall sade i början av sitt inlägg. Många kan tycka
              att det här är en liten och mindre viktig fråga. Det är en mycket
              stor och viktig fråga. Egentligen spelar det ingen roll hur många
              eller få som upplever att det finns hinder för att de ska ha den
              möjlighet som jag tror att vi alla tycker att vi bör kunna ha
              var vi än bor i världen, nämligen att kunna följa tv-sändningar
              på det språk som vi själva vill. Där råder det ingen tvekan.
            </seg>
            <seg n="633a032a">
              Vad jag pekar på i svaret är två delar.
            </seg>
            <seg n="a0a63de5">
              Jag pekar på den mycket spännande kabel-tv-utvecklingen, som
              jag tycker är viktig att notera. Många kabel-tv-företag erbjuder
              i dag hundratals olika kanaler på språk från alla världens hörn.
              Det är en utveckling som vi också vet kommer att gå fortare och
              som digitaliseringen möjliggör på ett väldigt spännande sätt.
            </seg>
            <seg n="60190993">
              Jag valde också att verkligen betona fastighetsägarens ansvar
              för att aktivt finna lösningar för sina hyresgäster. Det finns
              många goda exempel på fastighetsägare som har gjort detta. Därför
              nämnde jag flera gånger möjligheten att till exempel placera enskilda
              paraboler på fastighetens tak, så att de kan riktas så att kanalerna
              kan tas in på ett säkert och nöjaktigt sätt för alla.
            </seg>
            <seg n="cfe268a5">
              Men den här domen gör att det finns anledning att verkligen se
              över frågan. Där är Stefan Attefall och jag överens. Lagen är
              inte från 1917 utan från 1972. Den kan vara gammal nog, men det
              är en viss skillnad på 1917 och 1972.
            </seg>
            <seg n="cb9e677f">
              Mitt svar och jag hoppas att det är tydligt om det inte var det
              i svaret på Stefan Attefalls fråga om jag är beredd att se över
              lagstiftningen är: Ja, jag är beredd att se över lagstiftningen.
              Som ett led i detta valde jag att skriva i mitt svar att jag till
              att börja med ska träffa Hyresgästföreningen, Fastighetsägarna
              och SABO för att verkligen informera mig om hur de ser på detta,
              vilka initiativ de har tagit och hur de ser på fastighetsägarens
              ansvar för att vara med och hjälpa hyresgästerna att finna lösningar.
            </seg>
            <seg n="c8bc17a0">
              Svaret på frågan om jag är beredd att se över lagstiftningen
              är ja. Men jag ber att få återkomma när jag har träffat de här
              tre intressenterna för att höra vad deras bedömningar är.
            </seg>
          </u>
          <note type="speaker" n="a785a415">
            Anf. 4 STEFAN ATTEFALL (kd):
          </note>
          <u who="stefan_attefall_da9453" xml:id="i-eea571afd249bfa4-1" n="1591415b">
            <seg n="78c75aad">
              Fru talman! Grunden för lagstiftningen, jordabalken, är från
              1917, men det är möjligt att det finns paragrafer från 1972 som
              också är med i bilden.
            </seg>
            <seg n="07ffb514">
              Det är riktigt att den tekniska utvecklingen går framåt. Det
              gör självklart att problemen kommer att minska. Det är också så
              att den lagstiftning som vi har när det gäller kabel-tv-nät omöjliggör
              för en enskild hyresgäst att välja ut de kanaler man själv vill
              prenumerera på och betala direkt till en kabel-tv-operatör, därför
              att fastighetsägaren har monopol på distributionen. Det är i sig
              ett intressant spår som Mona Sahlin gärna får ta med sig till
              regeringen. I annat fall får vi väl försöka ta tag i detta efter
              nästa val.
            </seg>
            <seg n="e4446d27">
              Sedan säger Mona Sahlin att det här är fastighetsägarens ansvar.
              Det är självklart, och vi vet att de flesta fastighetsägare har
              löst det här i samförstånd. Men problemet är just de fall som
              inte löses i samförstånd.
            </seg>
            <seg n="d1527aa8">
              Vi har en omodern lagstiftning på det här området. Men vi har
              också EU-direktiv som tydligare betonar minoriteters rätt till
              underhållning, kultur, nöjen och nyheter på sitt eget språk, som
              också vägdes in när Hyresnämnden prövade detta men som Hovrätten
              inte anser är relevant på det här området.
            </seg>
            <seg n="d145178f">
              Jag skulle vilja föreslå att Mona Sahlin, när hon träffar hyresgäster
              och fastighetsägare, undersöker också med EU-jurister på vilket
              sätt EU-direktiven på det här området kan bidra till att klara
              ut saker och ting. När det gäller enskilda människors rättigheter
              har vi mycket att lära av EU-lagstiftningen och Europarådets olika
              konventioner. Där finns en hel del att hämta. Den enskildes rättigheter
              väger ofta tyngre i de europeiska sammanhangen än i den svenska
              lagstiftningen, som varken bygger på den teknik som finns i dag
              eller på de många olika etniska grupperna med många olika behov.
            </seg>
            <seg n="c57177f9">
              Trots att den tekniska utvecklingen går framåt och även om man
              kan få in kabel-tv-kanaler från olika länder, är det oftast bara
              en bråkdel av utbudet som man kan få in. Den enskilda familjen
              har ofta behov av att få in utbudet från en viss del av världen.
              Det kanske handlar om åttatio kanaler från just det området och
              ett kabel-tv-bolag kanske täcker en av kanalerna. Parabolantenner
              kommer det alltså att finnas behov av också i framtiden, särskilt
              när det gäller människor som kommer långväga ifrån och från andra
              kulturområden än just det västeuropeiska och det anglosaxiska.
            </seg>
            <seg n="a9af7d38">
              Jag hoppas att Mona Sahlin nu inte bara träffar Hyresgästföreningen
              och Fastighetsägarna utan att hon också lyssnar på jurister som
              kan det här med EU-rätten och också ser över lagstiftningen utifrån
              det mångfaldssamhälle vi har i dag. Det finns nya frågetecken,
              nya problem att hantera. Då krävs det också modern lagstiftning
              och därmed också ökade rättigheter för enskilda människor.
            </seg>
          </u>
          <note type="speaker" n="7fc089f9">
            Anf. 5 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-c493909a00dce409-0" n="1cceba10">
            <seg n="75e2bd3d">
              Fru talman! Det är en väldigt viktig interpellation som Stefan
              Attefall har ställt. Jag ställde själv en fråga till samhällsbyggnadsministern
              före jul, den 22 december. Jag har också anmält mig till debatten
              därför att jag faktiskt blev fundersam över vad samhällsbyggnadsministern
              avsåg att vidta för åtgärder och hur hon skulle följa utvecklingen.
              Jag tycker att det har klarnat betydligt i den här debatten.
            </seg>
            <seg n="bdd64680">
              Men jag vill också betona svårigheterna här. Det finns exempel
              på stora fastighetsägare som äger fastigheterna i en hel stadsdel
              och som sluter kabel-tv-avtal som gör att väldigt många boende
              inte ens har möjligheter att se de kanaler som de skulle vilja
              se. Ofta säger man: Men byt värd, flytta till en annan lägenhet!
              Men i de stora bostadsområdena är det inte ett alternativ.
            </seg>
            <seg n="286d1721">
              Ett exempel är, som också samhällsbyggnadsministern tar upp i
              den här debatten, just språkliga och etniska minoriteter. Vi har
              också nationella minoriteter som också har rättigheter i dag enligt
              svensk lagstiftning. Då vill jag påminna om den debatt som har
              pågått i Sverige om stora kabel-tv-operatörer. Det är många finska
              nationella minoriteter som har blivit av med möjligheten att se
              på sina sändningar. Det är också en oerhört viktig fråga. Visserligen
              kan man säga att tekniken och kabel-tv-utvecklingen ska göra det
              möjligt. Men som hyresgäst hos ett stort fastighetsbolag finns
              ändå inte möjligheten alla gånger att påverka.
            </seg>
            <seg n="ac28b26c">
              Visserligen tycker jag definitivt att man ska se över lagstiftningen.
              Men det är också viktigt att betona, som samhällsbyggnadsministern
              gör, just fastighetsägarens ansvar om något skulle hända, om något
              skulle trilla ned. Det är ganska självklart. Vi har också haft
              problemet med exempelvis nedfallande istappar med mera. Men det
              är också viktigt att ta hänsyn till hyresgästens intressen. Jag
              är benägen att säga att det visar på vikten av att vi har flera
              olika fastighetsägare i många olika stadsdelar för att därigenom
              skapa bättre möjligheter för de boende. Det andra är att det kanske
              finns skäl att också möjliggöra för boende att omvandla sina lägenheter
              till bostadsrätter för att de själva ska kunna få mer makt i den
              egna fastigheten. Det är också viktiga frågeställningar. Men det
              här löser inte problemet för väldigt många av hyresgästerna.
            </seg>
            <seg n="45fc8926">
              Jag delar samhällsbyggnadsministerns uppfattning att det är väldigt
              synd att man inte kommer längre i de enskilda ärendena, för det
              finns ju också goda exempel. Kanske skulle man också kunna fundera
              över om inte hyresvärdarna borde pröva att åtminstone förklara
              varför man inte har hittat någon annan anordning, varför det inte
              gick att sätta upp en parabol på taket till exempel. Här faller
              det helt och hållet över på de enskilda hyresgästerna.
            </seg>
            <seg n="4fc6b1ea">
              Det är ju en väldigt allvarlig konsekvens att behöva bli vräkt
              på grund av att man vill kunna se på tv, inte minst i de fall
              där man flyttat in i en bostad där utbudet fanns men där man sedan
              har bytt leverantör. De förutsättningar som gällde när man flyttade
              in i bostaden gäller inte längre och kanalerna stängs av. Då är
              alternativet för den enskilde att flytta, för det här rår man
              inte på. Det här har som sagt varit en stor fråga för många av
              de nationella minoriteterna, inte minst den finska minoriteten.
              Häromveckan var det fyra turkiska kanaler som helt enkelt lades
              ned.
            </seg>
            <seg n="5d55504f">
              Det här är verkligen också en fråga om information om vilka rättigheter
              eller möjligheter man har som hyresgäst oavsett etnisk bakgrund
              och information om EU:s målsättningar.
            </seg>
            <seg n="f0c6657a">
              Jag tycker att det bådar gott att samhällsbyggnadsministern nu
              är villig att se över lagstiftningen. Men jag tror också, och
              det vill jag verkligen framhålla, att i slutändan visar det också
              på hur utsatt en hyresgäst blir på grund av att det finns så stora
              fastighetsbestånd med en ägare. Då kan man inte ens byta fastighetsvärd
              för att få ett annat utbud.
            </seg>
          </u>
          <note type="speaker" n="f839f8d0">
            Anf. 6 Samhällsbyggnadsminister MONA SAHLIN (s):
          </note>
          <u who="unknown" xml:id="i-54b47f283da21fe7-2" n="52f24179">
            <seg n="3f212474">
              Fru talman! Jag tycker att både Stefan Attefall och Nina Lundström
              hade goda exempel och bra infallsvinklar som jag till att börja
              med tar med mig till diskussionen med de tre intresseorganisationerna,
              för jag tror att det finns anledning att återkomma till frågan
              utifrån det bredare perspektiv som både interpellanten och Nina
              Lundström nu ger uttryck för.
            </seg>
            <seg n="4f8aff29">
              För det första handlar det om minoriteternas rätt till sina egna
              minoritetsspråk i de svenska sändningarna. För det andra handlar
              det om tillgången till sändningar på det språk som man själv väljer
              att lyssna eller se på. För det tredje handlar det om den enskilde
              hyresgästens rätt och möjlighet att ha de anordningar i sin lägenhet
              som möjliggör detta. För det fjärde handlar det om fastighetsägarens
              ansvar för att medverka till och underlätta detta.
            </seg>
            <seg n="cc7bf98b">
              Det intressanta och svåra med den dom vi pratar om var, precis
              som Stefan Attefall redogjorde för, att det i just de här tre
              fallen inte handlade om säkerhetsaspekterna. Man konstaterade
              att när det gällde de här tre antennerna och anordningarna var
              säkerhetsaspekterna tillgodosedda. Det handlade om hyresvärdens
              generella riskbedömning. Han har rätt att göra den.
            </seg>
            <seg n="75c189e0">
              Frågeställningen blir därför extra intressant och väsentlig.
            </seg>
            <seg n="f51e4255">
              Det är ingen tvekan om att vi alla har intresse av att beivra
              att man på fasader hänger upp anordningar som riskerar andra människors
              hälsa. För inte så länge sedan kunde vi i medierna läsa om just
              en parabolantenn som hade trillat ned på ett daghem.
            </seg>
            <seg n="287fc6a9">
              I det här fallet handlar det snarare om hyresgästens rätt att
              kunna hålla sig informerad.
            </seg>
            <seg n="52449b04">
              Jag tar med mig den här bredare infallsvinkeln och diskussionen
              om de olika kabel-tv-lösningar som kan finnas, och kanske framför
              allt fastighetsägarens ansvar för att vara med och underlätta.
              Om 1972 års paragrafer i hyreslagen behöver moderniseras återkommer
              jag efter träffen. Jag lovar att ta med den här vidgade och mer
              ansvarsfulla diskussionen om alla individers rätt att hålla sig
              informerade på det språk man själv väljer.
            </seg>
          </u>
          <note type="speaker" n="8732e20e">
            Anf. 7 STEFAN ATTEFALL (kd):
          </note>
          <u who="stefan_attefall_da9453" xml:id="i-eea571afd249bfa4-2" n="1591415b">
            <seg n="27896b05">
              Fru talman! Jag tackar samhällsbyggnadsminister Mona Sahlin för
              det. Man ska också komma ihåg att fastighetsägaren självklart
              har både rättigheter och skyldigheter som ska beaktas i detta
              avseende.
            </seg>
            <seg n="8d2d7f97">
              Vi har lagar som är skrivna i en annan tid och med andra förutsättningar
              som faktiskt får en diskriminerande slagsida på grund av att samhället
              ser annorlunda ut i dag. Det är bara människor med utländsk bakgrund
              med sådana här behov som drabbas av den här typen av rättstillämpning
              och lagar eftersom det i första hand är de som söker kanaler utomlands.
            </seg>
            <seg n="40cd2d97">
              Vi ska komma ihåg att det handlar om tre barnfamiljer som bara
              har försökt driva sin fråga i rättsliga instanser och försökt
              att hävda sin rätt. De har trott att det har varit rätt utifrån
              bland annat EU-direktiv. Resultatet av deras process är att de
              har ett hot om vräkning över sig. Det är ett ganska kraftfullt
              artilleri som lagstiftningen ger fastighetsägaren i detta avseende.
              Det är inte riktigt rimligt i sammanhanget.
            </seg>
            <seg n="508d2b4f">
              Jag förväntar mig ett agerande från samhällsbyggnadsministern
              i enlighet med vad hon har uttalat här nu. Jag hoppas att samhällsministern
              i det sammanhanget också tittar över distributionsmonopolet. Det
              kan vara ett sätt att komma vidare i den här frågan att man själv
              kan välja leverantör och vilka kanaler man vill titta på. I dag
              har vi ett monopol hos fastighetsägarna.
            </seg>
            <seg n="e3fb6049">
              UPC och Comhem och allt vad de heter bestämmer ganska självsvåldigt
              vilka kanaler som ska finnas tillgängliga och vilka priser som
              ska gälla. Det gör att det är svårt för många människor med normala
              inkomster att ta del av de speciella kanaler som man är ute efter.
              Då får vår nuvarande lagstiftning en diskriminerande slagsida.
              Det är inte tanken. Därför måste man åtgärda det hela.
            </seg>
            <seg n="8b8562a5">
              Vi följer frågan vidare och tackar samhällsbyggnadsministern
              så långt.
            </seg>
          </u>
          <note type="speaker" n="e9da6978">
            Anf. 8 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-c493909a00dce409-1" n="1cceba10">
            <seg n="3df154fa">
              Fru talman! Som Stefan Attefall säger ska avtal naturligtvis
              hållas. Har man som hyresgäst skrivit på ett avtal där det finns
              begränsningar måste det ju ha någon form av substans.
            </seg>
            <seg n="68e3a2a4">
              Det jag har saknat i debatten är att det finns hyresgäster som
              har skrivit på hyresavtalet och accepterat villkoret att man inte
              får montera upp paraboler eftersom det fanns ett utbud genom kabel-tv
              när man flyttade in. Därefter har det omförhandlats. Det kan komma
              in en helt annan leverantör eller man kan till och med begränsa
              utbudet. Jag har varit i kontakt med personer som har råkat ut
              för just detta. Då får man inte använda sig av parabol och man
              måste acceptera det nya utbudet. Många har förlorat möjligheten
              att exempelvis som nationell minoritet i Sverige se på finsk tv.
            </seg>
            <seg n="2fbc2b90">
              När det gäller avtal måste det finnas en ömsesidighet. Konsekvenserna
              kan bli helt andra än vad man hade avsett när man flyttade in.
            </seg>
            <seg n="018f79d1">
              Jag tycker att det lovar gott att samhällsbyggnadsministern kommer
              att fortsätta diskussionerna. Jag tror att det här är en väldigt
              viktig fråga för många hyresgäster. Det handlar om inflytande
              över boendet. Med all respekt för fastighetsägarnas viktiga roll
              att värna trygghet och säkerhet ska hyresgästerna, oavsett etnisk
              härkomst, språklig tillhörighet eller nationell minoritet få möjlighet
              att ha samma kvaliteter i boendet som andra. Man ska också kunna
              påverka sin tillvaro i boendet och själv kunna avgöra vad man
              vill se eller inte se.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="d2a83244">
            4 § Svar på interpellationerna 2005/06:163 och 169 om översyn
            av lagstiftning kring hets mot folkgrupp
          </note>
          <note type="speaker" n="763f3a00">
            Anf. 9 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-3" n="52f24179">
            <seg n="d02ccb3b">
              Fru talman! Yvonne Ruwaida har frågat mig om jag avser att vidta
              någon åtgärd när det gäller motiven till 16 kap. 8 § brottsbalken
              om hets mot folkgrupp, om jag avser att vidta någon åtgärd för
              att säkerställa att regeringens lagstiftningsförslag, inom mitt
              ansvarsområde, fullt ut beaktar de konsekvenser som Europakonventionen
              om mänskliga rättigheter medför och om jag i övrigt avser att
              vidta någon åtgärd med anledning av en dom från Högsta domstolen
              angående hets mot folkgrupp meddelad den 29 november 2005.
            </seg>
            <seg n="3fde7189">
              Börje Vestlund har frågat mig vilka åtgärder jag har för avsikt
              att vidta för att stoppa hets mot folkgrupp utifrån religiösa
              urkunder i framtiden.
            </seg>
            <seg n="4b8153e0">
              Regeringen har länge betonat att kampen mot rasism, främlingsfientlighet
              och homofobi är en av de viktigaste samhällsfrågorna över huvud
              taget. Alla individer har lika värde och ska behandlas med samma
              hänsyn och respekt. Detta var också bakgrunden till att hets grundat
              på sexuell läggning kom att omfattas av straffbestämmelsen om
              hets mot folkgrupp. Skyddet mot kränkande uttalanden måste dock
              alltid vägas mot yttrandefriheten och i vissa fall religionsfriheten.
            </seg>
            <seg n="a4c1b4a9">
              När straffbestämmelsen ändrades och bland annat homosexuella
              lades till som skyddad grupp gjorde regeringen bedömningen att
              intresset av att skydda gruppen mot hot och andra uttryck för
              missaktning är förenligt med bestämmelserna om yttrandefrihet
              och religionsfrihet i såväl regeringsformen som Europakonventionen.
              Lagrådet liksom riksdagen godtog regeringens bedömning. Även HD
              konstaterar i den nämnda domen att bestämmelsen om hets mot folkgrupp
              i och för sig ryms inom de ramar som Europakonventionen ger. Det
              HD gör är att i det aktuella fallet tolka bestämmelsen i ljuset
              av Europadomstolens praxis om konventionsbestämmelserna. Vid en
              samlad bedömning har det i just detta fall lett till en friande
              dom.
            </seg>
            <seg n="f149e72f">
              Europakonventionen har alltså beaktats när lagändringen gjordes.
              En sådan bedömning görs alltid när konventionsbestämmelserna berörs
              av lagstiftningsförslag.
            </seg>
            <seg n="7b479584">
              Ansvaret för att tolka straffbestämmelser i enskilda fall ligger
              alltid på domstolarna. Bestämmelsen om hets mot folkgrupp måste
              fortfarande prövas i varje enskilt fall. Denna prövning ska ske
              i ljuset av såväl förarbetena som Europakonventionen. Konventionen
              gäller som svensk lag och ska tillämpas direkt av domstolarna.
              HD:s dom innebär inte att det är fritt fram att hetsa mot homosexuella
              eller andra grupper som omfattas av straffbestämmelsens skydd.
              Dessutom har riksåklagaren nyligen överklagat ytterligare en dom
              avseende hets mot homosexuella till HD.
            </seg>
            <seg n="9cb0e17a">
              Det finns anledning att behandla dessa frågor med försiktighet.
              En skärpning av bestämmelsen skulle kunna riskera att stå i strid
              med Europakonventionen. Ett förtydligande av bestämmelsen riskerar
              att innebära en inskränkning av bestämmelsens räckvidd, vilket
              skulle kunna ge ett försämrat skydd för utsatta grupper. Det vill
              jag självfallet undvika. Dessutom kan HD komma att ge ytterligare
              vägledande uttalanden i mål om hets mot homosexuella och jag följer
              självklart utvecklingen.
            </seg>
            <seg n="d330868d">
              Strafflagstiftningen är emellertid bara en av flera viktiga delar
              i kampen mot rasism och homofobi. Intolerans måste bekämpas på
              alla fronter. Exempelvis är insatser för att påverka attityder
              hos både vuxna och ungdomar, inte minst inom skolan, viktiga.
              Skolan ska förmedla alla människors lika värde. Polisen är ålagd
              att ägna särskild uppmärksamhet åt brott med rasistiska och homofobiska
              inslag. Även andra myndigheter, till exempel Ombudsmannen mot
              diskriminering på grund av sexuell läggning och Forum för levande
              historia arbetar mot homofobi.
            </seg>
          </u>
          <note type="speaker" n="2f6d2c8d">
            Anf. 10 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-060d9b6980d3a9f1-0" n="28fcc765" next="i-c21751731e8ba86c-0">
            <seg n="87089b0d">
              Fru talman och alla som lyssnar! Lagen om hets mot folkgrupp
              infördes för att skydda människor i vårt samhälle mot hatpropaganda
              och för att se till att de som utför hets kan straffas så att
              man motverkar hets och har en tydlig signal från samhället om
              att hets inte är något som är accepterat.
            </seg>
            <seg n="1d1734ab">
              Det var också en milstolpe när vi införde homosexuella i lagen
              om hets mot folkgrupp en väldigt viktig milstolpe.
            </seg>
            <seg n="a823fdaf">
              Det som har hänt med Åke Green-domen ger anledning till stark
              oro. Det är en oro som jag inte tycker mig se i justitieministerns
              svar. Det handlar om två olika frågor.
            </seg>
            <seg n="60abfdbb">
              Den här domen innebär naturligtvis en praxis som skapar möjlighet
              för hatpropaganda när den sker i ett religiöst rum, oavsett om
              det är i kyrkan, synagogan, moskén eller andra kyrkliga rum.
            </seg>
            <seg n="189e165e">
              Det får också konsekvenser på synen på hatpropaganda mot just
              homosexuella. En sak som tyder på det är domslutet vad gäller
              flygbladen från en ungdomsorganisation i Sverige som hade homosexpropaganda
              i flygblad som man delade ut framför en skola.
            </seg>
          </u>
          <note n="7ee420af">
            I tingsrätten det var före Högsta domstolens beslut fälldes man.
            Men i hovrätten friades man. Tingsrätten och hovrätten kom fram
            till samma slutsats, nämligen att dessa flygblad uttryckte åsikter
            som överskred gränsen för en saklig och vederhäftig diskussion
            rörande homosexualitet, var kränkande för homosexuella och gav
            uttryck för en sådan missaktning som inte ska tillåtas enligt
            lagen om hets mot folkgrupp. Men hovrätten friade med beaktande
            av domslutet i Högsta domstolen rörande Åke Green-fallet.
          </note>
          <u who="yvonne_ruwaida_3a17e1" xml:id="i-c21751731e8ba86c-0" n="28fcc765" prev="i-060d9b6980d3a9f1-0">
            <seg n="f4f97d4e">
              Detta tyder på att Åke Green-fallet får en konsekvens inte bara
              när det gäller vad som kan sägas i kyrkorum utan också när det
              gäller vad som kan sägas mot homosexuella som grupp. Och det är
              oerhört allvarligt.
            </seg>
            <seg n="4a963405">
              Vi anser att det behövs olika saker. Bland annat efterfrågar
              vi en politisk markering från justitieministern att sådana uttalanden
              som Åke Green har gjort i kyrkorum inte är acceptabla. Det är
              en politisk markering som vi tycker att det är väldigt viktigt
              att justitieministern uttrycker eftersom justitieministern är
              ansvarig för att motverka hatpropaganda i vårt samhälle.
            </seg>
            <seg n="0969a34a">
              Sedan tycker vi också att man måste se över vilka åtgärder som
              ska vidtas för att säkerställa att den gemensamma intuitionen
              bakom lagstiftningen och som vi alla har, att hets mot folkgrupp
              inte ska kunna förekomma, ska säkerställas. Hur ska vi göra detta?
              På vilket sätt avser till exempel justitieministern att följa
              upp det som sker och hur praxis utvecklas inom domstolsväsendet
              genom att ta olika initiativ, till exempel att ha ett möte med
              Justitiedepartementet, UD och Europadomstolen där man diskuterar
              denna typ av frågor?
            </seg>
            <seg n="4dd4f529">
              Jag återkommer senare, men jag skulle gärna inledningsvis vilja
              ha svar på dessa frågor.
            </seg>
          </u>
          <note type="speaker" n="53da317b">
            Anf. 11 BÖRJE VESTLUND (s):
          </note>
          <u who="borje_vestlund_fc77bc" xml:id="i-a0067701bf05e67e-0" n="7dd061b4">
            <seg n="03c93342">
              Fru talman! Jag vill först be att få tacka justitieministern
              för svaret. Jag kan inte påstå att jag på något sätt är nöjd med
              det här svaret.
            </seg>
            <seg n="1766bce8">
              Det allvarliga i den här frågan, förutom att det är fullt tillåtet
              för präster och prelater att hetsa mot homosexuella enligt den
              HD-dom som har kommit, är att man också gör en egen bedömning.
              Man vet inte om Europadomstolen skulle ha dömt på detta sätt,
              utan man gör en bedömning av hur man tror att Europadomstolen
              skulle ha dömt. Det är ännu allvarligare i detta sammanhang.
            </seg>
            <seg n="13a6d068">
              Jag vill inte påstå att jag är någon juridisk expert, men detta
              får mig att tänka på följande: Bör man då inte se över all lagstiftning
              för att se om den överensstämmer med Europakonventionen om de
              mänskliga rättigheterna?
            </seg>
            <seg n="f36429ad">
              Nåväl, det är lite juridiska funderingar. Rent politiskt kan
              jag säga att när jag skrev den här interpellationen visste jag
              inte om den här domen från Hovrätten för Nedre Norrland där man
              friade ett antal nynazister som stått åtalade för hets mot homosexuella.
            </seg>
            <seg n="04dca70d">
              Jag har upprörts över domen mot Åke Green, men jag har ändå förstått
              att frågan om religionsfrihet och att kunna uttrycka sig fritt
              i sådana sammanhang kontra frågan om yttrandefriheten inte är
              helt lätt. Men när man sedan hänvisar till nämnda dom för att
              smånassar ska få hetsa mot homosexuella, då funderar jag på hur
              vi ska hantera detta.
            </seg>
            <seg n="4ab31647">
              Jag är medveten om att denna dom är överklagad. Men på något
              sätt måste frågan ändå ställas: Är justitieministern beredd att
              acceptera att Sverige ska bli en fristad för olika grupper som
              ska hetsa mot homosexuella? Jag måste ställa denna fråga, inte
              för att jag tror att justitieministern har den uppfattningen utan
              därför att man inte vidtar några åtgärder och inte föreslår att
              man ska gå vidare i dessa frågor. Den korrekta frågan vore egentligen:
              Vad tänker justitieministern göra för att det inte ska vara tillåtet
              att hetsa mot homosexuella?
            </seg>
            <seg n="61ff9177">
              Jag tycker självklart att det är domstolarna som ska tolka lagen
              och inte vi politiker. Men när domstolen nu har tolkat lagen måste
              vi också ta konsekvenserna av hur man har tolkat.
            </seg>
            <seg n="cbe17f25">
              Jag kan spetsa till det ytterligare. Jag och mina homosexuella
              systrar och kamrater vill inte bli kallade för cancersvulster
              på samhällskroppen. Vi vill betraktas som människor. Det vill
              vi också ha respekt för. Vi ska inte behöva stå ut med att hanteras
              på det sättet i den allmänna debatten oavsett vilken bok som man
              har i handen. Det är detta som denna fråga handlar om. Vilka åtgärder
              är justitieministern beredd att vidta för att vi ska betraktas
              som människor och inte som cancersvulster eller någonting annat?
            </seg>
            <seg n="a74cb5bb">
              Slutligen skulle jag också vilja säga att detta ändå visar att
              rättssystemet på något sätt har nått vägs ände. Man friar pingstpastorer,
              och hovrätten friar nynazister, och det finns exempel på skadegörelse
              på bland annat lokaler för homosexuella, men man anser inte att
              det är fråga om hatbrott trots att det påstås i förarbetena. Jag
              menar att det finns ett mönster i detta. Vad är justitieministern
              beredd att göra i det sammanhanget?
            </seg>
          </u>
          <note type="speaker" n="0fe82258">
            Anf. 12 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-4" n="52f24179">
            <seg n="c9a1f366">
              Fru talman! Jag kan utan några som helst problem tala om vad
              jag tycker om Åke Greens uttalanden. Jag tar bestämt avstånd från
              allt. Det är fullständigt förkastligt att uttrycka sig på det
              sätt som Åke Green har gjort.
            </seg>
            <seg n="8d3133a8">
              Däremot ska jag inte recensera enskilda domar. Det är kanske
              det absolut viktigaste i frågan om vad som är den politiska och
              vad som är den dömande makten.
            </seg>
            <seg n="918f4644">
              Huruvida enskilda riksdagsmän vill göra det har jag inga synpunkter
              på. Var och en får känna det ansvaret. Men jag som justitieminister
              ska inte göra det. Här talar vi alltså inte bara om en dom nyligen
              i Högsta domstolen, utan vi talar om ett pågående mål. Det gör
              det ännu mer allvarligt eftersom det inom kort ska fattas beslut
              om huruvida detta mål ska tas upp i Högsta domstolen. Och det
              vore djupt olämpligt om justitieministern skulle stå och tala
              om huruvida det borde tas upp eller inte. Då befinner vi oss på
              ett gungfly där vi inte ska vara. Och det tjänar ingen på.
            </seg>
            <seg n="9b4c74c5">
              Jag har naturligtvis alltid starka åsikter när det gäller enskilda
              domar. Men jag respekterar ändå grundlagen på det sättet att jag
              håller det för mig själv. Men det är naturligtvis så att om man
              efter en viss tid ser att praxis utvecklas på ett sådant sätt
              att den inte följer ändamålet med lagstiftningen är det naturligtvis
              ingenting som hindrar att man gör de förändringar som behövs.
              Men däremellan måste man vara väldigt noga så att det inte blir
              på det sättet att varje gång som en domstol dömer fel enligt ens
              egen uppfattning om det nu skulle vara så ska man säga att lagen
              ska ändras.
            </seg>
            <seg n="496b4f79">
              När det gäller denna fråga har vi ett HD-avgörande. Ett avgörande
              från HD är alltid väsentligt. Vi har ett pågående mål. Men det
              är alldeles för tidigt att nu säga vilka åtgärder som kan komma
              att vidtas. Vi får faktiskt följa denna utveckling. Sedan får
              jag i vart fall behålla mina personliga känslor och behålla den
              professionalism som krävs av mig i det här fallet för att sedan
              se om det här är den utveckling som vi vill ha och som riksdagen
              har beslutat eller om det behövs några förändringar som i och
              för sig också ska vara i överensstämmelse med Europakonventionen.
            </seg>
          </u>
          <note type="speaker" n="7bd74831">
            Anf. 13 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-d70539c072dedfaf-0" n="28fcc765">
            <seg n="80d3f81a">
              Fru talman! Justitieministern talar om att han inte vill gå in
              och recensera domar. Men många jurister diskuterar i alla fall
              HD-domen mot Åke Green. Och det är ingen hemlighet att det finns
              en uppfattning om att HD-domen bygger på en hypotes och att man
              hypotetiskt bedömer hur Europadomstolen skulle bedöma Åke Greens
              uttalanden.
            </seg>
            <seg n="d050606e">
              Det är heller ingen hemlighet att ett exakt likadant fall inte
              har avdömts i Europadomstolen. Det finns olika uppfattningar om
              hur Europadomstolen skulle bedöma det här fallet. Det finns en
              tradition hos Europadomstolen att döma till fördel för sexuella
              minoriteter och att vara bättre än olika länder i de domsluten.
            </seg>
            <seg n="ccac6e7d">
              Det var en hypotetisk bedömning som HD gjorde, men HD-domen får
              enorma konsekvenser. Thomas Bodström talar om att följa utvecklingen.
              Thomas Bodström säger också: Vi kan inte när domstolar dömer fel
              skapa en ny lag eller agera på en gång. Men lagen kom faktiskt
              till i ett konkret syfte. Jag anser att det är viktigt att vi
              ser till att säkerställa att man lever upp till det syftet.
            </seg>
            <seg n="fd67ff3a">
              Det är inte enkelt att hitta vägen framåt. Ska man göra en översyn
              av lagen? Ska man kanske göra förändringar i lagen? Vilka olika
              direktiv kan justitieministern ge? Vilken dialog kan man ha med
              riksåklagaren? Vet man vad riksåklagaren har för uppfattning om
              vad det kommer att få för konsekvenser för praxishänvisningar
              i framtiden? Kan man anordna ett seminarium som diskuterar frågorna
              om vad det får för konsekvenser?
            </seg>
            <seg n="76a1913d">
              Det finns säkerligen saker som man kan göra från politiskt håll
              som ger viktiga politiska signaler. Det kanske är så att man ska
              se över eller till och med göra om lagstiftningen. Vi tycker inte
              att man behöver avvakta med att påbörja det arbetet. Det arbetet
              i sig kommer att ta tid.
            </seg>
            <seg n="06edfece">
              Det är oerhört olyckligt med diskussionen i samhället. Det är
              ganska uppenbart. Man kan titta på målet där det finns en dom
              i hovrätten. De har hållit sig väldigt nära vad Åke Green har
              sagt. De har liknande formuleringar. De lånar av varandra för
              att tänja sitt utrymme för vad de ska få säga. Det är en ganska
              medveten politisk kampanj. Även det Åke Green gjorde var en väldigt
              medveten politisk kampanj.
            </seg>
            <seg n="1ed8527e">
              Man måste ha en väldigt medveten politisk strategi för att möta
              den kampanjen. Det är inte så att dessa uttalanden ligger lösa
              i luften och att det är en slump att flygbladen dök upp eller
              att Åke Greens tal dök upp. Det var väldigt medvetet. Då tror
              jag också att man måste ha en medveten motstrategi. Vi skulle
              gärna vilja höra vad justitieministern kan tänka sig att bidra
              med för denna motstrategi.
            </seg>
          </u>
          <note type="speaker" n="f32448a7">
            Anf. 14 BÖRJE VESTLUND (s):
          </note>
          <u who="borje_vestlund_fc77bc" xml:id="i-a0067701bf05e67e-1" n="7dd061b4">
            <seg n="524a47b7">
              Fru talman! Jag tycker liksom justitieministern inte att man
              kan uttrycka sig. Vi kan inte som politiker tala om eller ens
              andas om hur domstolar ska döma. De ska döma enligt de rättsprinciper
              som finns. Det är helt klart.
            </seg>
            <seg n="2b20ce67">
              Nu har vi faktiskt en dom från Högsta domstolen, en praxis. Det
              är så här man ska döma i andra liknande fall, i andra underinstanser
              och i alla sådana sammanhang. Så måste man ändå tolka det. Det
              är då jag tycker att det finns anledning att fråga justitieministern:
              Vad tänker man göra?
            </seg>
            <seg n="4efb3532">
              Jag tror inte att det kommer att bli ett mindre hetsande genom
              att man inte gör någonting. Det handlar om att domarna har givits.
              Jag åberopar egentligen inte vad som kommer att hända i en eventuell
              framtida dom när det gäller målet från nedre Norrland om pojkarna
              som hetsade mot homosexuella. Jag menar faktiskt domen i Åke Green-fallet.
              Vad är man beredd att göra där? Man vet vad den domen säger.
            </seg>
            <seg n="0ce7cd55">
              Vi ska inte kommentera och göra egna bedömningar av om domstolar
              dömer fel. Domstolar dömer per definition aldrig någonsin fel.
              Man kan möjligen ha annan information. Jag menar absolut inte
              att vi ska göra det. Däremot kan lagstiftningen vara så vag att
              man behöver rätta till lagstiftningen. Det är möjligen det som
              jag ifrågasätter i det här sammanhanget.
            </seg>
            <seg n="6b1390a6">
              Fru talman! Vi kan inte bara acceptera att möjligheten att kunna
              hetsa mot homosexuella personer i vårt land ska finnas som ett
              offer på religionsfrihetens altare. Det är vad principfrågan och
              den politiska frågan handlar om, fru talman.
            </seg>
            <seg n="9b9f31d1">
              Är det justitieministerns uppfattning att vi ska kunna få säga,
              just som ett offer på religionsfrihetens och yttrandefrihetens
              altare, att människor är cancersvulster på människokroppen? Är
              det den viktiga frågan? Tycker justitieministern så? Då tycker
              jag inte att vi ska ändra någon lagstiftning.
            </seg>
            <seg n="848a9fda">
              Tycker man att det är viktigt att man förändrar en lagstiftning
              så att man inte har möjlighet att uttrycka sig på det sättet tycker
              jag också att vi ska titta över på vilket sätt vi ska förändra
              lagstiftningen i framtiden.
            </seg>
          </u>
          <note type="speaker" n="7f4aa093">
            Anf. 15 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-5" n="52f24179">
            <seg n="7e3837b9">
              Fru talman! Det är riktigt att HD:s domar är prejudicerande.
              Det är faktiskt varje HD:s dom på sitt sätt. Samtidigt ska vi
              komma ihåg att varje enskilt mål har sina speciella omständigheter.
              Därför ska man vara väldigt försiktig med, särskilt om man inte
              själv har varit med och dömt i målet, att tala om exakt hur den
              tolkningen ska vara. Det vore mycket märkligt om vi varje gång
              HD dömer, vilket den gör varje dag, ska gå in och säga: Nu ändrar
              vi lagstiftningen, om det skulle vara så att vi inte uppfattar
              det på det sätt som vi själva skulle vilja att det skulle vara.
            </seg>
            <seg n="ad7dff7f">
              Nu säger i varje fall Börje Vestlund, men kanske inte Yvonne
              Ruwaida, att vi inte ska recensera hur HD har dömt eller hur hovrätten
              har dömt. Det är ett fåtal åskådare på åhörarläktaren som har
              följt den här debatten. Men de kan nog känna att det är precis
              vad ni faktiskt har gjort. Ni står och talar om hur det borde
              ha dömts och inte dömts, vad man borde säga och vad som inte har
              sagts, och att det ska leda till lagstiftning.
            </seg>
            <seg n="281842ce">
              Detta är inte förenligt med regeringsformen. Vi kan ha synpunkter
              på det. Vi kan tycka att det är besvärande. Men jag har i varje
              fall den respekten. Det är särskilt olämpligt för mig som justitieminister
              att uttala mig om det. Jag har redan i mitt förra anförande talat
              om vad jag tycker om Åke Greens uttalande. Jag behöver inte upprepa
              det. Men vi måste vara lite försiktiga med att efter en enskild
              dom och under ett pågående mål tala om exakt hur vi ska göra.
              Det innebär inte att vi inte ska ha en fortsatt diskussion om
              det. Det innebär inte vi ska strypa debatten. Men det innebär
              att vi inte kan stå efter ett enskilt mål, särskilt inte i riksdagens
              plenisal, och vara väldigt nära en recension av enskilda domar.
            </seg>
            <seg n="55ca95d3">
              Som jag också sade tidigare följer vi detta noga. Det är ingen
              tvekan om det. Det är trots allt jag som tillsammans med många
              andra som har varit med och drivit igenom lagen. Vi har arbetat
              mycket med det. Vi har naturligtvis en stark önskan att det ska
              kunna dömas på det sätt som vi själva vill, som vi har önskat
              och som var ändamålet med lagen. Men det är alldeles för tidigt
              att göra en helhetsbedömning av hur lagen ska tillämpas efter
              en enda dom från Högsta domstolen.
            </seg>
          </u>
          <note type="speaker" n="e4772583">
            Anf. 16 YVONNE RUWAIDA (mp):
          </note>
          <u who="yvonne_ruwaida_3a17e1" xml:id="i-d70539c072dedfaf-1" n="28fcc765">
            <seg n="272153e5">
              Fru talman och alla som lyssnar! Jag hör att Thomas Bodström
              säger att Åke Greens uttalanden inte är acceptabla, och det är
              bra. Jag bedömer också vad domstolarna har sagt på tingsrättsnivå,
              hovrättsnivå och Högsta domstolsnivå. Man anser egentligen att
              det Åke Green har sagt strider mot lagen om hets mot folkgrupp.
              Det strider mot lagen om hets mot folkgrupp, men det finns komplikationer
              på grund av Europakonventionen. Det är med beaktande av Europakonventionen
              som han frias.
            </seg>
            <seg n="59c718a6">
              Jag tycker någonstans att man borde vara lite konsekvent. Det
              Åke Green och de unga nazisterna har sagt är inte någonting som
              vi som har stiftat lagen vill att man ska kunna säga ostraffat.
              Då måste vi komma till rätta med det som är problemet. Man måste
              säga: Vi har ett problem, och vi måste hitta en motstrategi. Vi
              måste se till att ha åtgärder så att intentionen i lagen om hets
              mot folkgrupp ska följas.
            </seg>
            <seg n="3e66df97">
              Det är ju inte så att Högsta domstolen ens har sagt att det som
              Åke Green sade inte omfattas av intentionen i lagen om hets mot
              folkgrupp. Det säger ju Högsta domstolen. Den säger att det gör
              det, men det är Europakonventionen som Högsta domstolen hypotetiskt
              tror är problemet.
            </seg>
            <seg n="ab0e4e84">
              Jag tycker att jag har nämnt ett antal olika saker som man skulle
              kunna göra. Det gäller allt från att göra en översyn av lagen
              och kanske stifta en ny lag till att se till att ha seminarier
              om frågan och diskutera den stort och brett. Man kan göra olika
              anvisningar för att följa upp vad som händer. Jag tycker att vi
              behöver en mer aktiv motstrategi.
            </seg>
          </u>
          <note type="speaker" n="6c94ccda">
            Anf. 17 BÖRJE VESTLUND (s):
          </note>
          <u who="borje_vestlund_fc77bc" xml:id="i-a0067701bf05e67e-2" n="7dd061b4">
            <seg n="8d764e9b">
              Fru talman! Jag förstår faktiskt inte vad justitieministern menar.
              Jag har väl inte försökt att recensera vad Högsta domstolen gör
              under pågående domstolsprocess.
            </seg>
            <seg n="1664db77">
              Däremot handlar det om hur praxis ligger och vad man faktiskt
              har lagt fast. Hur blev det? Var det på det här sättet det skulle
              vara när man lade fast det hela? Lagrådet sade att man skulle
              kunna döma för hets. Var det det som man sade? När man sade detta
              och Lagrådet var överens om det och denna kammare röstade för
              det skulle det sedan bli omöjligt att göra detta i det sammanhang
              där man hanterade det när det gällde präster och prelater? Var
              det på det sättet man skulle ha det? Nej, det var det väl inte!
              Det var inte så vi resonerade när lagstiftningen genomfördes.
              Det är med utgångspunkt från detta som jag resonerar.
            </seg>
            <seg n="95b1b167">
              Jag tycker att Yvonne Ruwaida har redovisat ett antal sätt att
              kunna gå vidare med det här. Jag har en slutlig fråga till justitieministern.
              Han talar om att följa frågan. På vilket sätt då? Det kan man
              ju säga att man gör; det gör vi med alla lagstiftningsfrågor på
              våra respektive områden i hela riksdagens arbete. Men på vilket
              sätt, justitieministern, ska vi mer konkret möjligen göra så att
              homosexuella inte ska behöva höra att de är en cancersvulst på
              samhällskroppen? Det tycker jag är någonting som vi inte ska behöva
              uppleva, vare sig i dag, i går eller i framtiden.
            </seg>
          </u>
          <note type="speaker" n="4156be86">
            Anf. 18 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-6" n="52f24179">
            <seg n="c6ec28cf">
              Fru talman! Börje Vestlund har alldeles rätt; det ska ingen över
              huvud taget behöva få höra. Som jag sade tidigare handlar det
              inte om att vi inte ska göra någonting. Vi ska inte sitta passiva
              och inte fortsätta diskutera de här frågorna. Tvärtom det ska
              vi göra.
            </seg>
            <seg n="2ac9736b">
              Det jag har vänt mig emot gäller detta att vi måste ha en väldigt
              stark respekt för grundlagen. Vi får inte ens vara i närheten
              av att kommentera domar. I sak tror jag att vi har exakt samma
              uppfattning och exakt samma tankar om skyddsintresset. Det vore
              väl märkligt annars det var ju vi tillsammans som genomförde lagen
              i samförstånd.
            </seg>
            <seg n="a4251e99">
              Börje Vestlund har alldeles rätt i att detta inte får innebära
              att man lägger något slags våt filt över det här i två år och
              sedan eventuellt avvaktar framtida HD-domar. Det tänker jag inte
              heller göra.
            </seg>
            <seg n="cccb2f23">
              Därför ska jag nu som svar på den konkreta fråga som ställts
              berätta att jag redan den 7 februari kommer att träffa RFSL. Vi
              kommer att diskutera framtida eventuella åtgärder och eventuella
              lagstiftningsåtgärder, men också mycket mer som kan göras. Vi
              får inte bara luta oss tillbaka och tro att detta är en fråga
              för domstolen. Detta är en fråga för hela samhället, och det krävs
              ett betydligt större engagemang än så. Tack för debatten!
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="057b85f9">
            5 § Svar på interpellation 2005/06:165 om drogtest på barn
          </note>
          <note type="speaker" n="67ca7d46">
            Anf. 19 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-7" n="52f24179">
            <seg n="f166ac4b">
              Fru talman! Peter Althin har frågat mig vad jag avser att vidta
              för åtgärder dels för att garantera att barns säkerhet går före
              integritetsaspekter, dels för att möjliggöra användandet av mindre
              ingripande insatser, som drogtest och liknande, innan ett tvångsomhändertagande
              blir aktuellt. Han har vidare frågat mig om jag skulle omvärdera
              min ståndpunkt om flera experter skulle visa sig vara för en möjlighet
              till tvångsvisa drogtest på barn under 15 år.
            </seg>
            <seg n="498ddb63">
              De frågor som Peter Althin tar upp rymmer, som jag tidigare har
              framhållit, svåra avvägningar. Det är naturligtvis angeläget att
              barns narkotikamissbruk upptäcks i ett så tidigt skede som möjligt
              för att adekvata vård- och stödinsatser snabbt ska kunna sättas
              in. Samtidigt måste barns personliga integritet beaktas och skyddas
              i största möjliga utsträckning. Att noga överväga konsekvenserna
              av en utökad möjlighet till tvångsmedelsanvändning mot barn är
              nödvändigt i arbetet med att tillvarata deras trygghet och säkerhet.
            </seg>
            <seg n="f3bc70af">
              Som jag tidigare har sagt avser regeringen att under våren lämna
              en proposition till riksdagen om ingripanden mot unga lagöverträdare.
              Bland förslagen finns åtgärder för att förebygga och utreda brott
              som har begåtts av barn som inte är straffmyndiga. Jag tänker
              inte här föregripa de överväganden som regeringen avser att göra
              i den propositionen.
            </seg>
          </u>
          <note type="speaker" n="48fef135">
            Anf. 20 PETER ALTHIN (kd):
          </note>
          <u who="peter_althin_598452" xml:id="i-3e27786fa1967977-0" n="ca0f96a3">
            <seg n="09fa0498">
              Fru talman! Tack för svaret, Thomas Bodström! Det är inte med
              utgångspunkt från någon särskild glädje att debattera med just
              Thomas Bodström som jag tar upp den här debatten igen, även om
              jag inte har någonting alls emot debatten. Jag återkommer i den
              här frågan, som vi hade uppe i november i fjol, därför att jag
              brinner för saken.
            </seg>
            <seg n="a391f836">
              Jag har sett alldeles för många unga människor fastna i ett livslångt
              eller i varje fall ett väldigt djupt och svårhanterat drogmissbruk.
              Det som återkommer gång efter gång är frågan från de här ungdomarna,
              fru talman: Varför gjordes det ingenting tidigare? Bara för att
              man är straffmyndig så börjar inte människor och ungdomar att
              begå brott just när de har fyllt 15 år. Många börjar dessvärre
              mycket tidigare. Det där vet Thomas Bodström också från sin tidigare
              verksamhet.
            </seg>
            <seg n="d9b5e010">
              Då är frågan: Hur ska vi komma åt detta? Möjligheten att nå framgång
              är ju mycket större om vi ingriper tidigt. Jag tror och hoppas
              att vi har samma uppfattning där. Tidigt ingripande ger större
              och bättre resultat än när människor är inne i det här. Framför
              allt när det gäller opiater finns det många som har svårt att
              komma ur missbruket.
            </seg>
            <seg n="38aea5e0">
              Det är alltså på grund av att jag brinner för frågan som jag
              återkommer. Det svar som Thomas Bodström nu mycket hastigt läste
              upp var mycket kortfattat. Jag undrar om det var någon som egentligen
              hörde eller kunde ta till sig det eftersom det gick så snabbt.
              För den som undrar vad Thomas Bodström egentligen sade kan jag
              tala om att det inte var särskilt mycket.
            </seg>
            <seg n="9da3a4ab">
              Det fanns egentligen inte något svar på de här frågorna, mer
              än två saker. Det ena är att det är svåra avvägningar. Det är
              självklart; hela tiden är integritetsfrågan ställd mot förebyggande
              åtgärder. Det andra är att man måste noga överväga konsekvenserna
              för den utökade möjlighet som jag föreslår, nämligen att gå in
              tidigare med ett drogtest.
            </seg>
            <seg n="a19461ff">
              Jag har läst om ett ganska märkligt resultat. Vi förde en diskussion
              i november om att Thomas Bodström ville att man skulle klä av
              dessa unga människor på bara kroppen för att göra ett drogtest,
              vilket ju kanske inte är nödvändigt i sig.
            </seg>
            <seg n="ac34ae00">
              Men jag fick inte något riktigt svar på min fråga. Vad vill Thomas
              Bodström göra för att förhindra och stoppa upp att dessa unga
              människor hamnar i ett livslångt elände? Det kommer ett förslag;
              det sade Thomas Bodström även i höstas. Nu vill justitieministern
              hålla alla på spänningens galler här. Vad kommer för någonting?
              Vad är det för någonting som vi har att förvänta oss?
            </seg>
            <seg n="6bec2584">
              Jag ställde en annan fråga också, som gick Thomas Bodström helt
              förbi. Flertalet experter säger att det här är ett mindre ingripande.
              Man tar ett snabbt drogtest, ett urinprov och ett blodprov på
              någon som är under 15 år för att få möjlighet att stoppa ett kommande
              djupt narkotikaberoende. Om det läget föreligger bland experterna
              i dag, Thomas Bodström, finns det då möjlighet att ändra det här
              och komma fram till samma slutsats som jag? Det vill jag gärna
              ha ett svar på. Möjligen kan justitieministern också lätta lite
              på vad som kan komma, så att vi kan vara förberedda på det och
              ha möjlighet att se om det kanske är lite av mina idéer som nu
              har smittat av sig i den propp som kommer.
            </seg>
          </u>
          <note type="speaker" n="9b870db4">
            Anf. 21 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-8" n="52f24179">
            <seg n="d4371b96">
              Fru talman! Peter Althin får väl lyssna bättre, så hör han vad
              jag säger.
            </seg>
            <seg n="3d8ed859">
              Jag tror att vi ska vara försiktiga med att starta något slags
              tävlan om vem som brinner mest för de här ungdomarna. Jag tvivlar
              inte på Peter Althins engagemang, men jag tror inte heller att
              han behöver betvivla mitt engagemang eller engagemanget från någon
              annan som arbetar med frågan.
            </seg>
            <seg n="25caafa4">
              Jag tror att vi också med ett minimum av ömsesidig respekt kan
              säga att vi båda är övertygade om att de åtgärder som behövs är
              till för att göra det så bra som möjligt för barn och ungdomar
              och inte falla efter för några andra intressen än just barns och
              ungdomars.
            </seg>
            <seg n="cd792f2f">
              Jag har tidigare berättat och jag kan säga det också nu att det
              kommer att komma en ny lag som handlar om hur man ska ingripa
              mot ungdomar som hamnar i brottslighet. Det handlar alltså om
              att just ingripa tidigt, att komma med tydliga åtgärder och att
              komma med de åtgärder som är bäst för den unge. Det finns inte
              något annat intresse.
            </seg>
            <seg n="0d2e63cc">
              När det gäller frågan om drogtest mot den minderårigas vilja
              är varken Peter Althin eller jag de verkliga experterna. Vi arbetar
              inte med de här sakerna. Det bör vi kanske vara medvetna om i
              en viss självinsikt. Däremot träffar vi många. Jag träffade väldigt
              många som arbetade med barn och ungdomar när jag var advokat och
              arbetade med just de här frågorna om omhändertagande av barn och
              ungdomar. Jag träffade psykologer och läkare, och jag träffade
              just ingen som tyckte att det var detta som behövdes. Det kan
              många gånger vara till skada att tvinga den unge i en sådan situation,
              och nackdelarna överväger fördelarna.
            </seg>
            <seg n="b8004a93">
              Sedan är det inte så enkelt att allt är svart eller vitt. Utan
              det krävs naturligtvis en avvägning i varje enskilt fall. Men
              de experter som jag träffade när jag arbetade som advokat var
              väldigt entydiga med att nackdelarna övervägde. Det tycker jag
              att man ska ha en viss respekt för även om vi i vår roll, jag
              som tidigare advokat och Peter Althin som advokat nu, träffar
              många personer som har hamnat i dessa situationer.
            </seg>
          </u>
          <note type="speaker" n="bd44087d">
            Anf. 22 PETER ALTHIN (kd):
          </note>
          <u who="peter_althin_598452" xml:id="i-3e27786fa1967977-1" n="ca0f96a3">
            <seg n="85a64351">
              Fru talman! Jag läste utskriften från debatten i höstas, och
              Thomas Bodström har en förkärlek för att kalla mig för advokat
              i den här rollen. Jag försökte redan då förklara att min roll
              nu är att jag är riksdagsledamot för Kristdemokraterna och brinner
              för den här frågan. Jag tvivlar inte, Thomas Bodström, på att
              du också brinner för detta och har ett engagemang. Hade jag tvivlat
              på det hade det varit fullständigt meningslöst att stå här och
              diskutera. Då hade jag ägnat den tiden åt någonting helt annat.
              Jag tror att du har ett engagemang. Men jag tror också att du
              kan göra så mycket mer. Det händer ju ingenting. Nu kommer ju
              så småningom en proposition, och vi får väl se vad som kommer
              ut av den.
            </seg>
            <seg n="a4349c82">
              Vi är inte experter, säger Thomas Bodström. Nej, man kan ju inte
              vara expert på allting. Apropå de experter som Thomas Bodström
              hela tiden hänvisade till, tittade jag också på den förra debatten.
              Jag ska läsa upp vad han sade och kommer sedan med frågan: Vad
              är det för experter han pratar om?
            </seg>
            <seg n="1c0ce535">
              Fru talman! Förra gången sade Thomas Bodström så här: När det
              gäller drogtest på barn under 15 år handlar det om en svår avvägning.
            </seg>
            <seg n="f3daa2f7">
              Allting är ju svårt. Hade det varit enkelt kunde ju någon annan
              ha tagit hand om det. Då behövde inte du och jag ägna tid åt det.
            </seg>
            <seg n="c99bbd46">
              Vidare sade Thomas Bodström så här: Det här har prövats tidigare.
              Det har bedömts av människor som har skyhögt bättre kunskap om
              detta än vad både Peter Althin och jag har, nämligen psykologer,
              läkare och andra.
            </seg>
            <seg n="45590d9f">
              Då undrar jag vad det är för psykologer, läkare och andra som
              är underlaget för att Thomas Bodström, i alla fall fram till nu,
              inte vill lyssna på förslaget att förhindra det här livslånga
              lidandet. Vad är det för experter? Jag försökte få fram detta
              och tog naturligtvis del av det här betänkandet. Under tiden som
              jag har varit här i riksdagen har jag lärt mig att man kan gå
              till någon som heter RUT, alltså riksdagens utredningstjänst,
              och titta på detta. Vad är det för experter som Thomas Bodström
              pratade om i den förra interpellationsdebatten och han pratar
              om dem nu också som han har träffat i sitt tidigare liv och som
              är sådana motståndare till detta lilla ingrepp, ett blodprov eller
              ett urinprov, i stället för det livslånga lidandet? Jag skulle
              gärna vilja veta det. Jag vill gärna veta vad det är för mängd
              experter, läkare, psykologer och andra, som skulle säga att det
              är ett mycket större ingrepp att ta ett litet urinprov än att
              lite senare tvångsomhänderta de här ungdomarna när de har ramlat
              ned i gyttjan. Jag skulle vilja veta detta.
            </seg>
            <seg n="0d6a702e">
              Som en liten parentes i detta kan jag säga att efter den debatt
              som vi hade i höstas var sjuksköterskor, poliser och andra mer
              vanliga människor, om jag uttrycker mig så, i kontakt med mig
              och sade: Försök att få regeringen att förstå att ett tidigt ingripande
              är bättre än att göra det när det är för sent!
            </seg>
            <seg n="f935ae74">
              Så, Thomas Bodström, vad är det för mängd experter som säger
              att det är värre att ta ett litet urinprov eller ett litet blodprov
              nu än att vänta tills det är för sent?
            </seg>
          </u>
          <note type="speaker" n="98707a1a">
            Anf. 23 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-9" n="52f24179">
            <seg n="880130d4">
              Fru talman! Tack, Peter Althin. Som sagt, jag träffade många,
              men nu är det några år sedan. Då var man väldigt entydig.
            </seg>
            <seg n="5f27fb9a">
              Sedan är ju inte det här Peter Althins fråga på något sätt. Den
              här frågan har varit uppe på många bord tidigare. Narkotikakommissionen
              gjorde en bedömning av den och kom fram till att nackdelarna övervägde.
              Ungdomsbrottsutredningen kom fram till samma sak.
            </seg>
            <seg n="f25be78a">
              Men eftersom Peter Althin frågar efter de uppgifter som jag nu
              nämner, kan jag berätta att jag besökte Maria Ungdom så sent som
              i fredags, och de var entydiga. Fördelarna med tvångsåtgärder
              när det gäller barn under 15 år överväger inte. Man var tvärtom
              väldigt kritisk till det.
            </seg>
            <seg n="140d4d3a">
              Man berättade på Maria Ungdom att skolor ringer och säger: Nu
              har den här personen skolkat. Vi vill gärna att ni tvingar honom
              att göra drogtest.
            </seg>
            <seg n="0b566ac6">
              Man berättade på Maria Ungdom att obligatoriska drogtest kan
              stöta bort den unga personen i en sådan situation.
            </seg>
            <seg n="ac9d08da">
              Man berättade på Maria Ungdom att 1314-åringar kanske provar
              narkotika, men ska man sätta in tvångsåtgärder på det här sättet
              kan det många gånger leda till att de faktiskt visar upp negativa
              resultat. Detta leder till att det blir färre ingripanden därför
              att man har hängt upp sig så mycket på just dessa tvångsåtgärder.
            </seg>
            <seg n="0dfe2189">
              Och Maria Ungdom kan väl ändå inte vara helt obekant för Peter
              Althin. Och sade de detta så sent som i fredags, tror jag att
              de står för samma uppgift i dag, tisdag.
            </seg>
            <seg n="72e0e844">
              Men vi ska ändå vara ödmjuka. Jag har tidigare sagt att vi måste
              hålla den här frågan levande. Jag håller fullständigt med om att
              skulle det visa sig på annat sätt att fördelarna överväger och
              att man, framför allt ur ungdomarnas synvinkel, tjänar på detta,
              är det naturligtvis av största intresse för mig och andra som
              litar på de personer som arbetar med och träffar ungdomar varje
              dag.
            </seg>
            <seg n="bf31b905">
              Vi får se när detta ska presenteras och det blir en lagrådsremiss
              om ett par veckor. Diskussionen är ju redan i full gång. Då kommer
              vi att se hur vi ska kunna gå vidare med den här och andra frågor
              för att hela tiden kunna förbättra situationen för de unga.
            </seg>
          </u>
          <note type="speaker" n="c3a4bf7a">
            Anf. 24 PETER ALTHIN (kd):
          </note>
          <u who="peter_althin_598452" xml:id="i-3e27786fa1967977-2" n="ca0f96a3">
            <seg n="d740be5c">
              Fru talman! Ödmjukhet är ju ett vackert mål som vi försöker leva
              upp till men som alla kanske inte alltid uppnår.
            </seg>
            <seg n="ef31304e">
              Jag vet naturligtvis vad Maria Ungdom är. Det vet ju Thomas Bodström
              också. Det var intressant att nu äntligen ha fått uppgift på i
              alla fall en av alla dessa experter som du hänvisade till tidigare.
            </seg>
            <seg n="9c782411">
              Jag ska följa den här propositionen mycket noga när den kommer
              så småningom och se hur den ser ut. Thomas Bodström säger att
              det här inte är min fråga. Nej, det är säker flera som har varit
              inne på den, på samma sätt som det säkert har funderats på detta
              långt innan du blev justitieminister. Men vi måste gå på de frågor
              som vi tycker är viktiga och som vi själva brinner för, som jag
              sade tidigare.
            </seg>
            <seg n="24cc60dd">
              Jag har fått en väldig massa reaktioner efter den förra debatten
              som gör att jag med ännu större kraft, fru talman, om det går,
              kommer att följa den här propositionen och se var vi landar. Jag
              har fortfarande svårt att förstå hur man kan låta bli att ta hand
              om dessa unga människor. Det finns säkert de som reagerar på det
              sätt som Thomas Bodström säger, men det finns säkert många, vågar
              jag påstå, som i förlängningen kommer att vara mycket tacksamma
              för att någon ville göra någonting åt det när man upptäckte det.
            </seg>
            <seg n="e531b5df">
              Jag kan hota Thomas Bodström med att jag kommer att fortsätta
              med den här följetongen tills jag känner att vi har fått detta
              i hamn på det sätt som ändå är poängen med det, nämligen att rädda
              så många unga människor som möjligt från ett drogberoende.
            </seg>
          </u>
          <note type="speaker" n="c3f38540">
            Anf. 25 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-10" n="52f24179">
            <seg n="6e410570">
              Fru talman! Den här frågan handlar om en enskild sak. Det är
              inte den som är avgörande. Jag tror inte att vare sig Peter Althin
              eller någon annan tror att det bara är den som betyder något.
              Det är alldeles fel att säga att det inte har gjorts någonting.
              Vi har satsat hundratals miljoner för att se till att allt färre
              barn och ungdomar använder narkotika.
            </seg>
            <seg n="835a9039">
              Och det har lyckats. Vi har fått ned narkotikabruket. Vi har
              bland de lägsta, kanske de allra lägsta siffrorna av alla stater
              i EU. Vi har fått en minskning på 30 % av ungdomars narkotikaanvändande.
              Detta har gjorts därför att den socialdemokratiska regeringen
              tillsammans med samarbetspartierna har satsat alla de här pengarna
              på just den frågan, eftersom den är angelägen, nämligen att barn
              och ungdomar ska minska sitt narkotikaanvändande.
            </seg>
            <seg n="64289baf">
              Som sagt: Vi kommer att fortsätta bedriva det här arbetet, och
              vi kommer alltid att göra det för det som är det verkliga ändamålet,
              nämligen att se till att allt färre barn och ungdomar använder
              narkotika.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="f9682022">
            6 § Svar på interpellation 2005/06:199 om slutna och öppna kriminalvårdsanstalter
          </note>
          <note type="speaker" n="ca4a7772">
            Anf. 26 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-11" n="52f24179">
            <seg n="254f5743">
              Fru talman! Jan Ertsborn har frågat vilka åtgärder jag avser
              att vidta för att öka antalet frigivningsförberedande platser
              på de öppna utslussningsanstalterna.
            </seg>
            <seg n="64d6a029">
              En liknande fråga besvarades av mig i förra veckan.
            </seg>
            <seg n="04f22854">
              Jag delar Jan Ertsborns bedömning att det är av väsentlig betydelse
              att kriminalvården utnyttjar anstaltsbeståndet på så sätt att
              fler intagna får möjlighet att som ett led i utslussningen placeras
              i öppen anstalt. Regeringen har mot denna bakgrund nyligen uppdragit
              åt kriminalvården att i arbetet med att förbättra förberedelserna
              för de intagnas frigivning särskilt identifiera och undanröja
              hinder för den stegvisa utslussningen, så att intagna inte är
              placerade mer slutet än vad som är säkerhetsmässigt motiverat.
            </seg>
            <seg n="7f71907f">
              Regeringen har under de senaste åren vidtagit en rad viktiga
              åtgärder på kriminalvårdens område för att förbättra det frigivningsförberedande
              arbetet, till exempel genom införandet av utslussning med elektronisk
              kontroll.
            </seg>
            <seg n="0fbe9b62">
              Tanken att ännu fler ska bli föremål för frigivningsförberedande
              åtgärder utgör också en viktig del av Kriminalvårdskommitténs
              förslag till en ny kriminalvårdslag som överlämnades till regeringen
              i somras. Regeringen har för avsikt att inom kort lämna förslag
              i denna del.
            </seg>
            <seg n="3327a50c">
              Avslutningsvis vill jag säga att det är kriminalvården som beslutar
              i frågor om anstalternas lokalisering. Detta arbete kräver en
              avvägning mellan flera faktorer som klienternas behov, samhällsskyddet
              och en effektivt bedriven verksamhet. Jag är övertygad om att
              kriminalvården hanterar dessa frågor på ett ansvarsfullt sätt
              så att detta i förlängningen leder till en förbättrad verksamhet.
            </seg>
          </u>
          <note type="speaker" n="46112a2f">
            Anf. 27 JAN ERTSBORN (fp):
          </note>
          <u who="jan_ertsborn_fe5963" xml:id="i-a7fb8fe66cbe4870-0" n="b8c8d0ac">
            <seg n="d7d0ad39">
              Fru talman! Jag tackar justitieministern så mycket för svaret.
              Det är mycket tillfredsställande ord som svaret innehåller, och
              det innebär också att vi i mångt och mycket, till den alldeles
              övervägande delen egentligen, är helt överens. Men något svar
              på den direkta frågan i interpellationen gav inte justitieministern.
            </seg>
            <seg n="c33bcff5">
              Jag är fullt medveten om att justitieministern inte beslutar
              om anstalters placeringar i det här landet, men låt mig ändå lite
              kort berätta om anstalten Singeshult, som är utgångspunkten för
              det här ärendet. Där finns 45 platser. Det är en gammal anstalt
              från 1920-talet som lades ned på 1990-talet och som togs till
              användning igen för ett par år sedan. Jag har besökt anstalten
              två gånger den senaste tiden och har kunnat konstatera att det
              bedrivs en väldigt bra verksamhet där. Anstalten är tyvärr överbelagd,
              precis som det är på slutna anstalter, med några intagna, men
              sysselsättningen är bra med verkstad och lite skogsarbete för
              ett gäng, man sköter sin egen matlagning och städning allt sådant
              som jag vet att justitieministern och jag är överens om. Man har
              också en bra verksamhet när det gäller att ta emot anhöriga i
              en särskild lägenhet, och man har verksamhet för att speciellt
              bevaka det här med intagnas barn och den problematiken.
            </seg>
            <seg n="17f0f35e">
              När man ser en sådan verksamhet blir man naturligtvis lite bekymrad
              när man får höra att det finns de som vill lägga ned den, och
              så börjar man fundera och se vad alternativen är. Då är det egentligen
              det geografiska avståndet som är det stora bekymret. De intagna
              som finns där i dag är nästan uteslutande från närområdet inom
              1520 mil. De kommer från södra och mellersta Halland, västra Småland
              och norra Skåne. De har möjligheter att åka hem på sina permissioner,
              och det är ganska lätt för deras anhöriga att komma till anstalten
              på besök.
            </seg>
            <seg n="c3572dac">
              Om det nu blir verklighet att man lägger ned de här anstalterna
              och de inte ersätts av någon annan anstalt inom det här området
              kommer, enligt vad vi kan förstå när vi tittar på detta, de här
              internerna sannolikt att placeras på Kolmårdens anstalt i Norrköping,
              och då blir avståndet faktiskt en fråga som blir besvärande för
              arbetet med utslussningen. Det finns visserligen en anstalt nere
              i Malmö, men den är väl belagd. Det finns också en öppen anstalt
              i Boråstrakten, men den är belagd med speciella klienter. Vad
              vi förstår av personalen kommer det att bli Kolmården.
            </seg>
            <seg n="56fed6ca">
              Det som gjorde mig mest fundersam är att personalen inte har
              fått något annat skäl angivet än kostnadsskäl. Då handlar det
              inte om att det är speciellt dyrt med den här anstalten, utan
              det är i stället så att kriminalvården behöver pengarna för att
              utöka antalet slutna anstalter.
            </seg>
            <seg n="f3ba2c60">
              Det är därför jag ställde frågan på det sätt jag gjorde. Enligt
              min uppfattning är det så här: Om vi ökar antalet intagna totalt,
              och speciellt på slutna anstalter, så måste det rimligtvis öka
              antalet utslussningsfall också. Då behöver vi de öppna anstalterna,
              och enligt min uppfattning behöver de alltså ligga väldigt nära
              de hemorter dit de intagna ska komma efter sin frigivning.
            </seg>
            <seg n="a42173c8">
              Jag skulle alltså vilja att justitieministern preciserade detta
              att det behövs anstalter som har en geografisk närhet till de
              intagnas hemorter.
            </seg>
          </u>
          <note type="speaker" n="f7acd58f">
            Anf. 28 GUNNAR NORDMARK (fp):
          </note>
          <u who="gunnar_nordmark_0e7501" xml:id="i-43ff77b3cdf980b3-0" n="86e749a3">
            <seg n="8ed642e7">
              Fru talman! Jag vill anknyta lite till det Jan Ertsborn slutade
              med.
            </seg>
            <seg n="6c553f52">
              Vi har alltfler människor i dag som döms till långvariga fängelsestraff.
              De allra flesta av dem har en sak gemensamt, och det är att man
              förr eller senare kommer att lämna de slutna anstalter där man
              till en början tas in. Vi är också alla medvetna och övertygade
              om att justitieministern håller med om detta: Att vara intagen
              på en sluten anstalt och vara det under relativt lång tid innebär
              att man i stor utsträckning tappar kontakten med samhället utanför
              fängelset. Man tappar kontakten med det som är normalt, dagligt
              liv i den mån man har haft den kontakten under många år. Det handlar
              ju ofta om människor som har en lång karriär i brottslighet bakom
              sig. Mot bakgrund av att vi nu har fler personer som sitter av
              långvariga fängelsestraff och att de förr eller senare kommer
              ut är det också viktigt att utslussningen av dessa människor till
              samhället sker på ett så bra sätt som möjligt.
            </seg>
            <seg n="28cccb6a">
              Det här är ju en vinst för alla. Det är en vinst för den dömde
              och för hans nära och anhöriga därför att det ger en större möjlighet
              och chans till att bryta med kriminalitet och brottslighet och
              börja leva ett liv som en god samhällsmedborgare.
            </seg>
            <seg n="c4dfb093">
              Det är en vinst för de människor som i framtiden slipper bli
              brottsoffer, därför att kriminalvården har lyckats med en av sina
              mest viktiga uppgifter, nämligen att se till att människor inte
              längre hemfaller till ett brottsligt beteende. Jag tycker att
              man alltför sällan, när man talar om att återanpassa brottslingar,
              lyfter fram det perspektivet. Det är viktigt för de människor
              som i framtiden slipper bli utsatta för brott.
            </seg>
            <seg n="8a653add">
              Det är också en vinst för samhället som sådant, därför att vi
              vet ju om att personer som bedriver brottslig verksamhet på en
              rad olika sätt kostar mycket. Man kostar i lidande, man kostar
              i arbete, man kostar i pengar.
            </seg>
            <seg n="56ed4069">
              Hittills har man inom kriminalvården, när det gäller att slussa
              människor från slutna anstalter och relativt långa fängelsestraff
              och låta dem gå vidare till öppna anstalter, tillämpat närhetsprincipen.
              Det är viktigt för den intagne, det är viktigt för den intagnes
              familj, och det är viktigt för det samhälle som man kommer att
              leva i efter det att man har frigivits, att man gradvis återanpassas
              till samhället på ett bra sätt. Då är närhetsprincipen en viktig
              del.
            </seg>
            <seg n="e16672fd">
              Därför vill jag ställa i princip samma fråga som Jan Ertsborn
              har gjort: Kommer det att bli fler platser på öppna anstalter
              i framtiden, och är det på det sättet att när man tittar på lokaliseringen
              av de här platserna närhetsprincipen kommer att gälla?
            </seg>
          </u>
          <note type="speaker" n="0e8d4468">
            Anf. 29 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-12" n="52f24179">
            <seg n="d1fc9ddc">
              Fru talman! Det är inte så ofta vi har interpellationsdebatter
              där vi kan vara helt överens i sak. Allt det som sades kan jag
              hålla med om. Som jag också sade framgår det av uppdraget till
              myndigheterna att man ska arbeta med överföring från slutna till
              öppna anstalter. Så långt är vi helt överens.
            </seg>
            <seg n="9b8b654b">
              Sedan är det frågan. Om vi går in på frågor om ett enskilt fängelse,
              som Singeshult, så kan jag ha personliga åsikter om det, men precis
              som herrarna vet har jag ingen rätt att tala om huruvida den ska
              fortsätta sin verksamhet eller om man ska välja något annat. Och
              det vet jag att ni känner till. Det kan ju förstås vara så att
              det är lokala intressen som trycker på, och att herrarna är mycket
              väl medvetna om att jag inte kan ge något svar, men att man kan
              dra vissa fördelar av att jag inte kan göra det.
            </seg>
            <seg n="f6082412">
              Oavsett vilket kan jag säga att vi är helt överens om hur viktigt
              det är med återanpassning, att gå från slutna till öppna anstalter.
              Jag är övertygad om att vi är helt överens om att detta inte är
              en fråga som ska avgöras av justitieministern i riksdagens plenisal.
              Det ska vi respektera.
            </seg>
          </u>
          <note type="speaker" n="757869a2">
            Anf. 30 JAN ERTSBORN (fp):
          </note>
          <u who="jan_ertsborn_fe5963" xml:id="i-a7fb8fe66cbe4870-1" n="b8c8d0ac">
            <seg n="b99611cf">
              Fru talman! Det vore oärligt att inte medge att justitieministern
              har rätt i att man blir påverkad av det som händer i ens närhet.
              Det blir alla riksdagsledamöter, och jag tycker att det faktiskt
              är en skyldighet som vi har gentemot våra väljare. Sedan är vi
              medvetna om att man inte i riksdagen ska besluta om de här frågorna,
              men nu tar vi ändå upp den principiella frågan. Vi ser att kriminalvården
              just nu lyckas bra när det gäller de slutna anstalterna. Vi är
              alla glada över att vi inte har dagliga rymningar, utan att folk
              som ska sitta inne också gör det. Samtidigt ser vi att utslussningsverksamheten
              inte följs upp, utan det finns risk för att folk kommer att få
              sitta på en sluten anstalt och därifrån bli tvungen att gå ut
              i friheten.
            </seg>
            <seg n="6aecfb60">
              Jag kan berätta vad personalen sade om en person som kom från
              Tidaholmsfängelset. Varje gång han gick till en dörr stannade
              han och väntade på att någon skulle låsa upp den. Så skadad var
              han av sin långa vistelse på fängelset. Han behövde naturligtvis
              lång tid på en öppen anstalt. Många sitter kanske ett helt år
              där. Vi är alltså överens i denna fråga.
            </seg>
            <seg n="4cb3710a">
              Vi fick för inte så länge sedan ett pressmeddelande från Justitiedepartementet
              om att man vill ha mer frigång. Det tycker jag är precis rätt
              väg att gå. Vi ska naturligtvis ge dessa människor alla möjligheter
              till att komma in i samhället igen, och det är då vi kommer in
              på frågan om närheten och om de anstalter som vi behöver ha runtom
              i landet. Vi behöver inte några stora öppna anstalter. De slutna
              anstalterna bör säkert vara stora av flera olika skäl, men de
              öppna anstalterna kan vara betydligt mindre. Jag hade hoppats
              att i denna debatt få medhåll av justitieministern om att vi behöver
              lite mindre, öppna anstalter väl utspridda i landet.
            </seg>
          </u>
          <note type="speaker" n="4785f8a8">
            Anf. 31 GUNNAR NORDMARK (fp):
          </note>
          <u who="gunnar_nordmark_0e7501" xml:id="i-43ff77b3cdf980b3-1" n="86e749a3">
            <seg n="c2f8ada2">
              Fru talman! Som den minnesgode åhöraren säkert kan erinra sig
              är jag den ende som hittills i denna interpellationsdebatt inte
              nämnt någon enskild anstalt vid namn. Det har jag inte heller
              för avsikt att göra. Jag måste dock i ärlighetens namn säga att
              även jag i viss mån kan stå under inflytande av lokala intressen.
              Jag vidhåller emellertid min principiella fråga, nämligen om det
              behövs fler platser på de öppna anstalterna där man kan hjälpa
              till att efter långvarig vistelse slussa ut människor till ett
              liv där de förhoppningsvis förmår bryta med kriminaliteten.
            </seg>
            <seg n="f4bef7e4">
              Också jag tror att vi alla är överens om att man inte kan gå
              direkt från ett långvarigt fängelsestraff, som i princip helt
              tillbringats på en sluten anstalt, och tro att det blir bra om
              man släpps ut i samhället utan tillräckligt stöd.
            </seg>
            <seg n="cc7a5b94">
              Jag vill även höra från justitieministern om de mer principiella
              inställningarna när det gäller närhetsprincipen och var de öppna
              anstalterna ska vara lokaliserade. Ska det, i de flesta fall,
              vara möjligt för den som är intagen att ha en tillfredsställande
              nära kontakt med det samhälle och de anhöriga som man i framtiden,
              när man lämnar fängelsets murar bakom sig, kommer att bo i och
              leva tillsammans med?
            </seg>
          </u>
          <note type="speaker" n="1eb88ec3">
            Anf. 32 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-13" n="52f24179">
            <seg n="91f4954c">
              Fru talman! Jag är fullt medveten om att vi påverkas. Det vore
              mycket märkligt annars; det vore rent omänskligt. Jag hoppas dock
              att interpellanterna visar respekt i den fortsatta diskussionen
              om det enskilda fängelset och upplyser de berörda om att detta
              inte är en fråga för justitieministern utan för Kriminalvårdsstyrelsen.
              Där är ju partierna representerade och kan driva dessa frågor.
            </seg>
            <seg n="fb953db0">
              Låt mig också säga att jag tror att Socialdemokraterna och Folkpartiet
              är överens i dessa frågor. Jag tror att ni har större problem
              med ert samarbetsparti Moderaterna. Vi har gjort saker och vi
              går i samma riktning. Det gäller naturligtvis att förbereda en
              person som sitter i fängelse att komma ut. Vi har bland annat
              använt intensivövervakning, och där kan vi se resultat. Vi hade
              45 personer i november 2004, vilket mer än fördubblats till november
              2005. Det förslag som vi nu lägger fram med tydliga incitament,
              men också hårdare konsekvenser för dem som missköter sig, går
              precis i den riktningen.
            </seg>
            <seg n="5c7f247a">
              Självklart ligger det också i linje med det uppdrag vi ger till
              kriminalvården att vi ska gå från slutna till öppna anstalter.
              Där är närhetsprincipen en av flera viktiga principer. Jag tror
              alltså inte att det finns någon skillnad i de här frågorna. Vi
              har många andra frågor där vi inte är överens, men här tror jag
              inte att vi skiljer oss åt.
            </seg>
          </u>
          <note type="speaker" n="499ba2af">
            Anf. 33 JAN ERTSBORN (fp):
          </note>
          <u who="jan_ertsborn_fe5963" xml:id="i-a7fb8fe66cbe4870-2" n="b8c8d0ac">
            <seg n="eddeded7">
              Fru talman! Jag tackar justitieministern för detta. Jag följer
              arbetet i justitieutskottet, och också lite grann vad som händer
              i Justitiedepartementet, och kan naturligtvis hålla med om att
              Folkpartiet och Socialdemokraterna är överens i många delar. I
              denna debatt är vi synnerligen överens, och fastän vi inte explicit
              får det uttalande av justitieministern som vi vill ha tror jag
              mig ändå kunna dra slutsatsen att justitieministern delar vår
              uppfattning att närhetsprincipen är oerhört viktig. Dessutom tror
              jag att vi kan räkna med att Kriminalvårdsstyrelsen tar del av
              den här debatten och kanske till och med tar hänsyn till vad vi
              har sagt. Det är i varje fall min förhoppning.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="1971754e">
            7 § Svar på interpellation 2005/06:181 om könskvotering till
            bolagsstyrelser
          </note>
          <note type="speaker" n="f3486fd2">
            Anf. 34 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-14" n="52f24179">
            <seg n="5e6ceef2">
              Fru talman! Maria Larsson har frågat statsrådet Jens Orback dels
              om han avser att lägga fram ett lagförslag om tvingande kvotering
              av personer av det underrepresenterade könet till bolagsstyrelser
              och om han i sådant fall avser att inkludera en bestämmelse om
              tvångslikvidation för de företag som inte når målet, dels om han
              avser att undanta vissa statligt och kommunalt ägda bolag från
              kvotering, dels vilka övriga åtgärder han tänker vidta för att
              bidra till jämställdhet i näringslivet.
            </seg>
            <seg n="0d1b1c68">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="1b3f5816">
              Regeringen har under en längre tid arbetat för att påskynda utvecklingen
              mot en jämställd könsfördelning i näringslivet. Trots detta går
              utvecklingen alldeles för långsamt. Det gäller nu för näringslivet
              att med all kraft fortsätta arbetet med att få till stånd en förändring.
              Ett steg i rätt riktning är att den nya koden för svensk bolagsstyrning,
              som förvaltas av näringslivet, föreskriver att en jämn könsfördelning
              i bolagens styrelser ska eftersträvas. Om näringslivets egna åtgärder
              visar sig vara otillräckliga finns det dock anledning att överväga
              lagstiftningsåtgärder.
            </seg>
            <seg n="c8ec211c">
              Bakgrunden till Maria Larssons interpellation är det uppdrag
              som jag i somras lämnade till en utredare som ska utforma förslag
              till ändringar i aktiebolagslagen som innebär att minst 40 % av
              styrelseledamöterna i de stora aktiebolagen ska vara av vardera
              könet. Av uppdragsbeskrivningen framgår att utredaren ska överväga
              flera av de frågor som Maria Larsson tar upp.
            </seg>
            <seg n="d24557b7">
              Enligt uppdraget ska utredaren således ta ställning till hur
              kontrollen av efterlevnaden av en bestämmelse om viss könsfördelning
              bör ordnas och till behovet av sanktioner om bestämmelserna inte
              följs. Sanktioner som enligt uppdraget bör övervägas är viten
              och sanktionsavgifter.
            </seg>
            <seg n="81b2f9a1">
              Utredaren ska också tvärtemot vad Maria Larsson påstår ta ställning
              till om samtliga helägda statliga och kommunala bolag bör omfattas.
              Utgångspunkten för utredarens uppdrag är alltså att det kan finnas
              skäl att överväga längre gående regler om viss könsfördelning
              för sådana bolag. Jag kan beträffande de helägda statliga bolagen
              tillägga att den genomsnittliga andelen kvinnliga styrelseledamöter
              i dag överstiger 40 %. Detta har uppnåtts genom ett systematiskt
              nomineringsarbete.
            </seg>
            <seg n="080ff52a">
              Uppdraget ska redovisas senast den 1 juni 2006. Regeringen kommer
              därefter att ta ställning till frågan om vilka åtgärder som bör
              vidtas. Jag vill avvakta med att svara på Maria Larssons frågor
              till dess att utredaren är klar och remissinstanserna har yttrat
              sig över utredarens överväganden.
            </seg>
            <seg n="efe9e5f1">
              När det gäller andra insatser än lagstiftningsåtgärder vill jag
              peka på att regeringen har för avsikt att fortsätta diskussionen
              med näringslivet om vad som bör göras för att förändra situationen.
              Regeringen har också för avsikt att under våren 2006 lämna i uppdrag
              till en utredare att kartlägga fördelningen av kvinnor och män
              på ledande positioner inom olika sektorer av samhället, bland
              annat inom näringslivet. Kartläggningen är avsedd att ge en samlad
              överblick över läget samt ett underlag för vidare analys och eventuella
              åtgärder.
            </seg>
          </u>
          <note type="speaker" n="ddea4488">
            Anf. 35 MARIA LARSSON (kd):
          </note>
          <u who="maria_larsson_f0b7f8" xml:id="i-96a0ef3e2a93472b-0" n="c85b8906">
            <seg n="428a1e41">
              Fru talman! Tack för svaret, statsrådet. Det är hett i kammaren
              i dag med många interpellationsdebatter. Det tar naturligtvis
              mycket tid, men jag hoppas ändå att det inte tillämpas någon löpande-band-princip,
              utan att vi hinner prata en stund med varandra.
            </seg>
            <seg n="3a87bbfa">
              Jag har ställt interpellationen eftersom jag tycker att det här
              är ett ämne som är värt att diskutera innan vi kommer till ett
              lagstiftningsförslag, att så att säga mota Olle i grind. I vårt
              land, liksom i de flesta andra länder, är 50 % av befolkningen
              kvinnor, men i svenska bolagsstyrelser är endast 17 % kvinnor.
              Det tycker jag är alldeles för lite, och jag är övertygad om att
              statsrådet också tycker det. Värt att notera är ändå att andelen
              har ökat ganska mycket. Alla som sitter där sitter där på grund
              av egen kraft och egen kompetens. Det är viktigt.
            </seg>
            <seg n="4006fdf7">
              Jag tycker nämligen att de direktiv som statsrådet har gett till
              utredaren Catarina af Sandeberg är felriktade av flera skäl. Jag
              ska berätta om de skälen. För det första är det en nonchalans,
              och näst intill en oförskämdhet, mot det jämställdhetsarbete som
              har bedrivits under årtionden i Sverige. Det här tycker jag illustreras
              väldigt väl av Ruter Dams undersökning där de har tillfrågat 500
              kvinnliga chefer i näringslivet. De har frågat dem: Tycker ni
              att man ska kvotera? 93 % av dem säger nej. Och varför gör de
              det? Jo, det är naturligtvis så att alla som har vunnit en position
              av egen kraft, egen kompetens, skulle ifrågasättas. De skulle
              misskrediteras genom ett sådant förslag. Det får närmast rubriceras
              under härskartekniken osynliggörande. Det är det främsta skälet
              till att jag säger nej. Det är ungefär som med Thamprofessorerna.
              Det misskrediterar alla kvinnor. Allas kompetens kommer att ifrågasättas
              om en kvotering införs.
            </seg>
            <seg n="e3238bc0">
              Det andra skälet mot en sådan lagstiftning är att det faktiskt
              är ett grundskott mot äganderätten. Om vi följer det norska exemplet,
              och det säger Catarina af Sandeberg att vi ska göra, kan ett företag
              utsättas för tvångslikvidation. Min fråga är om statsrådet är
              beredd att faktiskt använda sig av det som en sanktionsåtgärd.
              Det är inte specificerat vilka sanktionsåtgärder det gäller, men
              utredaren har tydligt talat om att följa det norska exemplet,
              och där är tvångslikvidering ett av förslagen.
            </seg>
            <seg n="600aefa2">
              Jag fick ett litet citat från en företagare som hade sett på
              det här förslaget till utredning och presumtiv lagstiftning. Hon
              säger: Jag har ett aktiebolag. Tänk om staten bestämde vem jag
              skulle anställa? Ingen ska få bestämma vad jag ska göra med mitt
              bolag. Det är mitt och bara mitt. Det är mina surt förvärvade
              pengar som jag har slitit ihop tolv timmar om dygnet året runt
              i minst 13 år. Jag har inte haft semester på 13 år. Då ska ingen
              få bestämma vad jag ska fatta för beslut i mitt bolag. Det bestämmer
              faktiskt jag över. I fråga om offentliga bolag och myndigheter
              kan man ha en tvångskvotering. Inom politiken är det också okej
              med lag om könskvotering. Men i privatägda bolag är det bort med
              tassarna, tack så mycket!
            </seg>
            <seg n="1b71b9b5">
              Det ligger mycket i det här. Det är ett grundskott mot den privata
              äganderätten. Det är inte första gången vi ser det. Det har funnits
              förslag om att socialisera äganderätten många gånger. Vi har haft
              förslag om löntagarfonder och annat. Det är ett oskick. Det är
              ett otyg. Vi ska inte ha det. Och inte är väl statsrådet beredd
              att tvångslikvidera Ikea? Det är jobb det handlar om.
            </seg>
            <seg n="d1bd282e">
              Däremot tycker jag att det är fullt rimligt att man, när det
              gäller de statliga bolagen och de statliga myndigheterna, faktiskt
              går tuffare fram än vad statsrådet har föreslagit. Varför inte
              50 %? Det är verksamhet som vi själva styr över. Där är den politiska
              klåfingrigheten fullt tillåten.
            </seg>
          </u>
          <note type="speaker" n="8d132d55">
            Anf. 36 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-15" n="52f24179">
            <seg n="cc4d13fa">
              Fru talman! Det är riktigt att det har hänt saker. Regeringen
              har drivit de här frågorna väldigt hårt. Det är bara ett problem:
              Det går för sakta, och vi vet ännu inte hur det här utvecklar
              sig.
            </seg>
            <seg n="f848e886">
              Det allra bästa vore ju om näringslivet självt kunde visa den
              utveckling som vi hoppas och tror på. Nu har vi hamnat i den situationen
              att vi inte är nöjda med utvecklingen. Vi har inlett det här arbetet
              för att kunna få fram förslag till åtgärder som vi eventuellt
              vill vidta. Men det vet vi inte i dag. Man kan inte tillsätta
              en sådan här utredning, om man ska ha ett minimum av respekt för
              den, om man under utredningens gång ska tala om att det här ska
              gälla och det här ska inte gälla. Så gör man inte.
            </seg>
            <seg n="8ccf5112">
              Nu pågår det arbetet, och det kommer förslag i juni. Det blir
              utredningens förslag. Därtill hör att näringslivet trots allt
              naturligtvis har gjort vissa förbättringar även om det inte har
              gått så fort. Det kan naturligtvis förändra hela saken på ett
              sätt som gör att det över huvud taget aldrig ens kommer att uppstå
              en hypotetisk fråga. Men frågan om hur regeringen kommer att ta
              ställning till förslag som ännu inte är presenterade är nu, i
              januari, för tidigt väckt.
            </seg>
          </u>
          <note type="speaker" n="4eb569ad">
            Anf. 37 MARIA LARSSON (kd):
          </note>
          <u who="maria_larsson_f0b7f8" xml:id="i-96a0ef3e2a93472b-1" n="c85b8906">
            <seg n="c739caf8">
              Fru talman! Jo men, statsrådet, det måste väl ändå finnas en
              tanke bakom när direktiven är så tydliga. Man har ju specificerat
              direktiven i ganska hög utsträckning. Det gör att man mycket väl
              vet vilket svar man kommer att få fram. Man ger ju inte direktiv
              till en utredning som är så specificerade om man inte är beredd
              att faktiskt använda det här på något sätt och gå till handling
              med en lagstiftning. Annars har man mycket öppnare skrivningar
              i sina direktiv, och så har verkligen inte skett i det här fallet.
              Det är väldigt specifikt vad man ska göra och vad det är för förslag
              som ska läggas fram. Därvidlag har jag rätt. Om statsrådet läser
              noga är det så att när det gäller privata bolag är direktiven
              tydliga. Och utredaren kan också ta ställning till om, huruvida,
              alla helägda statliga bolag ska åtlyda detta. Det står ingenting
              om att anspråken ska ställas ännu tydligare.
            </seg>
            <seg n="812d6e6f">
              Det är bra om statsrådet har gjort det förtydligandet. Det ser
              jag gärna. Att framgångsrikt arbete har bedrivits beror också,
              skulle jag vilja säga, på att vi i oppositionen har skjutit på
              i detta arbete genom att lägga fram lönekartläggningar, genom
              att ställa krav i debatten. Vi är alla nöjda med det arbetet och
              med att regeringen har svarat upp mot det. Det ska ni ha all credit
              för. Jag tycker dock att vi ska gå ett steg längre när det gäller
              den biten. Men att göra ingrepp i den privata äganderätten är
              jag inte med på, och det är inte kvinnorna överlag i det här landet
              med på, skulle jag vilja säga. Därför tror jag att det är viktigt
              att faktiskt stoppa den här utredningen i tid. Tänk efter före!
            </seg>
            <seg n="01b72bbf">
              Är statsrådet beredd att gå upp till 50 % när det gäller de statliga
              bolagen och myndigheterna? Är statsrådet verkligen beredd att
              göra ingrepp i det enskilda ägandet? Slutligen har vi frågan om
              övriga juridiska personer, som också ska inkluderas i den här
              lagstiftningen. Vad tänkte statsrådet på för exempel när han skrev
              det i direktivet? Vilka handlar det om? Handlar det om idrottsklubbar,
              AIK till exempel, som har en kvinna av elva i styrelsen? Handlar
              det om kvinnojourer, om politiska partier? Feministiskt initiativ
              ska det vara tvångslikvidering där också? Jag tror att det behövs
              en specifikation på vad statsrådet har tänkt när han talar om
              andra juridiska personer som också ska kunna omfattas av lagstiftningen.
            </seg>
            <seg n="a8361ab7">
              Linda Skugge säger så här i Expressen den 10 december 2005: Jag
              har missuppfattat allt. Jag är inte för längre. Jag är emot könskvotering!
              Varför har ni inte sagt nåt alla de gånger jag skrivit om kvotering,
              varför har ni inte berättat att jag missuppfattat innebörden av
              det ordet? Jag har varit så naiv. Jag trodde på fullaste allvar
              att kvotering betydde att man måste hitta en KOMPETENT kvinna
              och hittar man ingen så behöver man inte anställa en kvinna. För
              att kompetensen måste gå först. I min vildaste fantasi kunde jag
              inte tänka mig att företag skulle tvingas anställa människor som
              varken har den rätta kompetensen eller meriterna som krävs.
            </seg>
            <seg n="5fc8b8aa">
              Det är precis det här som händer. Statsrådets förslag till lagstiftning
              är ingen hjälp för kvinnorna. Det kommer faktiskt att innebära
              en backlash för jämställdhetsarbetet. Vi ska göra det inom det
              politiska kompetensområdet, när det gäller statliga bolag och
              statliga myndigheter. Men vi ska låta den privata äganderätten
              fortsatt vara i fred för den här typen av politisk klåfingrighet.
            </seg>
          </u>
          <note type="speaker" n="d9c032a0">
            Anf. 38 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-16" n="52f24179">
            <seg n="ca8fa631">
              Fru talman! Det är stora ekonomiska föreningar och stora stiftelser
              som avses när det gäller andra delar än dem som vi nu har diskuterat.
              Jag tror att vi ska göra klart vissa saker. För det första: Det
              kvoteras i dag. Vi har kvotering. Det är ju bara att titta på
              vilka som sitter i de olika styrelserna så inser man att det finns
              en kvotering i dag. Frågan är om vi ska bryta upp den och på vilket
              sätt det i så fall ska ske. Det kan ju vara så att vi behöver
              genomföra lagstiftningsåtgärder. Det kan också mycket väl vara
              så att vi har gjort precis det som behövdes och att vi inte behöver
              göra något mer. Jag tror inte ens att Maria Larsson själv anser
              att det vore en lämplig väg att, när direktiven väl är skrivna,
              avbryta det här från riksdagens talarstol och säga: Det här ska
              vi inte göra. Vi ska naturligtvis ha de här åtgärderna. Det allra
              bästa är om det aldrig behöver införas några nya bestämmelser
              utan att det självregleras. Det har vi sett på andra områden,
              och jag har goda förhoppningar om att det kan ske. Men vi kan
              inte bara sitta och vänta hur länge som helst. Vi måste också
              driva det här arbetet framåt. Men det allra bästa vore naturligtvis
              om man gjorde en självreglering.
            </seg>
            <seg n="c37b0827">
              Sedan till detta om det ska vara minst 50 %. Det är lite svårt
              rent matematiskt att ha minst 50 % för båda könen. Så det tror
              jag inte är lämpligt. Därför måste man ändå ha en gräns på ungefär
              40 % på samma sätt som vi strävar efter fler kvinnliga poliser,
              där vi nu har uppnått det.
            </seg>
            <seg n="34df034c">
              Låt oss alltså vänta och se. Vi följer den här frågan. Vi vet
              ännu inte hur det blir. Även om det finns styrningar i direktiven
              har utredaren ändå stor frihet. Framför allt är det utredarens
              uppfattning. Jag kan helt klart säga att jag inte har någon bestämd
              uppfattning om hur detta arbete ska bedrivas vidare. Det får utredningen
              visa, men ännu mer utvecklingen i sig. Det kan visa sig att just
              detta initiativ har varit fullt tillräckligt, och då är jag mer
              än nöjd.
            </seg>
          </u>
          <note type="speaker" n="926fd3cd">
            Anf. 39 MARIA LARSSON (kd):
          </note>
          <u who="maria_larsson_f0b7f8" xml:id="i-96a0ef3e2a93472b-2" n="c85b8906">
            <seg n="385797e9">
              Fru talman! Jaha, så hela utredningsdirektivet var tänkt som
              ett skrämskott för att få lite fart. Det var ju intressant att
              höra. Statsrådet är en minister som är duktig på att visa handlingskraft,
              och ibland sträcker sig handlingen bara så långt. Jag är glad
              om det är så. Då har vi inte anledning att fortsätta den här debatten
              särskilt mycket längre. Men jag tycker att hotet fortsatt ligger
              kvar. Jag förstår att statsrådet har drabbats av eftertankens
              kranka blekhet, kanske i likhet med Linda Skugge, och insett att
              detta kanske inte är bästa vägen att hjälpa kvinnor framåt i näringslivet,
              för liksom Thamprofessorerna kommer alla att ifrågasättas när
              det gäller deras kompetens och förmåga att ta sig fram av egen
              kraft. Den hjälpen är inte en hjälp som kvinnor vill ha.
            </seg>
            <seg n="b5f15810">
              Jag välkomnar att statsrådet anger en tveksamhet när det gäller
              om det är intressant att fortsatt gå vidare. Jag kommer att följa
              frågan noga. Jag hoppas att jag inte kommer att få anledning att
              en dag stå här och debattera ett lagförslag som har lagts på kammarens
              bord utan att det stoppar vid utredningen och inte går vidare,
              men jag kommer som sagt att följa frågan.
            </seg>
            <seg n="2573b623">
              Tack så mycket för svaret, som antyder ett ganska stort mått
              av tveksamhet. Jag tolkar statsrådet så att det finns en stor
              tveksamhet inför att gå in med den typ av lagstiftning som finns
              i Norge. Det är bra i så fall. Jag tar det nästan som ett halvt
              löfte.
            </seg>
            <seg n="862288e9">
              När det sedan gäller 50 % i statliga bolag är det naturligtvis
              något som jag tycker är eftersträvansvärt. Här tycker jag att
              vi borde kunna spänna bågen vidare från de 40 procenten. Här har
              vi makt och myndighet att själva manövrera, och det ska vi nyttja.
              Men vi ska inte ge oss på den privata äganderätten.
            </seg>
          </u>
          <note type="speaker" n="11c5c94f">
            Anf. 40 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-17" n="52f24179">
            <seg n="ea3cbf27">
              Fru talman! Jag vill bara göra ett kort förtydligande så att
              det inte missuppfattas: Det jag sade var att det kan komma att
              behöva vidtas åtgärder men att ingen vore gladare än jag om man
              slipper. Att det självregleras är alltid det bästa.
            </seg>
            <seg n="4e4d1663">
              Det kan vara så att denna utredning har hjälpt till. Då har jag
              ingen som helst strävan att på något sätt försöka visa något slags
              handlingskraft och vidta åtgärder som ännu inte behövs, utan då
              är jag mer än nöjd med den utvecklingen. Vi får vänta och se.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="46ee384a">
            8 § Svar på interpellation 2005/06:193 om polisens verksamhet
          </note>
          <note type="speaker" n="3a125050">
            Anf. 41 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-18" n="52f24179">
            <seg n="4db69cc4">
              Fru talman! Jörgen Johansson har frågat mig vilka åtgärder jag
              avser att vidta för att stärka det lokala och regionala inflytandet
              över polisens verksamhet så att den polisverksamhet som bedrivs
              uppfyller målet om befolkningens känsla av trygghet.
            </seg>
            <seg n="23964397">
              Vi har redan i dag en polisorganisation med ett starkt regionalt
              och lokalt inflytande. Varje län utgör ett polisdistrikt, och
              i varje polisdistrikt finns en polismyndighet som ansvarar för
              polisverksamheten där. Varje polismyndighet ska för sin ledning
              ha en polisstyrelse.
            </seg>
            <seg n="9378dffd">
              Polisstyrelsen arbetar på uppdrag av regeringen, och styrelsens
              uppgift är bland annat att se till att polisarbetet bedrivs enligt
              statsmaktens intentioner. Polisstyrelsen avgör viktiga frågor
              om polismyndighetens planering och inriktning av verksamheten,
              ekonomi samt organisation. Polisstyrelsen ska också yttra sig
              i samband med att de högsta cheferna ska anställas vid myndigheten.
            </seg>
            <seg n="0bcea6ba">
              Polisen ska organisera och planera verksamheten så att de samlade
              resurserna används så effektivt som möjligt. Därför har de regionala
              enheternas verksamhet i vissa fall kompletterats med nationella
              stödfunktioner, till exempel Rikskriminalpolisen.
            </seg>
            <seg n="25382230">
              Avslutningsvis innebär regeringens satsningar på polisen förbättrade
              möjligheter att bedriva verksamhet på lokal och regional nivå.
              Det är därför angeläget att polisorganisationens förtroendevalda
              deltar i polisverksamheten med ett stort engagemang. Polisstyrelsens
              ledamöter har en betydelsefull roll att fylla, och deras inflytande
              på verksamheten innebär en vitalisering av polisen.
            </seg>
          </u>
          <note type="speaker" n="8a8f1208">
            Anf. 42 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-4f591bb68c45fc56-0" n="75a376cb">
            <seg n="d192178c">
              Fru talman! Jag tackar för svaret på min interpellation. Jag
              hade förväntat mig ett något mer utförligt svar.
            </seg>
            <seg n="0c25aab6">
              Vi kan konstatera att de flesta människor ser förekomsten av
              polis i samhället som det tydligaste tecknet på trygghet. Detta
              kan givetvis vara en falsk trygghet, men trots det upplevs det
              som en känsla av trygghet när man vet att det finns polis tillgänglig.
              Det är alltså viktigt att poliser syns och finns i vardagslivet.
            </seg>
            <seg n="0a67ca43">
              Så var det före nedläggningen av de små myndigheterna inom polisen.
              Då fanns det patrullerande poliser på gator och torg. I dag, när
              vi har samma numerär av polis, har vi inte samma synlighet.
            </seg>
            <seg n="f6c5e5b7">
              Den värdeglidning som skett inom polisen bidrar också till att
              den folkliga polisen försvinner. Här är uniformering, vapenfixering
              och andra saker bidragande orsaker.
            </seg>
            <seg n="b953417f">
              Jag hade förhoppningen att arbetet inom polisens etiska råd snabbt
              skulle kunna bidra till en förändring. Den rapport som etiska
              rådet har lämnat är bra. Man lyfter fram förhållanden inom polisen
              som måste åtgärdas. Nu kan man givetvis säga att förändringar
              tar tid, men jag blev något betänksam när jag såg rikspolischefens
              uttalande i tidningen om att poliser inte ska sprätta omkring
              på Östermalmstorg. Ur detta provocerande uttalande kan man härleda
              att vi inte ska ha några patrullerande poliser i framtiden. Detta
              visar en grundläggande felsyn, som jag ser det, på det förebyggande
              polisarbetet.
            </seg>
            <seg n="22ed15c2">
              Än allvarligare framstår uttalandet av samma chef om att det
              för Rikspolisstyrelsen gäller att leva upp till kravet på att
              styra och leda ur ett nationellt perspektiv. Jag tycker att detta
              något motsäger det statsrådet svarade på min interpellation.
            </seg>
            <seg n="6ac62d46">
              Synlig polis samt krav på brottsanmälan öga mot öga med polis
              och inte via telefon är några grundläggande faktorer i det förebyggande
              arbetet. Det får inte vara så att ett brott förpassas till att
              bli ett försäkringsärende.
            </seg>
            <seg n="d6825170">
              Att införa så kallade snattofoner, det vill säga att handlare
              ska agera polis i affärerna och ta snattare till en telefon där
              dessa ska samtala med en polis som finns någon annanstans i landet,
              kanske uppe i Kalix eller någonstans, är den senaste utarmningen
              av det förebyggande arbetet. En ung snattare bör ställas öga mot
              öga med en polis så att man inser att man har gjort någonting
              fel.
            </seg>
            <seg n="f1796748">
              När man tar upp detta med polisen pratar de om effektivitet.
              Då kan man fundera: Effektivitet i vad då? Risken är uppenbar
              att vi med den inriktning vi nu har får ännu mer brottslighet.
              Då säger polisen: Vi ska hålla på med polisiär verksamhet. Detta
              svar andas tillslag, kommandoräder och liknande. Synen på det
              traditionella förebyggande polisarbetet håller på att utarmas.
              Åt detta måste någonting göras!
            </seg>
            <seg n="c0de566b">
              Ministern framhåller polisstyrelsernas viktiga roll ute i landet
              och behovet av aktiva ledamöter i styrelserna. Jag håller med
              om det. Jag vill också lägga till de brottsförebyggande rådens
              viktiga funktion ute i kommunerna. Jag har varit med i polisstyrelsen
              i mitt län sedan styrelsen bildades för drygt tiotalet år sedan.
              Jag har sett många uppgivna kommunalråd som suttit i styrelsen
              och sett sig som gisslan utan reell möjlighet att styra. Var finns
              rätten att ta beslut som påverkar verksamheten? Budget och riktlinjer
              är mycket hårt styrda.
            </seg>
            <seg n="8f12b97e">
              Jag är medveten om behovet av att ha riktlinjer, men den erfarenhet
              av politisk ledning som finns ute i länen och i polisstyrelserna
              tas inte till vara. Styrelsen har blivit mera en form av informationsforum
              än en styrelse för att styra polisen. I stället tycker jag att
              det framstår allt tydligare att polisen styr sig själv, och då
              har någonting gått fel i samhällsutvecklingen.
            </seg>
          </u>
          <note type="speaker" n="84dc72b6">
            Anf. 43 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-19" n="52f24179">
            <seg n="5194890d">
              Fru talman! Jag tror att vi kan vara överens om en hel del av
              de saker som har sagts här. Jag vill dock understryka att det
              är viktigt att polisen utvecklar sitt arbete. Jag vill också understryka
              hur viktigt det är att polisen ägnar sig åt de uppgifter som verkligen
              är polisens uppgifter och inte andra saker. Det handlar om att
              förebygga brott, och det handlar om att utreda brott. När det
              gäller att utreda brott har vi vidtagit flera olika åtgärder och
              kommer under våren också att komplettera med ytterligare lagförslag
              som ger polisen större möjligheter att klara sin verksamhet bättre.
            </seg>
            <seg n="e55c6158">
              När det gäller polisens organisation är det riktigt att vi hade
              ett väldigt stort antal myndigheter tidigare; jag tror att det
              låg på runt 120 stycken. Detta, har polisen själv sagt, var inte
              särskilt effektivt. Det kunde nog vara trevligt på sina håll,
              men det var inte ett särskilt effektivt polisarbete.
            </seg>
            <seg n="4ae80437">
              Vi vill att poliserna ska vara synliga. Vi vill att de ska fördelas
              i hela landet. För att börja med fördelningen i hela landet är
              det viktigt att alla medborgare som varit med och finansierat
              den stora satsning på flera miljarder i ökning som skett de senaste
              åren också får del av denna.
            </seg>
            <seg n="c5d9dc62">
              Vi har ett problem på det sättet att poliser söker sig till större
              orter. Då talar jag inte bara om storstäder utan om större orter
              inom de olika länen. Här har vi en uppgift. Det här kan vi inte
              bara låta polisen själv svara för.
            </seg>
            <seg n="a7b29ce6">
              En sak som i alla fall har bidragit till en förbättring är naturligtvis
              den utvidgning av polisutbildningarna som har skett. Nu finns
              utbildning i Umeå, Växjö och Helsingfors, men det har också funnits
              polisutbildningar som man kunnat delta i från sin hemort. Det
              är någonting som vi ska fortsätta att satsa på. Vi har också sagt
              att det i den framtida polisutbildningen ska finnas fler utbildningsorter
              som gör att det blir en lokal förankring.
            </seg>
            <seg n="2478b2c5">
              Det andra som tas upp här, nämligen synliga poliser, är någonting
              som innebär en viss avvägning. Vi vill gärna att poliser ska vara
              synliga för medborgarna. Det inger en trygghet. Men det som är
              ännu viktigare är att polisen är ute på gator och torg de tider
              de som bäst behövs. Det är faktiskt inte då den stora allmänheten
              är ute.
            </seg>
            <seg n="c00f74d8">
              Det här har polisen genom egna överenskommelser anpassat sig
              efter, men det har också drivits på i den riktningen. Det är fredags-
              och lördagskvällar som polisen behövs mest ute på gator och torg
              och kanske till och med fredags- och lördagsnätter. Vi ska vara
              glada för den utvecklingen, att polisen nu arbetar på ett helt
              annat sätt och är betydligt mer flexibel än tidigare.
            </seg>
            <seg n="d06e1463">
              Vi får kanske acceptera att detta innebär att det inte finns
              lika många poliser ute på måndag förmiddag. Det kan i och för
              sig vara ett trevligt inslag och naturligtvis i sin tur medföra
              en ökad trygghet, men är kanske inte av så stor betydelse när
              det gäller brottsförebyggande arbete, än mindre brottsbeivrande
              arbete.
            </seg>
            <seg n="966a184c">
              Trots allt måste man ändå se pragmatiskt på det här. Vi måste
              få ut poliser i alla delar av landet. Men vi måste framför allt
              använda polisen på det allra bästa och mest effektiva sättet.
            </seg>
          </u>
          <note type="speaker" n="9433ce6a">
            Anf. 44 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-4f591bb68c45fc56-1" n="75a376cb">
            <seg n="99b62856">
              Fru talman! Jag tror också att vi kan vara överens om en hel
              del. Det jag ser som det stora problemet i dag inom svensk polis
              är att det förebyggande arbetet helt har prioriterats ned. Vi
              kan ändå inte undgå de rubriker som har synts i tidningarna det
              senaste halvåret. Jag kan referera några rubriker: Inkompetens
              och naivitet styr vår brottsbekämpning, Polisen som kompade ut,
              Gömmer sig polisen?, Ljugande poliser sätter oskyldiga i fängelse
              och så vidare.
            </seg>
            <seg n="a8fc498b">
              Det är hela tiden negativa skrivningar. Man ska naturligtvis
              kritiskt granska det som skrivs och göra överväganden. Samtidigt
              kan vi ändå konstatera att det ligger någonting i det här. Frågan
              är om det inte är dags att göra en parlamentarisk översyn av polisens
              hela organisation. Jag tror att den är mer nödvändig än diskussionen
              om numerären. Vi diskuterar alldeles på tok för mycket numerär
              och för lite organisation. Som jag ser det bör det vara parlamentariker
              som gör översynen.
            </seg>
            <seg n="68488e8a">
              Jag tycker att etiska rådet har gjort ett bra arbete inom sin
              sektor. Men det innebär också att man från polisens sida tar till
              sig det arbete som presenteras, inte bara konstaterar att det
              här blev alldeles galet.
            </seg>
            <seg n="a0c1c489">
              Sedan är det ett snedsprång här, som jag ser det. Snattofonen
              är ett tecken på att man totalt lämnar det förebyggande arbetet.
              En ung människa ska ställas öga mot öga med en polis, så att man
              inser att det man gjorde var fel. Att sitta med en handlare och
              på telefon prata med en polis som kanske sitter 50 mil därifrån
              Det är inte så vi skapar det förebyggande arbetet. Det är ett
              steg tillbaka, om inte ett antal steg tillbaka.
            </seg>
            <seg n="14f55110">
              Jag är övertygad om att om vi skulle ha en parlamentarisk utredning
              som såg över det här skulle den typen av, som jag upplever det,
              stolligheter faktiskt förpassas till papperskorgen omgående. De
              platsar inte där vi ska ha ett förebyggande arbete. Vi måste ha
              en polis som både klarar den förebyggande delen och den direkt
              operativa, brottsliga delen. Det har vi inte i dag, tyvärr. När
              såg vi en polis på våra skolor senast? I min kommun är det ingen
              som minns när det var. Det är i alla fall inte under 2000-talet.
            </seg>
            <seg n="5ed89ac1">
              Min direkta fråga till statsrådet är: Delar inte statsrådet min
              syn att vi borde ha den parlamentariska utredningen, en översyn
              av polisens målsättningar och hur det hela ska organiseras?
            </seg>
          </u>
          <note type="speaker" n="4ed227bf">
            Anf. 45 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-20" n="52f24179">
            <seg n="70daed50">
              Fru talman! Nej, jag tror inte på en ny omorganisation av polisen.
              Jag tror däremot på ett utvecklande av polisen, vilket också sker
              nu. Jag tycker också att det är ganska skönt att vi inte bara
              behöver diskutera numerären. Det har gjorts under kanske tio års
              tid. Det har varit hämmande för diskussionen om utvecklingen av
              polisen. Nu har det gjorts så stora förändringar och polisen har
              utökats så mycket att den frågan inte längre är relevant. Dessutom
              ligger partierna nära varandra, för att inte säga är identiska
              med varandra när det gäller hur man vill satsa på polisen. Det
              är befriande.
            </seg>
            <seg n="36fad74c">
              Men jag vill ändå bestämt säga att svensk polis aldrig har varit
              så bra som den är i dag, oavsett vad som skrivs i tidningarna.
              De här diskussionerna kanske kommer upp som ett resultat av att
              det just inte längre står i tidningarna exakt hur många poliser
              vi har i olika delar av landet. Som bekant är det många gånger
              mediernas roll att diskutera de situationer och problem som finns.
              Det handlar inte bara om polisen; det handlar om alla delar av
              samhället. Trots att vi lever i ett mycket bra samhälle är det
              de sakerna som dominerar tidningarna. Det är faktiskt mediernas
              uppgift att kritiskt granska saker.
            </seg>
            <seg n="d18982bd">
              Sedan kan jag hålla med om att det många gånger blir ganska enahanda
              att bara diskutera problemen. Vid väldigt få tillfällen lyfts
              de framgångar fram som polisen så väl förtjänar.
            </seg>
            <seg n="09a86f59">
              För polisens del handlar det om att fortsätta att utveckla sitt
              arbete. Det är viktigt att vi fortsätter att se till så att polisen
              blir en ännu mer öppen organisation. Med den generationsväxling
              som nu sker är det väldigt positiva signaler som kommer från polismyndigheten.
              Och vi har en helt annan polis än vi hade för några decennier
              sedan. Den utvecklingen tycker jag också att vi ska bejaka.
            </seg>
          </u>
          <note type="speaker" n="b22f42fc">
            Anf. 46 JÖRGEN JOHANSSON (c):
          </note>
          <u who="jorgen_johansson_f30e7a" xml:id="i-4f591bb68c45fc56-2" n="75a376cb">
            <seg n="1fac1fa1">
              Fru talman! Jag kan nog hålla med om att vi har en bra polis
              inom vissa sektorer. Men vi har lämnat sektorer. Det jag är ute
              efter är att se det långsiktiga arbetet. Cirkeln ska slutas alltså.
              Det är den förebyggande delen som vi faktiskt har tonat ned, för
              att inte säga tonat bort.
            </seg>
            <seg n="1a9aa629">
              Jag tycker ändå att införandet av snattofonen är ett misslyckande
              för staten som ordningsmakt. Man har mer eller mindre abdikerat
              när man inför den typen av verksamhet. Den förebyggande verksamheten
              innebär att vi får färre brott i framtiden. Jag tror att vi är
              mycket bra på att göra kommandoräderna. Men jag vet att vi inte
              är bra på att sköta det förebyggande arbetet.
            </seg>
          </u>
          <note type="speaker" n="e6e3db74">
            Anf. 47 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-21" n="52f24179">
            <seg n="be9110ea">
              Fru talman! Jag ska bara säga att snattofonen inte är något lagförslag.
              Den har diskuterats tidigare. Men jag vill ändå understryka hur
              många gånger vi har sagt att polisen ska prioritera det brottsförebyggande
              arbetet.
            </seg>
            <seg n="45b52495">
              Tidigare nämndes de brottsförebyggande råden, där polisen har
              en central roll. Där har vi sett en dramatisk förändring av polisens
              uppgifter. Från början var man från polisens sida inte särskilt
              benägen att delta i det brottsförebyggande arbetet. Men där ser
              vi en helt annan aktivitet, också bland till exempel Farsor och
              morsor på stan, som jag själv har deltagit i, men även på skolor.
              Däremot ska vi inte ha tillbaka den situationen där polisen stod
              för delar av undervisningen.
            </seg>
            <seg n="6e15f2ec">
              Vi har ett problem när det gäller polisen i skolan. Det är att
              många skolor inte är intresserade av att samarbeta med polisen,
              inte minst friskolorna. Där har vi problem. Det medger jag. De
              vill inte förknippas med polisen, för det associeras med problem.
              Det tycker jag är någonting som vi får fortsätta diskutera. Jag
              är väldigt mån om att polisen ska ha en aktiv roll i kontakten
              med ungdomarna, där skolan naturligtvis har en viktig funktion.
              Och det är viktigt att skolan också fullt ut, inte bara vissa
              skolor, inser fördelarna med detta.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="5a476a0b">
            9 § Svar på interpellation 2005/06:195 om Justitiekanslerns kritik
          </note>
          <note type="speaker" n="27d1148e">
            Anf. 48 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-22" n="52f24179">
            <seg n="74ffcc9d">
              Fru talman! Hillevi Engström har frågat mig vilka åtgärder jag
              avser att vidta med anledning av Justitiekanslerns uttalanden,
              där han har framfört kritik mot det svenska rättsväsendet.
            </seg>
            <seg n="fa2e9205">
              Rättsväsendet har ett särskilt ansvar för de enskildas rättstrygghet
              och rättssäkerhet. Att rättsväsendet fungerar väl är en förutsättning
              för hela samhällslivet. Rättssäkerheten innebär bland annat att
              den enskilde kan lita på lagarna, myndigheterna och domstolarna.
              Att värna rättssäkerheten och att säkerställa ett fungerande system
              för kontroll av rättsväsendets verksamhet är viktiga uppgifter
              för mig som justitieminister. Jag vidtar därför hela tiden åtgärder
              på detta område. Av bland annat den anledningen beslutade regeringen
              i december 2004 att tillkalla en särskild utredare med uppdrag
              att analysera regleringen, organisationen och handläggningsrutinerna
              för brottsanmälningar mot anställda inom polisen och Åklagarmyndigheten,
              det så kallade internutredningsförfarandet. Uppdraget ska redovisas
              den 31 december 2006.
            </seg>
            <seg n="deeac9e4">
              Jag vill understryka att jag anser att vi har ett väl fungerande
              rättssystem och rättsväsende i Sverige. Personalen har generellt
              sett en hög kompetens. Förutsättningarna för rättsväsendets myndigheter
              att bedriva verksamhet har förbättrats genom de ekonomiska satsningar
              som regeringen har genomfört de senaste åren. Samtidigt vill jag
              slå fast att reform- och utvecklingsarbetet ska fortsätta med
              oförminskad kraft.
            </seg>
            <seg n="f6ccb8cf">
              Justitiekanslern har en viktig uppgift i att utöva tillsyn över
              bland annat rättsväsendet. Han får väcka åtal och vidta andra
              åtgärder mot tjänstemän som begår brott genom att åsidosätta vad
              som gäller för tjänsten. Jag förutsätter att han vidtar de åtgärder
              som han anser är nödvändiga för att fullgöra sina uppgifter.
            </seg>
            <seg n="adb3ba5f">
              Många poliser har i sin vardag en återkommande närhet till öppna
              konflikter och våld. Våldssituationer medger inte alltid betänketid,
              utan måste avgöras snabbt. Om en polisman då använder mer våld
              än vad som egentligen behövs är det naturligtvis allvarligt, inte
              minst för den det drabbar. Därutöver kan det innebära att poliser
              i efterhand måste vittna mot sina kolleger. Självklart ska de
              då säga sanningen.
            </seg>
            <seg n="2d8822fe">
              Polisen arbetar aktivt med etiska frågeställningar som bland
              annat är kopplade till den här typen av situationer. Genom att
              diskutera etik och moral får personalen ytterligare ett redskap
              för att kunna hantera svåra interna och externa situationer.
            </seg>
            <seg n="759b69d3">
              Även åklagare och domstolar ställs i vissa fall inför svåra bedömningsfrågor.
              Det gäller inte minst i fråga om bevisvärdering. När man bedömer
              bevis förekommer det inte sällan att ord står mot ord eller att
              vittnen lämnar motstridiga uppgifter. Det är självklart att vissa
              bedömningar i komplicerade ärenden kan diskuteras. Det är positivt
              att vi i vår demokrati har en levande debatt i rättssäkerhetsfrågor.
              Enligt min uppfattning utför åklagare och domstolar generellt
              sett sina uppgifter på ett utmärkt sätt.
            </seg>
            <seg n="93aaa54a">
              Jag vill avslutningsvis säga till Hillevi Engström att rättssäkerhetsfrågorna
              beaktas vid varje projekt som rör lagstiftning eller utveckling
              av verksamheten inom rättsväsendet. Om det framkommer skäl för
              att vidta ytterligare åtgärder för att förstärka rättssäkerheten
              kommer jag att vidta sådana åtgärder.
            </seg>
          </u>
          <note type="speaker" n="5f03f163">
            Anf. 49 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-4dbf42a0e3cec92e-0" n="da8609f1">
            <seg n="84b77799">
              Fru talman! Tack för svaret.
            </seg>
            <seg n="ee3c9c93">
              JK:s uppgift är att utöva tillsyn och upptäcka systematiska fel
              och brister i den offentliga verksamheten som ytterst justitieministern
              ansvarar för, det vill säga polis, åklagare, domstolar och kriminalvård.
              Därför är den här debatten så angelägen. Det är viktigt för lagstiftaren
              och för svenska folket att veta om justitieministern håller med
              om den kritik som JK har levererat. Svaret som vi nyss hörde ger
              ingen tydlig bild.
            </seg>
            <seg n="9bf9c596">
              Grunden i ett rättssamhälle är att vi kan lita på att våra myndigheter
              och tjänstemän agerar inom ramen för de lagar vi stiftar i kammaren.
              All offentlig makt utgår från folket, och den måste kunna kontrolleras.
            </seg>
            <seg n="8de4ad85">
              JK säger i intervjun att han har innehaft ämbetet sedan 2001.
              Nu har han kommit till insikt om alltså 2006, fem år senare att
              det sitter oskyldigt dömda människor i våra fängelser. Jag undrar
              om justitieministern delar den uppfattningen. Om så är fallet,
              vad avser justitieministern att göra åt saken?
            </seg>
            <seg n="5025429d">
              JK säger vidare att det finns fel i hela den svenska rättskedjan.
              Jag lyssnade på intervjun igen för att erinra mig vad han faktiskt
              sade. Han menade på att domstolarna inte tar beviskrav på allvar,
              att brottsutredningar är alltför enkelriktade och inte utreder
              alternativa möjligheter, att vittnen och målsägare ljuger och
              poliser ljuger. JK säger att detta leder till felaktiga domar
              i kombination med att domarna är pressade, har ont om tid och
              ont om resurser. Som JK uttrycker det: Domare är lite blasé ibland.
              Vad betyder det? Vad avser justitieministern att göra åt den saken?
              Instämmer justitieministern i JK:s analys?
            </seg>
            <seg n="45d4f518">
              Det är också intressant att veta hur länge kunskapen har varit
              känd. Hur många sitter oskyldigt dömda, om det är så? Det kan
              finnas enstaka fall, men det är oroväckande om det är ett systematiskt
              fel.
            </seg>
            <seg n="0837f53f">
              Domstolarna är politiskt pressade, menar JK. De har för lite
              tid och för dåliga resurser. Domarna är inte så eftertänksamma,
              och det brister i bevisvärderingen. Är det så?
            </seg>
            <seg n="b485970d">
              Jag blev själv oerhört förvånad över JK:s uttalanden i generella
              svepande termer. Jag menar att det är tveksamt om de är underbyggda
              av fakta. Men kanske har jag en begränsad insyn i de ärendena.
              Vi moderater menar att det behövs väsentligen mer resurser till
              hela rättskedjan. Det är intressant som justitieministern sade
              tidigare att vi satsar lika mycket pengar. Vi satsar mer än 1
              ½ miljard under 2006 i vår budget på rättsväsendet. Det skiljer
              ganska mycket.
            </seg>
            <seg n="3cd31224">
              Vi vill höja kvaliteten och förbättra polisverksamheten. Det
              finns ganska mycket som kan göras, men det är viktigt att veta
              om landets högsta ansvariga minister menar att det stämmer att
              det sitter oskyldigt dömda människor i fängelse. Det borde åtgärdas
              här och nu och inte avvaktas en utredning som tar många månader.
              Det är min fråga som jag förväntar mig ett tydligt klarläggande
              av.
            </seg>
          </u>
          <note type="speaker" n="8999ef1f">
            Anf. 50 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-23" n="52f24179">
            <seg n="d7baa020">
              Fru talman! Det allra viktigaste i den här typen av diskussioner
              är att man inte generaliserar och säger att alla poliser är jättebra
              eller att alla poliser är jättedåliga. Det tror jag är det allra
              viktigaste. Det är också viktigt att man klargör att om man talar
              om enstaka fall det inte gäller andra. Tyvärr är det många gånger
              så vid diskussioner om poliser att om en enstaka polis har gjort
              fel vid ett enstaka tillfälle drabbar det inte bara den enskilda
              polisen utan det gäller poliser över huvud taget. Faktum är att
              man ofta säger att det är polisens fel. Det är en mycket märklig
              skuldbeläggelse eftersom man då talar om något slags stor organisation.
            </seg>
            <seg n="5bd05ecc">
              Det finns naturligtvis poliser som har gjort fel. Det sker varje
              år att någon enstaka polis av de drygt 17 000 som finns till och
              med begår en brottslig gärning. Det skiljer sig inte på något
              sätt från andra yrkesgrupper. Det är viktigt att detta inte på
              något sätt påverkar att andra poliser skuldbeläggs. Vi tolererar
              aldrig en generalisering av skuldbeläggandet i andra sammanhang,
              och vi ska inte heller göra det med poliser och naturligtvis inte
              heller när det gäller domare.
            </seg>
            <seg n="d8fda6a4">
              Det är också viktigt att klargöra att vi hela tiden ska fortsätta
              att ha en öppen och fri debatt. Det har vi även när det gäller
              polisen. Vi har också sett till att debatten kan fortsätta och
              fördjupas. Vi har tillsatt det etiska rådet, vilket jag naturligtvis
              tycker är bra. Då får vi upp frågorna. Inte minst poliserna själva
              är med i diskussionen på ett helt annat sätt än tidigare.
            </seg>
            <seg n="f9ad04bd">
              När det gäller Hillevi Engströms konkreta fråga känner jag inte
              till något enskilt fall där en oskyldig människa sitter i fängelse
              i Sverige. Vi ska dock vara så ödmjuka att i alla länder som inte
              kräver hundraprocentig bevisning vilket inte Sverige eller någon
              annan stat gör, vi har ungefär samma beviskrav, nämligen ställt
              utom rimligt tvivel kan vi aldrig till hundra procent utesluta
              att en oskyldig människa aldrig någonsin döms. Fel begås helt
              enkelt, inte minst därför att olika människor har olika intressen
              och inte talar sanning.
            </seg>
            <seg n="4b75360d">
              Det här tror jag dock inte härleds i den här diskussionen om
              poliser. Däremot ska vi vara medvetna om den. Det här är inte
              nytt, annars skulle vi om vi anser att det aldrig skulle hända
              i Sverige inte behöva regler om resning. Vi ska vara ödmjuka och
              säga att det naturligtvis kan hända i Sverige liksom i andra länder.
              Det är något som naturligtvis inte ska få förekomma, men så länge
              man inte kräver absolut hundraprocentig bevisning kommer det alltid
              att finnas en viss risk.
            </seg>
            <seg n="6e7acb55">
              Det gäller dock att hela tiden eliminera risken genom att fortsätta
              att bedriva ett bra och öppet polisarbete, att domstolar naturligtvis
              också ser till att de dömer på allra bästa sätt efter bästa förutsättningar.
              Domstolarna har fått ordentliga tillskott, precis som polisen.
              Hillevi Engström tar plötsligt upp en ekonomisk fråga. Jag tar
              gärna den ekonomiska diskussionen, men då får ni från högeralliansen
              faktiskt samsas om gemensam budget. Då ska vi gärna diskutera
              ekonomin. Men så länge det spretar åt alla håll och finansieringen
              ska ske på ett sätt som andra partier inte accepterar blir det
              meningslöst att diskutera den saken.
            </seg>
            <seg n="d31857a3">
              Låt oss i stället säga att de här sakerna bör diskuteras vidare,
              att vi ska fortsätta att också våga diskutera etiska frågor inom
              polisen och det allmänna rättsväsendet samt att det ska ske på
              ett bra och nyanserat sätt.
            </seg>
            <seg n="34420442">
              Låt mig avslutningsvis säga att svensk polis aldrig har varit
              så bra som den är i dag.
            </seg>
          </u>
          <note type="speaker" n="4c1dc534">
            Anf. 51 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-4dbf42a0e3cec92e-1" n="da8609f1">
            <seg n="98a0de5b">
              Fru talman! Jag tycker att det var ett bra tillrättaläggande.
              Vad får det för konsekvenser? Jag uppfattar justitieministern
              så att han inte delar JK:s kritik, som är svävande, skuldbeläggande
              och generaliserande. Det kan begås fel, och det har begåtts fel.
              Men att hävda att poliser ljuger i den omfattning som jag tycker
              att JK gjorde i tv och radio förvånade mig. JK är utsedd av regeringen
              som den främsta juristen att övervaka myndigheter och tjänstemän.
            </seg>
            <seg n="94450b90">
              För att det inte ska råda något tvivel behöver det göras mycket
              inom rättsområdet. Vi moderater menar att det behövs mer resurser
              för att höja kvaliteten, öka effektiviteten och stärka rättsväsendet.
              Vi menar att brottsoffer måste få ett betydligt bättre stöd och
              att det behövs fler poliser vi vill ha 20 000 poliser.
            </seg>
            <seg n="c153ce0b">
              Det är också viktigt att kvalitetskraven tas på allvar, så att
              en skyldig hellre går fri än att en oskyldig person är inlåst.
              Därför menar vi att det är allvarligt för allmänhetens förtroende
              när JK uttalar sig som han har gjort, att det sitter oskyldiga
              människor inlåsta på grund av systematiska brister. Där tolkar
              jag justitieministerns svar som att han är av en annan uppfattning,
              och det tycker jag är bra.
            </seg>
            <seg n="c3e78d9e">
              Jag delar inte heller uppfattningen att det generellt är så att
              poliser ljuger för att sätta fast oskyldiga. Jag har en viss erfarenhet,
              och jag har aldrig varit med om det. Däremot finns det poliser
              som ljuger, som inte säger hela sanningen i domstol, i syfte att
              skydda kolleger. Det är allvarligt, och det ska vi försöka göra
              någonting åt.
            </seg>
            <seg n="9a973441">
              För att få ett bättre rättsväsende satsar vi i årets budget 700
              miljoner mer på polisen. Vi vill att alla poliser ska få en årlig
              återkommande vidareutbildning, och vi vill också att poliser ska
              få en bättre etikutbildning.
            </seg>
            <seg n="efab82bc">
              Sedan har vi ett förslag där vi vill att allmänheten ska kunna
              nå polisen genom en systematisk klagomåls- och synpunktshantering.
              Man ska kunna lämna klagomål och synpunkter på det som är oetiskt.
              Det finns inte i dag. I dag prövar man egentligen bara det som
              är olagligt. Jag tror att det börjar med det som är oetiskt, och
              sedan kan det leda vidare till reella brott. Jag undrar om justitieministern
              är beredd att pröva den möjligheten, att pröva de etiska övertrampen
              på ett systematiskt sätt.
            </seg>
            <seg n="a74d6576">
              Vi som sitter med i polisens ansvarsnämnd ser systematiska bekymmer.
              Bland de poliser som blir åtalade för brott, och sedermera kanske
              också blir avskedade, kan man se vissa mönster: vilka de är, hur
              gamla de är, hur länge de har jobbat och vad de har jobbat med.
              Jag tycker att det är viktigt att kunna förebygga de här brotten,
              de här etiska övertrampen. Det görs väldigt lite åt det i dag.
            </seg>
            <seg n="22b378a8">
              Det är inte heller sant att det pågår en etikdiskussion rent
              generellt inom alla polismyndigheter. Det visade sig senast när
              vi var tvungna att avskeda en polis som hade skrivit ganska skrämmande,
              obehagliga brev till högt uppsatta politiker. Den polisen hade
              jobbat 25 år i yttre tjänst, aldrig genomgått någon etikutbildning
              och ständigt jobbat på samhällets bakgård. Jag tror att han hade
              blivit överbelastad av negativa upplevelser. Då är det viktigt
              att jobba systematiskt med att förebygga övertramp och brott,
              innan det går så långt att man tvingas sluta i sitt arbete.
            </seg>
            <seg n="d696be33">
              Avslutningsvis: Det är allvarligt, och jag tycker mig se tendensen
              att allmänheten är på god väg att tappa tilltron till polisen.
              Jag undrar vad vi ska göra åt den saken. Hur ska vi kunna förbättra
              och öka allmänhetens förtroende för polisen så att fler brott
              blir uppklarade?
            </seg>
            <seg n="3dc2f9d5">
              De här uttalandena från JK har fått negativa konsekvenser, och
              jag undrar vad justitieministern avser att göra för att allmänheten
              ska återfå förtroendet i den mån det har minskat.
            </seg>
          </u>
          <note type="speaker" n="4dc00e68">
            Anf. 52 Justitieminister THOMAS BODSTRÖM (s):
          </note>
          <u who="unknown" xml:id="i-54b47f283da21fe7-24" n="52f24179">
            <seg n="81fbe03b">
              Fru talman! Låt mig först bara klargöra att om en polis inte
              berättar allting som bör berättas i en domstol, undanhåller uppgifter,
              är det inte bara allvarligt utan ett mycket allvarligt brott.
              Det är mened. Oavsett om det inte är i syfte att sätta fast en
              oskyldig person eller en person som kanske är skyldig som man
              lämnar oriktiga uppgifter, utan det handlar om att skydda en kollega,
              är detta mened, ett brott som normalt ger sex månaders fängelse
              och ett omedelbart avsked.
            </seg>
            <seg n="4954c077">
              Etiska frågor ska vi fortsätta att driva. Vi har, som sagt, tagit
              initiativ till det etiska rådet det beslutades i juni 2004. Men
              det räcker inte. Stefan Strömberg har också tillsatt ett etikarbete,
              just för att lyfta fram de här frågorna. Polisfacket driver etikfrågor.
              Här pågår många saker. Framför allt är det en helt annan, öppen,
              debatt än det har varit tidigare. Det ska polisen tåla. Men vi
              ska inte acceptera generaliseringar, utan varje enskild polis
              som begår fel ska själv svara för felen och det ska inte gå ut
              över andra poliser.
            </seg>
            <seg n="60c523a2">
              Sedan ska vi fortsätta att göra de satsningar som behövs. Jag
              välkomnar, som sagt, gärna en budgetdiskussion när ni i högeralliansen
              tillsammans har ett finansierat förslag ni säger att ni ska gå
              till val tillsammans. Innan dess är det ganska meningslöst. Men
              får ni ihop ett förslag ska jag vara den förste att ta en sådan
              diskussion.
            </seg>
            <seg n="04887fb2">
              Det finns förstås andra saker som kan göras fram till dess. Det
              gör vi också, genom att se till att polisen får bättre möjligheter
              och, som Hillevi Engström säger, kan klara upp fler brott. Vi
              har drivit de frågorna inte bara i Sverige utan också i EU.
            </seg>
            <seg n="e5d4534c">
              Vi har sett till att polisen får möjlighet att behålla ett av
              sina absolut viktigaste redskap för att kunna bekämpa brott. Det
              säger Moderaterna nej till. Det är någonting som 25 länder, höger-
              och vänsterregeringar, har sagt ja till, utom de svenska Moderaterna.
              När man har ställt sig så utanför kan man inte bli trodd när man
              säger att man menar allvar med att bekämpa allvarlig brottslighet.
              Detta är ett av svensk polis viktigaste redskap, och om man ska
              behålla en trovärdighet i de här frågorna kan man inte säga nej
              till en så viktig sak.
            </seg>
          </u>
          <note type="speaker" n="3f3d51a4">
            Anf. 53 HILLEVI ENGSTRÖM (m):
          </note>
          <u who="hillevi_engstrom_306ee4" xml:id="i-4dbf42a0e3cec92e-2" n="da8609f1">
            <seg n="6dd17a79">
              Fru talman! Jag tycker att det är ganska oförskämt att ta upp
              den frågan. Jag tror att Moderaterna är det parti som har störst
              förtroende när det gäller brottsbekämpning när olika institut
              frågar allmänheten. Att lagra vanliga människors e-post och uppgifter
              om vilka sidor på Internet de är inne på vilket vi inte vill handlar
              inte om brottsbekämpning. Den diskussionen har vi tagit, och den
              kan vi ta igen.
            </seg>
            <seg n="13712041">
              Det är bra att justitieministern tar avstånd från JK:s generella,
              svepande kritik när det gäller domstolarna, bevisvärderingen och
              polisen och att vi gör någonting åt de konkreta problemen.
            </seg>
            <seg n="e5ecd486">
              När det gäller polisen tror jag att vi måste vara mycket tydligare
              i fråga om chefs- och ledarskapsutbildning. Det är inte bra att
              myndigheterna i dag har en väldigt låg rörlighet. De 21 olika
              myndigheterna håller nästan ständigt på med internrekrytering
              för att hålla sina budgetar. Det gör att poliser blir chefer över
              sina forna kolleger, vilket gör det svårt att sätta gränser och
              gamla lojaliteter kan komma upp till ytan och påverka verksamheten.
            </seg>
            <seg n="be454e07">
              Det borde vara så att man kräver chefs- och ledarskapsutbildning
              innan man får en chefstjänst, på samma sätt som inom försvaret,
              tycker vi moderater. Det krävs också att det satsas på chefsutveckling.
              Det krävs, som jag ser det, att man har en form av handledning,
              lika väl som socialtjänsten, psykologer och kuratorer har det.
              När man ständigt jobbar med människors problem måste man kunna
              avlasta sig, för att inte ta åt sig och bli cynisk. Det krävs
              att det införs etikutveckling. Det är inte så i dag om man frågar
              poliser på fältet.
            </seg>
            <seg n="d8dfcfc5">
              Jag tror att det skulle vara bra att bredda rekryteringen för
              att få en spegelbild av samhället på ett mycket bättre sätt än
              vad som sker i dag.
            </seg>
            <seg n="a53698d4">
              Därutöver tror jag att polisen skulle må bra av att ha en sammanhållen
              ledning, en myndighet i Sverige, på samma sätt som Åklagarmyndigheten,
              Domstolsverket, Försäkringskassan med flera. Nu är det 21 olika
              chefer som gör på 21 olika sätt. Det är inte bra för rättssäkerheten,
              för den enskilde eller för brottsoffren.
            </seg>
          </u>
          <note type="speaker" n="a587dc1a">
            Anf. 54 Justitieminister THOMAS BODSTRÖM (s):
          </note>
          <u who="unknown" xml:id="i-92f5b2530adbbf21-0" n="52f24179">
            <seg n="2b4cd009">
              Fru talman! Om Hillevi Engström tar upp frågan hur polisen ska
              kunna klara upp fler brott måste hon förvänta sig att få just
              det svar som nämndes, nämligen att den diskussion som har varit
              under denna vinter handlar om det viktigaste redskapet för svensk
              polis. Det har samtliga 25 EU-länder ställt sig bakom, en kraftig
              majoritet i riksdagen och en ännu kraftigare majoritet i EU-parlamentet.
              Mer demokratiskt än så kan det inte vara. Det handlar, som bekant,
              bara om misstänkta personer. Det är dem som polisen ska få uppgifter
              om. De svenska Moderaterna ställer sig helt avvisande. Jag kan
              garantera att det har väckt en mycket stor förvåning bland andra
              EU-stater.
            </seg>
            <seg n="493bc3ac">
              Låt oss i stället fortsätta också det här arbetet med de frågor
              som Hillevi Engström tar upp. Det är ledarskapsfrågan, som är
              en mycket viktig fråga. Vi har redan börjat där, och gjort mer
              än så. Vi har mottagit förslag från Ann-Marie Begler som just
              tar upp de här ledarskapsfrågorna. Hillevi Engström har alldeles
              rätt i att det behöver göras mycket här. Chefsrekryteringen måste
              också gå till så att den inte bara bygger på ett visst antal år
              inom polisen, utan att det är just de personer som har de bästa
              förutsättningarna att bli chefer som ska bli det. De ska också
              få den utbildning som de behöver för att kunna fortsätta att utveckla
              svensk polis.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="c2ec72cb">
            Ajournering
          </note>
          <note n="8a274984">
            Kammaren beslutade kl. 15.48 på förslag av andre vice talmannen
            att ajournera förhandlingarna till kl. 18.00.
          </note>
          <u who="unknown" xml:id="i-11537892bc3956f8-0" n="52f24179">
            <seg n="72f372db">
              Återupptagna förhandlingar
            </seg>
          </u>
          <note n="0230f157">
            Förhandlingarna återupptogs kl. 18.00.
          </note>
          <note n="db65c9f6">
            10 § Svar på interpellation 2005/06:192 om strandskydd
          </note>
          <note type="speaker" n="29423d8a">
            Anf. 55 Statsrådet LENA SOMMESTAD (s):
          </note>
          <u who="unknown" xml:id="i-92f5b2530adbbf21-1" n="52f24179"/>
          <note n="2805b25f">
            Fru talman! Bengt-Anders Johansson har ställt en rad frågor till
            mig med anledning av Miljö- och samhällsbyggnadsdepartementets
            utredning Ett förnyat strandskydd , som presenterades den 11 juli
            2005, och det reviderade förslaget angående formerna för ett differentierat
            strandskydd, som presenterades den 2 december 2005.
          </note>
          <u who="unknown" xml:id="i-11537892bc3956f8-1" n="52f24179">
            <seg n="b8306248">
              Bengt-Anders Johansson frågar mig vilka åtgärder jag avser att
              vidta för att vända på perspektiven att all strandnära mark ska
              betraktas som byggbar och att mark kan undantas genom införande
              av strandskydd.
            </seg>
            <seg n="f49c422b">
              I utredningen har en översyn gjorts av de befintliga strandskyddsbestämmelserna
              som innebär såväl skärpningar som lättnader.
            </seg>
            <seg n="87725a58">
              Att jag nu ser över strandskyddspolitiken innebär dock inte att
              jag vill ändra på det som i grunden är bra. Utgångspunkten för
              strandskyddspolitiken bör vara ett generellt förbud mot nybyggnation
              inom 100 meter från strandlinjen. Det har gällt sedan 1975 och
              varit starkt bidragande till att hålla tillbaka exploateringen
              och värna våra stränder. Bostadsbyggandet längs stränderna var
              de 20 åren före införandet av det generella strandskyddet av dubbelt
              så stor omfattning som det har varit därefter.
            </seg>
            <seg n="0ff420b3">
              Jag anser alltså att det generella strandskyddet behövs även
              i fortsättningen. Tillgängliga stränder är trots allt en begränsad
              och krympande resurs, en insikt som låg till grund redan för de
              första strandskyddsbestämmelserna på 1950-talet. Inom vissa områden
              kan jag dock tänka mig ett differentierat strandskydd i syfte
              att gynna landsbygdsutveckling.
            </seg>
            <seg n="d630ccbc">
              Bengt-Anders Johansson har vidare frågat mig vilka åtgärder jag
              avser att vidta för att kommunerna ska kunna hantera strandskyddet
              inom den normala översiktsplaneringen.
            </seg>
            <seg n="7ffa2f8c">
              När det gäller den kommunala översiktsplaneringen innebär nu
              liggande förslag till förändrad lagstiftning att den kommunala
              översiktsplaneringen blir ett betydelsefullt instrument i den
              lokala tillämpningen. Kommuner får enligt förslaget möjlighet
              att peka ut områden som kan omfattas av ett differentierat strandskydd.
              Översiktsplanen är ett instrument som är väl lämpat för att göra
              de övergripande bedömningarna om var sådana områden kan komma
              i fråga. Förslaget innebär således ett stärkt kommunalt inflytande
              genom medverkan i utformningen av det differentierade strandskyddet.
            </seg>
            <seg n="ad7111dc">
              Samtidigt vill jag betona att jag inte har för avsikt att förändra
              strandskyddets karaktär av skyddslagstiftning. Ansvaret för juridiskt
              bindande beslut om de områden där differentierat strandskydd ska
              gälla ska därför fattas av länsstyrelsen.
            </seg>
            <seg n="1970a068">
              Frågan om att reglera strandskyddet i plan- och bygglagen i stället
              för miljöbalken har väckts av flera kommuner. Jag menar att strandskyddet
              bör vara en generell skyddslagstiftning, eftersom det syftar till
              att värna den allemansrättsliga tillgången till stränder och att
              bevara det rika växt- och djurlivet i strandområden. Allemansrätten
              är något som ligger de flesta medborgare varmt om hjärtat. Att
              kunna utöva den rätten längs stränderna är viktigt, inte minst
              för alla dem som inte har möjlighet att köpa sig tillgång till
              stränder. Det behövs enligt min mening ett i grunden starkt skydd
              för att hävda de intressena gentemot de starka exploateringsintressena.
              Att överföra frågan om strandskydd till planlagstiftningen är
              därför inte lämpligt.
            </seg>
            <seg n="6094d5f4">
              Bengt-Anders Johansson har också frågat mig vilka åtgärder jag
              avser att vidta för att minska vad han kallar trubbigheten vid
              tillämpning av glesbygdsbegreppet när det gäller bebyggelse i
              strandnära lägen.
            </seg>
            <seg n="ebb3ff69">
              Jag välkomnar en diskussion om vilka begrepp som är lämpliga
              att använda i en reviderad strandskyddslagstiftning som syftar
              till att möjliggöra en rumsligt differentierad tillämpning. Frågan
              om huruvida termen glesbygdsutveckling är lämplig har rests också
              vid remissbehandlingen. Jag anser att det viktigaste inte är vilket
              begrepp som används utan att det blir tydligt vilka områden som
              ska eller kan komma ifråga för lättnader. Den diskussion som har
              förts visar att termen landsbygdsutveckling kan vara mer lämplig
              i det här sammanhanget .
            </seg>
            <seg n="35d9eda1">
              På Bengt-Anders Johanssons fråga vilka åtgärder jag avser att
              vidta för att ge rimlig tid för en kommunal remissbehandling av
              det reviderade förslaget vill jag börja med att konstatera att
              jag är medveten om att tiden för det reviderade förslaget om formerna
              för ett differentierat strandskydd har varit begränsad. Min bedömning
              är dock att formerna för remissbehandlingen ligger inom ramen
              för de krav som ställs. De synpunkter som har lämnats, bland annat
              från kommunerna, ger ett värdefullt bidrag till den fortsatta
              beredningen. Låt mig också understryka att det förslag som behandlades
              på remissmötet i december på väsentliga punkter tillmötesgår just
              kritik från kommunala remissinstanser.
            </seg>
            <seg n="a9705208">
              Avslutningsvis skulle jag vilja säga att arbetet inom Regeringskansliet
              fortsätter med översynen av strandskyddet. Min förhoppning är
              att den framtida strandskyddspolitiken kommer att bidra till en
              balans mellan friluftslivet, den biologiska mångfalden och lokala
              utvecklingsbehov.
            </seg>
          </u>
          <note type="speaker" n="99b19b07">
            Anf. 56 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-eb4d803f76e81e00-0" n="9bdb819c">
            <seg n="6afa75ae">
              Fru talman! Tack miljöministern för det svar som jag har fått!
              När vi nu talar om strandnära byggnation tycker jag att det är
              viktigt att man poängterar i spåren av de översvämningar som har
              varit att vi inte talar om byggnation på vilken mark som helst,
              utan det måste naturligtvis vara för ändamålet lämplig mark för
              byggnation.
            </seg>
            <seg n="cee821fc">
              Sverige har en ofantlig rikedom i den naturrikedom som vi har
              tillgång till. Det innebär att vi har otroligt mycket strand i
              det här landet, otroligt mycket strand jämfört med många andra
              länder. Jag påstår att mycket av människors välbefinnande är knutet
              till den miljö som man bor och verkar i eller där man vistas på
              sin fritid. Historiskt har det inte funnits några regler eller
              myndigheter, utan det har skapats en fantastisk mångfald efter
              människors eget gottfinnande. Det tror jag har varit bra för utvecklingen.
              Alla erfarenheter visar att där människor bor och verkar skapas
              det också en tillväxt i form av attraktivt boende. Boende skapar
              byggjobb, det skapar ökad efterfrågan inom tillverkningsindustrin,
              och det ger en ökad kapitalbildning. Inte minst storstadsområdena
              visar att så är fallet.
            </seg>
            <seg n="a2d727fe">
              Då är min fråga som jag absolut vill ha svar på under den här
              debatten: Delar miljöministern min bild av att det här är en tillväxtfråga?
            </seg>
            <seg n="bc995f5c">
              Fru talman! Den omvända ordning som vi moderater står för är
              att vi i princip skulle ha möjlighet att bygga överallt, men kommunerna
              skulle genom detaljplaner kunna undanta exempelvis strandnära
              bygge vi talar inte om att bygga precis på stranden. Vi tror nämligen
              att det är en bättre tingens ordning. Då måste man från det allmännas
              sida tänka till var det är lämpligt att lägga ut skyddet och inte
              som miljöministern förordar lägga ut en bred matta av förbud över
              hela landet.
            </seg>
            <seg n="d3fe9af3">
              Detta avvisas av miljöministern. Men ändå vill hon luckra upp
              det hela och säger att man vill skydda stränderna. Då kan man
              fråga sig varför det är just 100 meter som är så viktigt, eller
              300 meter i det utökade skyddet. Varför är det just de gränserna
              som man har låst fast sig vid? Var kommer i så fall flexibiliteten
              in?
            </seg>
            <seg n="1c697dae">
              Jag påstår att om vi historiskt sett hade haft den typ av generella
              strandskydd som miljöministern nu är förespråkare för hade inte
              någon av våra storstäder kunnat etableras som de har kunnat eller
              många andra städer för den skull. Jag påstår att Helsingfors är
              en av Europas vackraste huvudstäder beroende på den närhet till
              vatten som den har, men för den skull har inte Helsingfors förstört
              strandremsor långt in i Mälaren eller långt utmed kusten. Vi måste
              kunna släppa fram detta på betydligt mycket fler ställen. Miljöministerns
              förslag är utpräglat trubbigt.
            </seg>
            <seg n="4f7263ce">
              Miljöministern talar i andra sammanhang om vissa områden där
              bebyggelsetrycket inte finns. Det innebär egentligen att där ingen
              vill bo ska det vara möjligt att få bygga.
            </seg>
            <seg n="0cebd4de">
              Jag vill påstå att det här är en flexibilitet utan något som
              helst innehåll. Min fråga är: Är det Miljöpartiet eller Vänstern
              som ska få betalt den här gången?
            </seg>
          </u>
          <note type="speaker" n="4e79c0e8">
            Anf. 57 RAGNWI MARCELIND (kd):
          </note>
          <u who="ragnwi_marcelind_f36578" xml:id="i-1eaf9b5b97d4dbaf-0" n="f54abcc1">
            <seg n="619b4348">
              Fru talman! Jag har tagit del av miljöministerns svar till Bengt-Anders
              Johansson och kan inte påstå att svaret på något sätt förändrar
              min tidigare uppfattning att kommunerna har körts över i strandskyddsfrågan.
            </seg>
            <seg n="65598670">
              Som ansvarig för strandskyddsfrågorna har ministern i rask takt
              försökt att driva igenom en mycket dålig reformering av strandskyddet.
              De berörda kommunerna behöver ett flexiblare regelverk, precis
              som Bengt-Anders har varit inne på, för att kunna bygga mer längs
              kuster och vattendrag. De gavs inte ens en rimlig remisstid för
              att komma in med sina synpunkter. Jag kan inte se annat än att
              Socialdemokraterna i stället för att ge kommunerna ett större
              inflytande över bostadsplanering kringskär det kommunala självstyret
              och den demokratiska processen.
            </seg>
            <seg n="e69654a5">
              I svaret säger ministern att formerna för remissbehandlingen
              ligger inom ramen för de krav som ställs. Hur förhåller det sig
              till de uttalanden som KU redan tidigare har framfört när det
              gäller just remisstider? Hur står sig beslutet att hålla ett så
              kallat remissmöte några dagar innan jul i förhållande till KU:s
              beslut att sådana möten bara ska hållas i undantagsfall? Vi såg
              också resultatet av det hastigt påkomna remissmötet. Det var ungefär
              tio kommuner som hade möjlighet att sluta upp.
            </seg>
            <seg n="ea53778d">
              Det som i departementets föreställningsvärld tydligen uppfattas
              som fullt tillräcklig tid är inte nödvändigtvis det i andra sammanhang
              där den demokratiska processen värderas annorlunda. Det finns
              kommuner som låter både kommunstyrelsen och kommunfullmäktige
              fatta beslut i sådana remissärenden som det rör sig om i det aktuella
              fallet. Då är vi alla medvetna om att det krävs mer tid. Den snäva
              tidsmarginalen gav inte kommunerna det utrymmet.
            </seg>
            <seg n="0742064d">
              Intressen utanför kretsen av remissinstanser har också enligt
              uppgifter haft väldigt svårt att kunna ta del av informationen,
              eftersom det reviderade förslaget inte har funnits med på regeringens
              hemsida. Det skulle jag också vilja ha en kommentar om. Det är
              mycket anmärkningsvärt att ett förslag med så stor betydelse för
              framtiden för många kommuner i Sverige kan ha en sådan kort remisstid.
            </seg>
            <seg n="166cfe64">
              Demokratin sätts helt enkelt ur spel då remisstiden knappast
              möjliggör en korrekt demokratisk behandling av frågan ens i de
              kommuner som är remissinstans. Bristen på tillgänglighet för andra
              intresserade än remissinstanserna gör förfarandet ännu mindre
              legitimt.
            </seg>
            <seg n="5cbd4389">
              Jag vill till slut i sakfrågan anföra det som jag tidigare har
              sagt när jag har debatterat frågan med miljöministern. Man brukar
              säga om Finland att det är de tusen sjöarnas land. Det har 56
              000 sjöar större än en hektar. Men Sverige har faktiskt över 98
              000 sjöar som är större än en hektar.
            </seg>
            <seg n="d655b134">
              Stränder är någonting vi har en väldigt stor tillgång till. Därför
              tycker jag att kommunerna borde få en större möjlighet att själva
              besluta om hur de vill planlägga attraktiva boenden som också
              är strandnära utan att regeringen ska vara klåfingrig och styra
              kommunerna i frågan.
            </seg>
          </u>
          <note type="speaker" n="33ae08c9">
            Anf. 58 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-f6064aa9c7354d38-0" n="b1e7fa87">
            <seg n="dde92244">
              Fru talman! En levande skärgård året runt kräver mer än fina
              och vackra ord. Det kräver att det finns en bofast befolkning
              i skärgården som har möjligheter att få jobb, utkomst och att
              bo där. Därför måste strandskyddet utformas så att en sådan utveckling
              kan fortsätta i skärgården.
            </seg>
            <seg n="63c97935">
              Nu tänker jag tala specifikt om Helsingforss skärgård. Läser
              man förslaget som finns kommer det att skärpa strandskyddet rejält
              för kommunerna i Helsingforss län. De ligger i en tätbefolkad
              region med ett högt befolkningstryck och bebyggelsetryck.
            </seg>
            <seg n="92d0b773">
              Jag läser i svaret från miljöministern att hon kan tänka sig
              att differentiera strandskyddet i syfte att gynna landbygdsutvecklingen.
              Min fråga är då: Kan möjligtvis Helsingfors skärgård anses som
              landsbygd och omfattas av detta? Det är min första konkreta fråga.
            </seg>
            <seg n="9f8e3d8f">
              Jag kommer att ta upp två aspekter, och jag kommer också att
              tala om varför jag tar upp dem. Jag är väldigt intresserad av
              svaret. De nya bestämmelserna kommer att göra att länsstyrelsen
              får en roll att överpröva vad kommunerna har sagt. Det är väldigt
              många som är väldigt kritiska till detta. De menar att kommunerna
              måste få ha kvar sin möjlighet att tillämpa strandskyddet och
              ge olika dispenser.
            </seg>
            <seg n="5fa7221d">
              Det är inte det förslag som vi moderater står för, men jag tar
              upp detta. Det är också väldigt många som är väldigt kritiska
              till att länsstyrelsen ska kunna återinföra strandskyddet i äldre
              detaljplaner. Det kommer att skapa väldigt stor osäkerhet och
              väldigt mycket konflikter.
            </seg>
            <seg n="f1acb99b">
              Dessa två aspekter har förts fram av 13 kommunalråd och kommunstyrelseordförande
              i Helsingforss län, alla i skärgårdskommuner. De representerar
              fem partier. Det är moderater, socialdemokrater, folkpartister,
              centerpartister och kristdemokrater som har skrivit om detta i
              många debattartiklar. De reagerar väldigt starkt.
            </seg>
            <seg n="ab1a0d4d">
              Därför är jag intresserad av miljöministerns kommentarer om de
              två delar som jag tog upp. Jag poängterar att det inte helt stämmer
              överens med vad vi moderater säger i riksdagen. Men det är ändå
              delvis att man ska ha kvar det kommunala självstyret.
            </seg>
            <seg n="da6b5876">
              Det finns en sådan bred enighet i skärgårdskommunerna i Helsingforss
              län oavsett parti, och allihop sitter vi i majoritet. Det är de
              partier som finns i majoritet i skärgårdskommunerna. Det är Haninge,
              Värmdö, Norrtälje, Vaxholm, Österåker och Nynäshamn som är representerade.
            </seg>
            <seg n="108316d0">
              Jag är väldigt intresserad av att få höra svaret på de två frågorna.
            </seg>
          </u>
          <note type="speaker" n="3a8ff088">
            Anf. 59 Statsrådet LENA SOMMESTAD (s):
          </note>
          <u who="unknown" xml:id="i-54b47f283da21fe7-25" n="52f24179">
            <seg n="af45e43b">
              Fru talman! Jag ska kort säga något om proceduren. Vi har haft
              en vanlig remissomgång med gott om tid för alla att svara. Vi
              har därefter följt upp med ett remissmöte på en mindre del i syfte
              att pröva ett nytt förslag som tillmötesgår just kommunernas synpunkter.
              Vi kommer troligtvis att få tillfälle att återkomma till detta
              i KU, eftersom frågan kommer att tas upp där. Jag tänker därför
              nu fokusera på sakfrågan, som det kanske är viktigast att vi diskuterar.
            </seg>
            <seg n="d0c4ca20">
              När det gäller beskrivningen av hur Sverige ser ut, våra sjöar,
              vår sjörikedom och vikten av detta har jag ingenting att invända
              mot Bengt-Anders Johanssons resonemang. Är strandskyddet en tillväxtfråga?
              Ja, det är en tillväxtfråga, men det är inte bara en tillväxtfråga.
            </seg>
            <seg n="b92072fe">
              En lättnad i strandskyddet kan betyda mycket till exempel för
              inlandskommuner. Forskare har pekat på att det kanske framför
              allt kan betyda någonting för fritidsbebyggelsen. Att däremot
              tro att det skulle ha stor betydelse för utökad permanent bebyggelse
              och att områdena skulle få i gång en ekonomisk utveckling är kanske
              att tro för mycket. Där spelar jobb och annat en större roll.
            </seg>
            <seg n="afd17c26">
              Det är dock också så att en tillväxtresurs i Sverige är turismen.
              En tillväxtresurs är också att vi har våra fina stränder som kan
              öppnas för alla. Därför är det inte så självklart hur sambandet
              mellan tillväxt och strandskydd ser ut. Det är också sådant som
              vi har försökt att beakta.
            </seg>
            <seg n="2314fbb1">
              Det finns förslag om att vi skulle ha en lösning att det regleras
              i plan- och bygglagen, vilket skulle ge kommunerna ett större
              inflytande. Men det skulle också innebära att vi upphävde det
              generella strandskydd vi har i dag.
            </seg>
            <seg n="1a11e347">
              Jag vill betona att regeringens förslag innebär en kontinuitet.
              Strandskyddet har legat i den nationella lagstiftningen under
              mycket lång tid. Så har det varit ända sedan 50-talet då det infördes
              första gången. Att gå tillbaka till ett system som Bengt-Anders
              Johansson är inne på innebär att vi i stället skulle se ut vad
              vi vill spara. Det var vad vi hade innan det generella strandskyddet.
              Det visade sig inte vara tillräckligt.
            </seg>
            <seg n="03736579">
              Det är på grund av vi införde ett generellt strandskydd som vi
              har lyckats minska bebyggelsen inom strandnära områden och värna
              stränderna. Det är viktigt att betona att vi har en kontinuitet.
              Det handlar inte om att begränsa och beskära kommunalt inflytande.
              Det handlar om att vi fortsätter att ha en nationell skyddslagstiftning
              där kommunerna fortsatt kommer att ha en stor roll.
            </seg>
            <seg n="e4771915">
              Även fortsättningsvis kommer ett dispensbeslut att kunna delegeras
              till kommuner. Kommunerna kommer att få en större möjlighet när
              det gäller att peka ut områden som kan få lättnader och där landsbygdsutveckling
              kan vara ett skäl för att upphäva strandskyddet. Man kan få möjlighet
              att upphäva strandskydd på grund av tätortsutveckling och infrastrukturutveckling.
            </seg>
            <seg n="6a4dd075">
              Vi ger alltså nya lagrum för kommunerna att arbeta inom. Länsstyrelserna
              kommer att se över 300-metersgränsen. Det innebär att en hel del
              kommuner kommer att få större områden som inte omfattas av strandskydd,
              som vi bedömer det, när man gör översynen.
            </seg>
            <seg n="32104551">
              100 meter har bedömts som ett lämpligt avstånd för att skydda
              strandlinjen. Man kan alltid diskutera avstånd, men vi har inte
              sett skäl att frångå detta.
            </seg>
            <seg n="ba617fd3">
              Kommunerna kommer fortsatt att ha en viktig roll. Vi förändrar
              egentligen inte grunderna här, utan tvärtom bygger det här på
              en kontinuitet en reform av ett strandskydd som vi har.
            </seg>
            <seg n="5236aafc">
              När man lyssnar till exempel på Ragnwi här så kan man få en känsla
              av att vi har smugit på en revolution när det gäller strandskyddet.
              Det är tvärtom. Vi bygger vidare på en lagstiftning som vi har,
              men vi gör den mer flexibel.
            </seg>
            <seg n="13567ae3">
              Jag vill gärna återkomma till Marietta de Pourbaix-Lundins frågor
              i senare svar. När det gäller kustområdena så innebär vårt förslag
              en skärpning på det sättet att vi lägger dispenser på länsstyrelsen.
              Det innebär också att vi inte får samma lättnader för landsbygdsutvecklingen
              som i andra delar av landet. Däremot finns det andra lättnader
              som också gäller strandskyddet i kustområdena, och det återkommer
              jag gärna till.
            </seg>
          </u>
          <note type="speaker" n="f0c6f378">
            Anf. 60 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-eb4d803f76e81e00-1" n="9bdb819c">
            <seg n="fdd53673">
              Fru talman! Jag vill också rikta ett tack till miljöministern
              för att jag fick ett klart och entydigt svar om att vi är överens
              om att strandnära byggnation är en tillväxtfråga. Även om man
              inte bor där permanent så påstår jag att det ger ett underlag
              för fler arbetstillfällen oavsett var de finns.
            </seg>
            <seg n="243a0c10">
              Det är intressant att höra när miljöministern lyfter fram kommunens
              viktiga roll. I nästa andetag säger hon: Ja, ja, men det är länsstyrelsen
              som ska avgöra. Det är ett steg fram och ett steg bak, och så
              står vi alltså still på samma ställe. Det illusionsnumret får
              man nog göra i mörkare lokaler än den här för att någon ska gå
              på. Det har inte hänt någonting, vill jag påstå.
            </seg>
            <seg n="6b506143">
              Dessutom torde det vara så att regeringen kommer att avgöra om
              Naturvårdsverket överklagar. Det innebär att vi är tillbaka till
              precis den situation som vi har nu; det är regeringen som till
              syvende och sist ska besluta.
            </seg>
            <seg n="ce97464d">
              Jag förstår hur viktig den generella skyddslagstiftningen är
              för miljöministern. Hon använder allemansrätten och växt- och
              djurliv som argument för detta. Det är precis som att jag inte
              skulle vilja värna om vare sig allemansrätt eller ett mångfasetterat
              djur- och växtliv. Självfallet står vi moderater upp för detta.
              Men det behöver inte stå emot varandra. Det visar den erfarenhet
              som vi har. Vi har inte exploaterat speciellt mycket av våra strandnära
              möjligheter i det här landet.
            </seg>
            <seg n="a9c9a6dc">
              Jag vill bara poängtera att de svenska Kommun- och Landstingsförbunden
              har kommit med en skrivelse där man är överens om att man vill
              hantera det här enligt översiktsplaneringen. Jag vet att Småkom
              har uppvaktat ministern i flera omgångar om att man vill lägga
              det här på kommunerna. Jag vill påstå att alla kommuner är för
              detta.
            </seg>
            <seg n="3d9db58d">
              Ministern säger att vi har haft den här ordningen sedan 50-talet
              etcetera. Att jämföra kommuner från 50-talet med kommuner i dag
              är inte ens seriöst, påstår jag. Det finns ett helt annat underlag
              för att fatta komplicerade beslut i en kommun i dag än det gjorde
              för snart 60 år sedan.
            </seg>
            <seg n="a8fa2a89">
              Min fråga till miljöministern är: Vad är det som gör miljöministern
              mer lämpad att avgöra den här typen av frågor än av folket direktvalda
              företrädare i lokaldemokratin? Är det väljarna som inte har förstått
              att välja rätt företrädare, eller vad är det?
            </seg>
            <seg n="7186a527">
              Fru talman! Jag går tillbaka till trubbigheten. Miljöministern
              säger i sitt svar att hon välkomnar ett resonemang om den rumsligt
              differentierade tillämpningen. Jag vill påstå att förändringen
              i ord från glesbygdsutveckling till landsbygdsutveckling inte
              för någonting med sig inom förenkling eller förändring absolut
              inte.
            </seg>
            <seg n="c51d1f90">
              Sedan säger dessutom ministern att det här ska bli tydligt. Om
              det ska bli tydligt så kommer den bestämmelsen att bli fullständigt
              obegriplig om den ska kunna anpassas för hela landet. Det är just
              detta som är poängen. Det är omöjligt att med ett begrepp täcka
              in Sverige. Detta bygger alltså på en fullständigt felaktig utgångspunkt.
            </seg>
            <seg n="e3a6c58c">
              Varför skulle miljöministern vara bättre skickad än lokalt direktvalda
              förtroendevalda? Det är den fråga som jag skulle vilja få svar
              på.
            </seg>
          </u>
          <note type="speaker" n="dd0b88ce">
            Anf. 61 RAGNWI MARCELIND (kd):
          </note>
          <u who="ragnwi_marcelind_f36578" xml:id="i-1eaf9b5b97d4dbaf-1" n="f54abcc1">
            <seg n="518139b2">
              Fru talman! Ministern undviker gärna processfrågan, och det kan
              jag förstå. Men även om vi skulle fokusera på sakfrågan så har
              jag lite svårt att förstå det här. Jag kan inte se att svaret
              på interpellationen ger några starka skäl till att staten ska
              ha den exklusiva rätten att bestämma över vårt lands stränder
              och våra kommuners stränder.
            </seg>
            <seg n="ec50bd0a">
              Ministern säger att jag låter som att jag uppfattar att regeringen
              håller på att smyga på kommunerna en revolution. Det är inte i
              första hand jag som uppfattar det så, utan kommunerna upplever
              det som att detta förfarande inte är godtagbart. Man känner sig
              blåst och man känner sig lurad. Det tror jag att ministern är
              fullt medveten om och har fått många indikationer på.
            </seg>
            <seg n="73060796">
              Miljöministern säger i sitt första svar att kommunernas bidrag
              behandlas som värdefulla inslag. Vad är det för någonting? Jag
              tycker att kommunernas åsikter och synpunkter måste vara oerhört
              vägledande dels utifrån det kommunala självstyret, dels därför
              att detta är människor med stor kompetens när det gäller hur det
              ser ut ute i deras kommuner. De vet vilka strandnära möjligheter
              man har att bebygga för att skapa den tillväxt som interpellanten
              har talat om.
            </seg>
            <seg n="9dd207ba">
              Sanningen är den att staten inte vill släppa ifrån sig rätten
              att bestämma. Det beklagar jag. Jag skulle önska att den fortsatta
              processen i strandskyddsfrågan kunde handla mycket mer om att
              ge kommunerna fria händer att själva bedöma. Jag tror att människor
              som sitter i de kommunala styrande organen har en vilja att bevara
              vår vackra natur men också att skapa möjligheter för människor
              att leva och bo på attraktiva boplatser som skapar en vilja för
              människor att också flytta från våra storstadsområden till glesbygd.
            </seg>
          </u>
          <note type="speaker" n="f3c452e2">
            Anf. 62 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-f6064aa9c7354d38-1" n="b1e7fa87">
            <seg n="ade5a718">
              Fru talman! Det var synd att miljöministern inte hann svara på
              mina tre frågor. Eftersom jag inte har några fler debattinlägg
              så blir det lite tokigt. Men mina tre frågor kvarstår. Den första
              gäller ifall det differentierade strandskyddet också gäller Helsingforss
              skärgård. Och ska länsstyrelsen kunna pröva dispenserna? De kan
              de inte i dag, utan det gör kommunerna. Det är vad kommunpolitikerna
              skriver i skärgårdskommunerna i Helsingforss län. Nu ska också
              länsstyrelsen plötsligt kunna återinföra strandskydd i äldre detaljplaner,
              vilket är mycket märkligt. Vi får se om jag får svar på detta
              även om jag inte kan gå upp och bemöta det sedan.
            </seg>
            <seg n="e48acf02">
              I debatten hittills känner jag att den stora skiljelinjen går
              mellan om man har en tilltro till kommunpolitikerna eller inte.
              Vilken kommunpolitiker vill inte att ens kommun ska vara attraktiv
              ur friluftssynpunkt? Man vill att det ska finnas fina naturupplevelser.
              Man ska kunna ha en bofast befolkning och man ska kunna få en
              utveckling och en tillväxt. Detta vill ju alla kommunpolitiker.
            </seg>
            <seg n="e8527056">
              Jag lovar att de står och gör en väldigt noggrann avvägning innan
              de säger att man får bygga vid stranden. De känner dessutom till
              de lokala förhållandena längs alla de mil av stränder som vi har
              i Sverige, vilket man inte gör på ett högre plan i regering eller
              riksdag. Vi gör inte det!
            </seg>
            <seg n="d90908d5">
              Därför har jag väldigt svårt att förstå att man inte har större
              tilltro till kommunpolitiker än vad miljöministern uttrycker här.
              Det handlar inte om någonting annat än misstro gentemot kommunpolitiker.
              Bara för att man sitter i riksdag eller regering så tror man att
              man vet så mycket bättre. Så är det inte.
            </seg>
          </u>
          <note type="speaker" n="9e53b904">
            Anf. 63 Statsrådet LENA SOMMESTAD (s):
          </note>
          <u who="unknown" xml:id="i-54b47f283da21fe7-26" n="52f24179">
            <seg n="5fc83f7f">
              Fru talman! Jag tror att vi måste tala klarspråk när det gäller
              kommunerna. Om vi gör om strandskyddslagstiftningen så att den
              ligger i plan- och bygglagstiftningen går vi från en lagstiftning
              där det inte är tillåtet att bygga inom 100-metersgränsen annat
              än med dispens till en lagstiftning där det är tillåtet. Det är
              självklart att om vi har en lagstiftning där det är tillåtet och
              där man gör enskilda bedömningar oavsett om det är kommuner eller
              andra som gör dem så har vi lättat eller egentligen avskaffat
              det generella strandskyddet. Då får vi mer bebyggelse vid stränderna.
            </seg>
            <seg n="ffe8958e">
              Vi kan ha olika uppfattningar om hur vi vill ha det, men min
              bedömning är att vi då kommer att få en stor byggnation vid stränderna
              av det slag som vi hade innan vi införde den strandskyddslagstiftning
              som vi har i dag. Det är också min kommentar till Bengt-Anders
              Johansson som säger att ni moderater verkligen vill värna stränderna
              och att erfarenheten visar att vi inte har exploaterat våra stränder
              under alla dessa år. Nej, för vi har ju också haft en strandskyddslagstiftning
              som har varit väldigt stark.
            </seg>
            <seg n="04316cd1">
              Är jag som miljöminister bättre skickad att fatta de här besluten?
              Nej, jag är inte bättre skickad. Men det vi gör här i riksdagen
              genom strandskyddslagstiftningen är att komma överens om vilka
              regler som ska gälla i hela landet, och det har även tidigare
              riksdagar gjort. Det görs i demokratisk ordning. Det innebär att
              vi sätter vissa gränser för kommunernas möjligheter att därefter
              planera. Normalgränsen är att 100 meter från stranden börjar byggnationen.
              Det är en begränsning och en restriktion för den kommunala planeringen
              som vi tillsammans i riksdagen beslutar om. Det är väldigt sällan
              som strandskyddsärenden kommer till regeringen.
            </seg>
            <seg n="77ac6c47">
              Låt mig gå in på Marietta de Pourbaix-Lundins frågor. Förslaget
              att länsstyrelser ska få rätt att överpröva enskilda beslut i
              kommuner är ett förslag som just syftar till att få en större
              närhet när det gäller att följa tillämpningen av strandskyddslagstiftningen.
              Hittills har det bara varit Naturvårdsverket som har kunnat överklaga.
              Det har inneburit att vi har haft väldigt många dispenser och
              oerhört få överklaganden. Vi har inte fått den praxis och den
              signal tillbaka till kommunerna som man har behövt. Många kommuner
              har också uttryckt väldigt starkt att man mycket hellre ser ett
              nära samarbete med länsstyrelserna, som ju är närmare och har
              en större kännedom om den enskilda regionen.
            </seg>
            <seg n="b28e3844">
              Sedan gällde det Helsingforss skärgård och över huvud taget hela
              kustområdet. Som förslaget nu ser ut är det vår bedömning att
              det behövs skärpningar i kustområdena därför att där har vi haft
              väldigt mycket byggnation. Där finns också den största kritiken
              mot exploateringen. Det är inte bara kommunerna som är remissinstanser
              för den här utredningen. Vi har också andra remissinstanser som
              Svenska Turistföreningen, Svenska Naturskyddsföreningen och andra
              intressenter som snarare skulle vilja se en skärpning av strandskyddet
              såsom det ser ut i dag. Bakgrunden till detta är naturligtvis
              den omfattande exploatering som finns längs våra kuststränder.
              Det är också väldigt många enskilda som hör av sig och är förtvivlade
              över byggnationen vid stränderna. Det måste vi också ha med oss
              när vi diskuterar detta.
            </seg>
            <seg n="5da5003e">
              Kustområdena ingår inte i de områden där landsbygdsutveckling
              är möjlig. Däremot preciserar vi väldigt tydligt med kriterier,
              Bengt-Anders Johansson, vilka områden som kan komma i fråga. Vi
              säger att man inte kan medge detta i områden som ligger i storstadsregionerna,
              i närheten av större tätorter, i kust- och skärgårdsområden eller
              andra områden med stora värden för strandskyddets syften. Det
              här är en precisering. Den syftar också till att det ska finnas
              en viss flexibilitet. Länsstyrelserna fastställer, och kommunerna
              föreslår. Så kommer det att se ut.
            </seg>
            <seg n="827806ef">
              Till Marietta de Pourbaix-Lundin vill jag också säga att andra
              lättnader gäller även i kustområdena, som tätortsutvecklingen
              som jag nämnde och att se över 300-metersgränsen samt till exempel
              förenkling för kommunerna att ge dispens inom redan färdig tomt.
            </seg>
          </u>
          <note type="speaker" n="ca2addfa">
            Anf. 64 BENGT-ANDERS JOHANSSON (m):
          </note>
          <u who="bengt-anders_johansson_e22bc9" xml:id="i-eb4d803f76e81e00-2" n="9bdb819c">
            <seg n="0d4c8338">
              Fru talman! Något mer tydligt klarspråk än vi fick här nu för
              en liten stund sedan är väl svårt att uppbringa. Det framstår
              tydligt att miljöministern är näst intill paniskt förskräckt för
              kommunala beslut. Det var mycket tydligt. Dessutom fyllde hon
              på med att det är vi i riksdagen som skapar reglerna. I demokratisk
              ordning, lade hon sedan till. Då sätter hon upp skölden framför
              sig och menar att hon är väldigt obetydlig i detta.
            </seg>
            <seg n="6755edd7">
              Det är miljöministern som är föredragande i regeringen när det
              gäller den här typen av lagstiftningsfrågor. När det kommer överklaganden
              inom samma område är det också miljöministern som är föredragande.
              Jag har inte varit med på något regeringssammanträde, men det
              torde vara så att det miljöministern säger också går igenom i
              regeringen. Därmed sagt är det miljöministern som är bättre skickad,
              enligt sitt eget sätt att betrakta det, än de av Sveriges väljare
              valda kommunala företrädarna. Då har vi fått ett svar på det.
            </seg>
            <seg n="a60c06e4">
              Fru talman! Jag har velat peka på betydelsen av att få en omvänd
              ordning för att skapa ett mervärde ute i kommunerna och för att
              skapa en mångfald i stället för en enfald. Jag har pekat på trubbigheten
              i den centralbyråkratiska anda som miljöministern företräder och
              som kommer att bli näst intill omöjlig att hantera. Jag påstår
              det. Det kommer att bli mängder av överklaganden. Ingen vet vad
              som kommer att gälla.
            </seg>
            <seg n="f74f8ec9">
              Jag har också pekat på kommunernas makt över strandskyddet och
              hur viktigt det är att vi släpper efter och ger dem den möjlighet
              som de så hett eftertraktar. Sedan måste man ge kommunerna en
              rimlig chans att arbeta. Det är flagrant, miljöministern, på vilket
              sätt man hanterade detta precis före jul.
            </seg>
            <seg n="ec49ec51">
              Fru talman! Avslutningsvis kan jag bara konstatera att miljöministern
              inte är beredd att ändra sig och inte lyssnar. Och varför skulle
              hon göra det? Hon vet ju bäst från början.
            </seg>
          </u>
          <note type="speaker" n="b76c1df3">
            Anf. 65 Statsrådet LENA SOMMESTAD (s):
          </note>
          <u who="unknown" xml:id="i-54b47f283da21fe7-27" n="52f24179">
            <seg n="ea5404d5">
              Fru talman! Låt mig först avsluta mitt svar till Marietta de
              Pourbaix-Lundin som också undrade om planer. Det ligger i förslaget,
              precis som Marietta de Pourbaix-Lundin säger, att om vi har haft
              en plan där strandskyddet har varit upphävt tidigare, till exempel
              för att det har varit en hamn eller något annat, föreslår vi att
              om det ska göras nya planer och helt nya verksamheter bör vi ha
              en ny prövning av om strandskyddet fortfarande ska vara upphävt
              eller om det finns skäl att ha normala strandskyddsbestämmelser.
            </seg>
            <seg n="5ab34f2f">
              Det här är ett förslag som vi lägger fram bland annat för att
              se till att få en större balans i landet. Som strandskyddslagstiftningen
              ser ut i dag finns det väldigt omfattande bebyggelse längs stränder
              i många av våra tätortsområden just därför att vi redan har så
              många områden där strandskyddet är upphävt. Det här upplevs som
              väldigt obalanserat och orättvist i många andra delar av landet.
              Vi tror att det är viktigt att se på detta. Jag tycker att det
              är ett bra förslag som kan hjälpa oss att balansera i de tätbebyggda
              områdena. Det kommer absolut inte att hindra att vi återigen kan
              ha ett upphävt strandskydd om man anser att det är lämpligt.
            </seg>
            <seg n="539a49b5">
              Den kommunala självstyrelsen är högt värderad av alla partier.
              Jag tycker att det är ynkligt att försöka använda det som sköld
              för att försöka driva igenom argumenten i en sakfråga som handlar
              om strandskyddslagstiftningen. Vi tycker att det är viktigt att
              ha ett kommunalt självstyre. Strandskyddslagstiftningen har alltid
              legat på nationell nivå. Frågan är om vi självklart ska föra över
              hela den lagstiftningen till kommunerna. Jag menar att det inte
              är självklart. Vi har samma medborgare i stat och kommuner, och
              jag tycker att vi har ett utomordentligt samarbete mellan kommuner,
              länsstyrelser och i viss mån även stat, som Bengt-Anders Johansson
              var inne på, till exempel genom att länsstyrelser och ibland Naturvårdsverket
              är inblandade.
            </seg>
            <seg n="87c181e2">
              När det gäller min egen roll är det så att väldigt många beslut
              överklagas helt enkelt i domstol. Vissa beslut kan komma på regeringens
              bord. Så är det här, precis som i andra miljöbalksärenden, och
              så kommer det att förbli. Med den ordning som vi nu föreslår är
              jag övertygad om att vi snarast får färre överklaganden, större
              tydlighet och ett betydligt bättre fungerande strandskydd både
              i våra glesbygder och vid våra kuster.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="a967b03d">
            11 § Svar på interpellation 2005/06:168 om förtidspensionerades
            möjligheter att återgå till arbetslivet
          </note>
          <note type="speaker" n="30be9a08">
            Anf. 66 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-b72af61d727645bf-0" n="fbe95d50">
            <seg n="db328ea5">
              Fru talman! Sven Brus har frågat mig vilka åtgärder som jag avser
              att vidta för att fler långtidssjukskrivna ska få en rehabiliteringsinsats,
              för att se över orsakerna till det relativt låga antalet personer
              som får eller utnyttjar rehabiliteringspenning i dag samt för
              att fler med aktivitets- och sjukersättning återgår i arbete.
            </seg>
            <seg n="f099f0dd">
              Sven Brus uppger att det varje år beviljas ca 70 000 nya aktivitets-
              och sjukersättningar och att fler än 17 % av mottagarna är under
              40 år. Han anser att det finns många av dem som uppbär sådan ersättning
              som skulle kunna komma tillbaka om de fått rehabiliteringsinsatser
              snabbt.
            </seg>
            <seg n="6ce65fed">
              Inledningsvis vill jag lämna några siffror som belyser utvecklingen
              av antalet aktivitets- och sjukersättningar. Antalet nya sådana
              ersättningar har under endast ett år, nämligen 2004, nått över
              70 000. Utvecklingen har därefter vänt påtagligt nedåt, och under
              2005 har ca 60 000 nya ersättningar beviljats.
            </seg>
            <seg n="aa010c7a">
              Nedgången, som under det senaste året var ca 18 %, förväntas
              fortsätta, vilket beräknas innebära att det totala antalet förmånstagare
              kan börja minska under 2007. När det gäller andelen personer under
              40 år som uppbär aktivitets- och sjukersättning är den för närvarande
              13 % inte 17 %, som Sven Brus skriver.
            </seg>
            <seg n="1ff54a5d">
              Även om sjukfrånvaron minskar, liksom antalet nya aktivitets-
              och sjukersättningar, behöver fler åtgärder vidtas. Det gäller
              inte minst att förebygga ohälsa i arbetslivet och ge sjukskrivna
              möjlighet till snabb återgång i arbete. De insatser som hittills
              gjorts för att öka precisionen i sjukskrivningsprocessen syftar
              till att förkorta sjukskrivningarna och tidigt utreda behovet
              av rehabiliteringsinsatser. Det är genom tidiga insatser på arbetsplatsen
              som längre sjukskrivningar och sjukersättningsfall kan motverkas.
              I längre sjukskrivningsfall krävs ibland olika anpassningsåtgärder
              från arbetsgivarens sida för att den sjukskrivne ska kunna återgå
              i arbete. Dessutom är arbetsgivaren skyldig att i samråd med den
              anställde utreda behovet av rehabiliteringsinsatser. Denna utredning
              utgör ett viktigt underlag i rehabiliteringsarbetet. Sådana utredningar
              görs tyvärr i alltför liten omfattning. Det ingår också i arbetsgivarens
              ansvar att vidta de arbetslivsinriktade åtgärder som kan genomföras
              inom eller i anslutning till den egna verksamheten, till exempel
              arbetsprövning, arbetsträning, utbildning och omplacering.
            </seg>
            <seg n="da4fc859">
              Det finns emellertid ett behov av att arbetsgivarens rehabiliteringsansvar
              ytterligare klarläggs, och därför har regeringen beslutat om en
              översyn av dessa frågor. I översynen ska bland annat möjligheten
              prövas till en arbetsrättslig reglering som ger arbetstagaren
              rätt till en av arbetsgivaren utförd rehabiliteringsutredning
              liksom behovet av ytterligare lagstiftning som säkerställer den
              enskildes inflytande över den rehabilitering som ska genomföras
              samt dennes skyldighet att aktivt medverka i rehabiliteringen
              och att under sjukskrivningstiden hålla kontakt med arbetsplatsen.
            </seg>
            <seg n="a0e8614e">
              Förutom de ovan nämnda åtgärderna vill jag som svar till Sven
              Brus kort redovisa innebörden av det uppdrag som regeringen gav
              till Försäkringskassan och Arbetsmarknadsstyrelsen den 15 december
              2005 att inom ramen för en pilotverksamhet genomföra nya och förstärkta
              insatser för alla försäkrade som är långtidssjukskrivna två år
              eller mer eller uppbär aktivitetsersättning eller tidsbegränsad
              sjukersättning. Syftet är att ta till vara den arbetsförmåga som
              dessa personer kan ha och underlätta deras återgång i arbete.
              Det ska säkerställas att rehabilitering eller andra åtgärder erbjuds
              de personer som kan börja arbeta igen, men också att rätt ersättning
              utges. Pilotverksamheten ska avse samtliga berörda personer och
              bedrivas i samverkan och på ett enhetligt sätt.
            </seg>
            <seg n="6932c6f3">
              Verksamhetsområdet ska i ett första steg vara så omfattande att
              breda och representativa erfarenheter kan fås, och när så skett
              ska verksamheten utvidgas till övriga delar av landet. I början
              ska verksamhetsområdet omfatta Västra Götaland och Västmanland.
              Intentionen är att samtliga personer i målgruppen inom hela landet
              ska omfattas av insatserna så snart som möjligt och senast vid
              utgången av 2007. Insatserna i pilotverksamheten ska finansieras
              inom ramen för de medel som beviljats Försäkringskassan för köp
              av arbetslivsinriktade rehabiliteringstjänster och för samverkan
              och finansiell samordning inom rehabiliteringsområdet. Det gäller
              även de rehabiliteringsinsatser, arbetsmarknadspolitiska program
              och aktivitetsstöd som avser personer som behöver insatser för
              att återfå arbetsförmågan eller som behöver sådana insatser för
              att förebygga framtida sjukfall och nedsättning av arbetsförmågan.
            </seg>
          </u>
          <note type="speaker" n="44240a49">
            Anf. 67 SVEN BRUS (kd):
          </note>
          <u who="sven_brus_ffd953" xml:id="i-aeb7eb848d375ad6-0" n="374aa98a">
            <seg n="98f56adc">
              Fru talman! Jag tackar statsrådet för svaret. Det är ett utförligt
              svar. Svaren på mina tre frågor om regeringens ambitioner och
              förslag till åtgärder handlar som vanligt, får man väl säga, i
              huvudsak om arbetsgivarnas rehabiliteringsansvar. Somligt är ju
              mer förutsägbart än annat.
            </seg>
            <seg n="059c461f">
              Bakgrunden till mina frågor till statsrådet rymmer en mängd siffror,
              och svaret likaså. Det är inte alltid så lätt att greppa de här
              storheterna och värdera vad som är ökningar, minskningar och trendbrott
              åt det ena eller andra hållet. Regeringen brukar ju till och med
              vilja göra det till en händelse när ökningstakten minskar, till
              exempel för ohälsotalen.
            </seg>
            <seg n="67606e47">
              Låt mig säga att jag naturligtvis är glad över det som ser ut
              att vara nedåtgående kurvor när det gäller personer med sjuk-
              och aktivitetsersättning. För tydlighets och enkelhets skull kallar
              jag dem i fortsättningen förtidspensionärer, så vet vi vad vi
              talar om.
            </seg>
            <seg n="60944082">
              Bakom de här många siffrorna och tabellerna finns det människor,
              människor som löper stor risk att hamna i ett livslångt utanförskap
              och dessvärre ett förfärande stort antal som redan befinner sig
              där. Jag har valt att fokusera särskilt på unga människor. Trots
              en viss välkommen nedgång, som statsrådet ju pekar på, är det
              ändå rekordnivåer vi talar om. Det finns en grupp som uppvisar
              en skrämmande ökning när det gäller förtidspensionering, och det
              är unga kvinnor under 30 år. På ett år har antalet vuxit med 30
              %. Den vanligaste diagnosen för de här unga kvinnorna under 30
              år är psykiska besvär. I det totala antalet unga kvinnliga förtidspensionärer
              utgör just den här diagnosen så mycket som 70 %. Sju av tio unga
              kvinnor under 30 år förtidspensioneras alltså på grund av diagnosen
              psykiska besvär.
            </seg>
            <seg n="dd42818d">
              Orsaken till den här dramatiska ökningen under i princip de senaste
              tio åren av ohälsa kan man ha många bilder av. Här för vi återkommande
              en diskussion om det. Nu vet jag att statsrådets och hela regeringens
              svar är att det i allt väsentligt handlar om arbetslivet. Där
              ska orsakerna sökas, och där ska åtgärderna sättas in. Arbetsgivaransvaret
              återkommer som ett mantra även i dagens svar på ett antal ställen.
            </seg>
            <seg n="4de53f76">
              Fru talman! Vi kristdemokrater brukar anlägga ett bredare perspektiv
              när vi diskuterar de här frågorna, och jag vet att Hans Karlsson
              känner igen det uttryck vi brukar använda. Vi säger att vi vill
              se till människors svårigheter att få livspusslet att gå ihop
              som en grundorsak till långtidssjukskrivningar och förtidspensioner.
              Med det perspektivet är det inte så förvånande att det är just
              unga kvinnor som är överrepresenterade i statistiken. Hur arbetsgivarnas
              ansvar för sjuklön och rehabilitering ska kunna komma åt problemets
              kärna när det gäller att få ihop livspusslet är svårt att se,
              faktiskt. Här handlar det om hela livet, och då är naturligtvis
              bland annat regeringens orättvisa familjepolitik en orsak till
              stress och press på unga föräldrar. Dessvärre drabbar det kvinnan
              i familjen hårdast. Familjepolitik får jag väl debattera med någon
              annan i regeringen, men det hör dock till dagens debattämne. Det
              är ändå viktigt att komma ihåg det.
            </seg>
            <seg n="47c1c7d2">
              Av Riksrevisionens framställning i oktober förra året framgår
              det att utflödet från förtidspensionerna inte har målsatts av
              regeringen. Det finns ett antal mindre uppdrag till Försäkringskassan,
              men det finns inga konkreta mål uppsatta för hur människor ska
              komma tillbaka till arbete. Jag vill fråga statsrådet Hans Karlsson:
              Har regeringen gett upp hoppet för de här människorna, till exempel
              för de unga, 30-åriga kvinnorna? Varför finns det inget konkret
              mål om återgång till arbete? I dag kommer 0,8 % av de förtidspensionerade
              tillbaka till arbetslivet. Räcker det för regeringen som ambitionsnivå?
            </seg>
          </u>
          <note type="speaker" n="757ecbb7">
            Anf. 68 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-b72af61d727645bf-1" n="fbe95d50">
            <seg n="f75e8013">
              Fru talman! Jag undrar om Sven Brus kan erinra sig en interpellationsdebatt
              i början av 2003, då han frågade på vilket sätt jag avsåg att
              bredda perspektivet på åtgärderna mot ohälsan och komma till rätta
              med problematiken. Då måste jag ta en stund i anspråk för att
              ändå lite mera precis säga hur resultaten har blivit på de här
              två och ett halvt åren då vi har mötts här i talarstolen.
            </seg>
            <seg n="113f6129">
              Sjukfrånvaron har minskat med 30 % sedan 2002. Det är 164 000
              personer färre som är sjukskrivna i dag jämfört med 2002. Det
              är 80 000 färre som är långtidssjukskrivna jämfört med 2002, och
              de nya förtidspensionerna minskar. Det innebär att stocken kommer
              att börja minska 2007 och att det kommer att fortsätta så framåt.
              Det är ganska imponerande om jag får säga det själv, för det säger
              väl inte Sven Brus. Vi har lyckats ganska bra, dels genom det
              vi har gjort: nya och bättre rutiner och mera resurser till Försäkringskassan,
              avstämningsmöten, medfinansieringen och inte minst opinionsbildning.
              Vi har en bra samhällsdebatt där alla försöker medverka med det
              man kan.
            </seg>
            <seg n="60c2488f">
              Nu gör vi ytterligare en förändring, nämligen att arbetsförmedlingens
              verktyg får användas även för dem som är anställda. Det började
              gälla för några veckor sedan, den 1 januari. Vi har skapat en
              ekonomisk drivkraft till sjukvården så att också deras roll i
              processen kan förbättras. Där finns en stor potential. Vi gör,
              som jag nämnde i interpellationssvaret, en total genomgång av
              samtliga individer som är långtidssjukskrivna vi börjar med tvåårsfallen
              för att de snabbare ska komma tillbaka i arbete. Vi undersöker
              individ för individ vilka rehabinsatser de behöver för att kunna
              ta till vara sin arbetsförmåga. Detta gäller också dem som har
              en tillfällig sjuk- och aktivitetsersättning. Bland dem finns
              de 30-åriga kvinnor som Sven Brus nämnde.
            </seg>
            <seg n="9db3ece2">
              Jag kan också säga att av dem som har psykiska besvär anger 80
              % att det är arbetet som är orsaken till deras psykiska besvär.
            </seg>
            <seg n="f9f1984f">
              Med den åtgärdskatalogen kan jag summera snart tre och ett halvt
              år och säga att jag gjort i stort sett allt det som jag föresatte
              mig för tre år sedan. Det återstår att göra en del, men vi kommer
              att gå i mål den här mandatperioden med en betydligt bättre situation
              än när vi gick in i den.
            </seg>
            <seg n="5a0261a8">
              Vi kan dessutom förbättra villkoren i sjukförsäkringen. Jag kan
              inte undgå att titta i alliansens program, och jag måste konstatera
              att där inte finns en enda åtgärd riktad till dem som har förtidspension.
              Ni säger i programmet att det säkerligen finns många som skulle
              kunnat komma tillbaka om de fått rehabilitering, men någon politik
              för det har ni inte. Det ni diskuterar är om man ska sänka ersättningsnivåerna
              redan från början av mandatperioden eller vänta ett år.
            </seg>
          </u>
          <note type="speaker" n="6d742789">
            Anf. 69 SVEN BRUS (kd):
          </note>
          <u who="sven_brus_ffd953" xml:id="i-aeb7eb848d375ad6-1" n="374aa98a">
            <seg n="9afcfd72">
              Fru talman! Det är alldeles riktigt att vi kan se en minskad
              inströmning när det gäller sjuktalen; det är riktigt. Men jag
              är ändå inte så kolossalt imponerad av det resultat som Hans Karlsson
              gör ett stort nummer av. Även om inströmningen nu är något måttligare
              stannar människor ändå kvar i till exempel förtidspensionering.
              Där har vi en nivå som man skulle kunna säga är all time high
              , 555 000.
            </seg>
            <seg n="7af7b3fd">
              Man kommer ur förtidspensioneringen antingen genom att gå till
              ålderspension eller genom att gå till arbete. De som går till
              arbete är 0,8 % av förtidspensionärerna, och min fråga till Hans
              Karlsson var om detta var en rimlig nivå för regeringen eller
              om de hade något annat konkret mål när det gäller återgång till
              arbete. Det saknar jag i regeringens program. Jag har inte kunnat
              hitta det någonstans.
            </seg>
            <seg n="e523b480">
              Frågan är hur man ska gå till väga för att vända den negativa
              utvecklingen. Hur ska vi få ett nytt sätt att tänka? Man kan se
              på detta utifrån två perspektiv. Det ena är utifrån den enskildes
              situation och det andra utifrån arbetsmarknadens förutsättningar.
              För den enskilde handlar det i hög grad om att vara sedd, om det
              personliga stöd som varje unik situation kräver att vara sedd
              och hitta en ingång i systemen. Men bara hälften av de sjukskrivna
              vet vem som är deras kontaktperson på Försäkringskassan. En av
              tio som varit sjukskriven mer än 60 dagar har genomgått en samlad
              rehabiliteringsinsats. Detta är både häpnadsväckande och tragiskt,
              särskilt när man betänker hur väl det trots allt går för den lilla
              grupp som haft turen att bli åtgärdade.
            </seg>
            <seg n="fb61bef5">
              Vi kristdemokrater anser att fler måste få tillgång till verksam,
              personlig och målinriktad rehabilitering. Inte minst Riksrevisionen
              har pekat på bristen på en verkligt verkningsfull rehabilitering.
              Det sägs mycket från regeringens sida, men få av de berörda människorna
              ser något konkret avtryck i sina egna liv.
            </seg>
            <seg n="4cfb1b93">
              En viktig sak för den enskilde är att kunna bruka sin arbetsförmåga
              på den nivå som i varje situation är möjlig. Det skulle därför
              krävas större flexibilitet när det gäller graden av sjukskrivning.
              Försäkringskassans studier, som har rubriken Sjukskriven i onödan?
              , visar att 32 % av de heltidssjukskrivna skulle vilja arbeta
              deltid med tanke på deras arbetsförmåga.
            </seg>
            <seg n="7d810759">
              Vi kristdemokrater har bland annat föreslagit att de fasta stegen
              i sjukförsäkringsnivåerna ska kunna mjukas upp till ett flexiblare
              system för att få fler tillbaka till arbete på någon nivå, på
              den nivå som passar för individen. Men regeringen är en systembevarare
              även på det här området.
            </seg>
            <seg n="2fb165a3">
              När det gäller arbetsmarknadens förutsättningar är positionerna
              kända. Hans Karlsson och jag har vid flera tillfällen diskuterat
              till exempel medfinansieringen. Det är obestridligt så att arbetsplatsen
              är viktig. Arbetsgivarens ansvar är stort. Konsekvenserna av den
              slutsatsen har för regeringens del resulterat i förslaget om medfinansiering
              av sjuklönen, vilket inneburit ett ytterligare hinder för de svagaste
              och mest utsatta, för dem som är funktionshindrade, att över huvud
              taget komma in på arbetsmarknaden. Har man väl hamnat i förtidspensionering
              är det näst intill hopplöst att komma tillbaka när arbetsgivaren
              ska stå för sjuklönen på det sätt som regeringen föreslår.
            </seg>
            <seg n="8f639405">
              Statsrådet brukar gärna vilja diskutera ersättningsnivåerna,
              så även nu. Därför finns det anledning att påminna om att vi i
              det här sammanhanget faktiskt talar om 555 000 som parkerats på
              en ersättningsnivå på 64 %, inte bara för en begränsad del av
              livet utan för resten av livet. Detta måste nog sägas för att
              få lite balans i debatten om ersättningsnivåer.
            </seg>
            <seg n="f80a550c">
              Vad säger statsrådet till den 30-åriga småbarnsmamman som hänvisas
              till 64-procentsnivån inte bara under en begränsad sjukskrivningstid
              utan resten av livet?
            </seg>
          </u>
          <note type="speaker" n="b65c9b19">
            Anf. 70 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-b72af61d727645bf-2" n="fbe95d50">
            <seg n="087e7a4f">
              Fru talman! Till henne säger jag att vi från och med detta år
              satsar mycket stora resurser på att de med tidsbegränsad förtidspension
              ska få stöd för att kunna ta till vara den arbetsförmåga de kanske
              har kvar eller kan ha återvunnit under den tid de varit förtidspensionerade.
            </seg>
            <seg n="d4ee2252">
              Det är obestridligen så, Sven Brus, att med den utveckling vi
              har går färre in i sjukskrivning; det är en dramatisk minskning.
              Det i sin tur innebär att färre så småningom går in i förtidspension.
              Det är den viktiga delen i den långsiktigt strukturella förändring
              som skett. Jag vågar säga att det skett en strukturell förändring.
              Det har jag inte riktigt vågat säga förut.
            </seg>
            <seg n="8ec9d7ef">
              Vi har även gjort en förändring som innebär att den som har förtidspension
              kommer att få den omprövad efter tre år. Detta görs för att just
              undersöka om personen i fråga återfått arbetsförmågan, och därmed
              kan vi också fånga upp vilket behov av stöd den personen kan ha
              för att kunna komma tillbaka till arbetet.
            </seg>
            <seg n="cb9b1c94">
              Jag har läst alliansens förslag, som just handlar om rehabilitering
              för återgång till arbete, och inte hittar jag något stort nytänkande
              i det. Där finns förvånansvärt lite med tanke på hur mycket ni
              bullrat om att regeringens politik inte lyckas. Jag hade väntat
              mig betydligt mycket mer.
            </seg>
            <seg n="48b34727">
              Det finns en tydlig skillnad, Sven Brus, mellan ert och vårt
              synsätt. På några områden tänker vi ganska lika, det måste man
              säga, men den stora skillnaden är att ni flyttar ansvaret från
              arbetsgivaren till samhället. Det är den principiella, och möjligen
              också den ideologiska, skillnaden mellan ert sätt att resonera
              och vår politik. Jag tror att det är viktigt att framhålla att
              den skillnaden är väldigt tydlig.
            </seg>
            <seg n="e178d705">
              Ja, det är många som är förtidspensionerade alldeles för många.
              Det beror på många och långa sjukskrivningar alldeles för långa
              sjukskrivningar under lång tid. Det är resultatet av detta som
              vi ser i den stora mängd människor som är förtidspensionerade;
              det är det ingen som helst tvekan om. De har också en ersättning
              som inte är alldeles enkel att leva på; det ska mycket villigt
              erkännas.
            </seg>
            <seg n="483d1cbe">
              Ditt problem, Sven Brus, är att du ska regera tillsammans med
              bröder och systrar som ytterligare vill försämra den nivån. Det
              är skillnaden mellan dig och mig i det avseendet. Även om Sven
              Brus vill annat är jag rädd att den borgerliga allianspolitiken
              tenderar att bli mer och mer av moderat högerpolitik. Men jag
              hoppas att jag har fel.
            </seg>
          </u>
          <note type="speaker" n="a6c647da">
            Anf. 71 SVEN BRUS (kd):
          </note>
          <u who="sven_brus_ffd953" xml:id="i-aeb7eb848d375ad6-2" n="374aa98a">
            <seg n="54f214d7">
              Fru talman! Nu syftar den här interpellationsdebatten till att
              recensera regeringens ambitioner på detta område. Jag har en minut
              och 50 sekunder på mig, och det räcker inte för att gå igenom
              alliansens politik. När det gäller denna handlar det dock nog
              om vilka glasögon man läser med, och vi kanske inte riktigt har
              samma glasögon i det avseendet. Men låt oss gärna ta den diskussionen
              vid något annat tillfälle.
            </seg>
            <seg n="8a82bd17">
              Frågan är vilka ambitioner regeringen har. Jag frågade i början
              om regeringen har satt upp något konkret mål för utflöde ur förtidspension
              och återgång till arbete. Jag frågade Hans Karlsson om det räcker
              med dessa 0,8 %, men jag fick inget riktigt svar på det. Jag förutsätter
              dock att det inte räcker med 0,8 % utan att det finns en högre
              ambitionsnivå.
            </seg>
            <seg n="f6e1695a">
              Jag vill minnas att också Riksrevisionen undrade lite över varför
              inte regeringen har målsatt just denna ambition. Det skulle vara
              intressant att höra om det finns några tankar på att klä den i
              konkreta mål. Jag vet att Försäkringskassan diskuterar att man
              skulle kunna ha ambitionen att tredubbla återgången till arbetslivet.
              I stället för de 4 0005 000 personer som i dag kommer tillbaka
              skulle man kunna komma upp i 15 000. Det är fortfarande en mycket
              måttlig ambitionsnivå. Tycker statsrådet att detta kan vara en
              rimlig utfästelse att börja med nu för att sedan kanske kunna
              höja ribban längre fram? Det skulle vara intressant att höra.
            </seg>
            <seg n="15803ec5">
              I övrigt tackar jag för denna debatt. Jag kan nog lova att återkomma.
            </seg>
          </u>
          <note type="speaker" n="64125f68">
            Anf. 72 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-b72af61d727645bf-3" n="fbe95d50">
            <seg n="34f68228">
              Fru talman! Ja, det kan man diskutera om vi skulle ha målsatt
              också minskningen av förtidspensioneringarna. Vi valde att inte
              göra det utan att i stället formulera en broms så att det inte
              skulle framstå som att vi manipulerade minskningen av sjukfrånvaron.
              Att det där hade kunnat uttryckas betydligt mer ambitiöst har
              jag inga som helst svårigheter att hålla med om. Det där får vi
              väl återkomma till.
            </seg>
            <seg n="c4bca088">
              Jag är ändå rätt tillfreds med både den utveckling och framför
              allt de prognoser vi kan se när det gäller förtidspensioneringarna.
              Det kommer fortsättningsvis att ske en successiv minskning av
              nya fall. Jag kan hålla med om att det är på detta som fokus så
              här långt har legat när det gäller ansträngningarna för att bryta
              utvecklingen.
            </seg>
            <seg n="daec6f1d">
              Jag är inte nöjd med nivån när det gäller återgången i arbete
              från förtidspensioneringar. Så långt ska jag ge Sven Brus credit
              för den debatten. Nu ser vi att också det totala ohälsotalet minskar,
              men det är ingen tvekan om att fler än i dag behöver kunna komma
              tillbaka från sin förtidspensionering. Framför allt är det viktigt
              att man inte kommer in i förtidspensionering och fastnar där.
              Man ska också kunna komma tillbaka.
            </seg>
            <seg n="fba22805">
              Tack för debatten!
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="2eb1fa69">
            12 § Svar på interpellation 2005/06:183 om deltidssjukskrivning
            för studenter
          </note>
          <note type="speaker" n="97ab4209">
            Anf. 73 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-f8ab11dd4bd61ce6-0" n="fbe95d50" next="i-0716c375911f62cf-0">
            <seg n="82847214">
              Fru talman! Torsten Lindström har frågat socialminister Berit
              Andnor vad hon avser att göra för att införa möjligheten att kombinera
              deltidssjukskrivning med studier. Torsten Lindström har också
              frågat Berit Andnor vilket av Försäkringskassans förslag som hon
              ser som mest angeläget att genomföra, hur hon ställer sig till
              förslagen i CSN:s bilaga samt när ett förslag kommer att presenteras
              för riksdagen.
            </seg>
            <seg n="ddd3cf55">
              Arbetet inom regeringen är så fördelat att det är jag som ska
              svara på frågor om deltidssjukskrivning för studenter.
            </seg>
            <seg n="0541e443">
              Inledningsvis vill jag lyfta fram att regeringen anser att frågan
              om deltidssjukskrivning i kombination med studier är viktig och
              att det är angeläget att arbeta vidare i frågan då regeringen
              gjort en bedömning att möjligheterna till denna kombination bör
              kunna förbättras.
            </seg>
            <seg n="9d20257c">
              Det är riktigt att det i dag inte är möjligt att kombinera partiell
              sjukskrivning med deltidsstudier som finansieras med statligt
              stöd.
            </seg>
            <seg n="c306d8d3">
              Denna kombination omöjliggörs av att den sjukpenninggrundande
              inkomsten, SGI:n, är vilande under den tid studierna bedrivs och
              kan aktiveras först när studierna avslutas eller om studierna
              avbryts helt.
            </seg>
            <seg n="e12de60a">
              Sjukpenning baserad på den vilande SGI:n kan därför inte lämnas
              samtidigt som studier pågår, oavsett omfattning av dessa.
            </seg>
          </u>
          <note n="c55fa15a">
            Frågan om deltidssjukskrivning i kombination med studier har
            analyserats i olika sammanhang, bland annat i Utredningen om skyddstider
            för sjukpenninggrundande inkomst, SGI-utredningen, vars slutbetänkande
            låg till grund för proposition 2004/05:108 Vissa frågor om sjukpenninggrundande
            inkomst och livränta som lades fram i mars 2005.
          </note>
          <u who="sonia_karlsson_0d0065" xml:id="i-0716c375911f62cf-0" n="fbe95d50" prev="i-f8ab11dd4bd61ce6-0">
            <seg n="50e8bd73">
              I propositionen anger regeringen att möjligheterna att kombinera
              deltidssjukskrivning med studier bör förbättras men att den närmare
              utformningen av bestämmelserna och administrationen av dessa bör
              övervägas innan ett sådant förslag genomförs. Även kontrollmöjligheterna
              uppges behöva ses över innan regeringen kan ta ställning.
            </seg>
            <seg n="e9f391f6">
              I linje med vad som anges i propositionen har regeringen under
              sommaren 2004 lämnat Försäkringskassan i uppdrag att, i samverkan
              med Centrala studiestödsnämnden, identifiera och lämna förslag
              på nödvändiga regeländringar som krävs vid ett eventuellt införande
              av möjligheten att kombinera partiell sjukskrivning med sjukpenning
              och studier finansierade med statliga medel. Uppdraget har redovisats
              till regeringen i höstas, den 30 november 2005, och den inkomna
              rapporten är nu ute på remiss.
            </seg>
            <seg n="a3018154">
              Remissvaren ska inkomma senast den 31 mars varefter jag avser
              att ta ställning till om och eventuellt hur ett system för partiell
              sjukskrivning i kombination med studier finansierade med statliga
              medel skulle kunna konstrueras. Mot bakgrund av detta kan jag
              i nuläget inte ta ställning till de förslag som presenteras i
              rapporten eller dess bilaga utan att först ha tagit del av remissinstansernas
              synpunkter.
            </seg>
            <seg n="8e9a8f32">
              Ambitionen är att ett förslag ska presenteras för riksdagen så
              snart som möjligt efter att regeringen tagit ställning till om
              deltidssjukskrivning och studier kan kombineras på ett mera flexibelt
              sätt, givet att regeringens bedömning är att detta låter sig göras.
            </seg>
          </u>
          <note type="speaker" n="c07cf767">
            Anf. 74 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-0" n="c3b37490">
            <seg n="6f1f1d18">
              Fru talman! Inledningsvis vill jag tacka statsrådet för svaret
              på min interpellation.
            </seg>
            <seg n="607f8b0f">
              Vi lever i allt högre grad i ett kunskapssamhälle. Då gäller
              det att det finns ett fungerande studiestöd som ger människor
              tillfälle att lära, vara aktiva och vara delaktiga. Studenterna
              har också glädjande nog gått från att vara en homogen grupp till
              att bli en alltmer heterogen grupp. Det finns en stor spridning
              i hur studenternas livssituation ser ut unga, äldre; utan barn,
              med barn; singlar, par; rika, fattiga. Över hälften av studenterna
              är äldre än 25 år, och många har barn. Det är hög tid att skapa
              ett system som ger trygghet och möjlighet för alla att studera
              och utvecklas i kunskapssamhället.
            </seg>
            <seg n="440f0605">
              Så är det inte i dag. I dag faller alldeles för många mellan
              stolarna eftersom trygghetssystemen inte är anpassade efter studenterna.
              Studenter får inte ta del av socialförsäkringssystemen på samma
              villkor som andra samhällsmedborgare.
            </seg>
            <seg n="74b24bb6">
              I dag går det inte att vara sjukskriven på deltid för en student,
              detta trots att studier i mer begränsad omfattning kan vara den
              bästa chansen för en student som blivit sjuk att komma tillbaka.
              Det är rimligt att anta att det för många studenter som drabbas
              av sjukdom vore en bra lösning att kunna studera på deltid som
              en del av sin rehabiliteringsprocess.
            </seg>
            <seg n="2b7dd1ca">
              De positiva effekterna för samhället och den enskilde är uppenbara
              om förutsättningarna för att kombinera studier med sjukskrivning
              på deltid införs. Så länge man inte gör det förlorar man också
              möjligheten till omskolning som en del av rehabiliteringen, men
              också en möjlighet för studenter som drabbas av ohälsa att fortsätta
              studierna i reducerad takt. Det behövs helt enkelt mjukare gränser
              mellan systemen så att en student kan komma igen så snart som
              möjligt. Att passivisera, vilket ett stelbent fasthållande av
              enbart en heltidssjukskrivning innebär, kan inte vara rätt väg
              att gå.
            </seg>
            <seg n="34da0f92">
              Frågan om att möjliggöra deltidssjukskrivning för studenter har
              varit aktuell länge. Kristdemokraterna har upprepade gånger under
              årens lopp motionerat om detta. I december 2003 presenterades
              den studiesociala utredning som tog upp dessa frågor, och kravet
              på möjligheten att kombinera deltidssjukskrivning med deltidsstudier
              restes av oppositionen både då och redan under föregående mandatperiod.
            </seg>
            <seg n="dff908ae">
              Majoriteten i riksdagen verkar nu vara på väg att svänga. Efter
              att ha diskuterat den här frågan med olika statsråd måste jag
              tillstå att Hans Karlssons svar glädjande nog är det mest lovande
              hittills. Det har tidigare funnits ministrar i hans regering som
              stått här och påstått att det här inte skulle vara något problem
              alls. Då är ju Hans Karlssons insikt ett välkommet steg i rätt
              riktning.
            </seg>
            <seg n="8ecebbbe">
              Förra året uttalade också riksdagen och underströk vikten av
              att den här frågan så snart som möjligt får en lösning, inte minst
              ur rehabiliteringssynpunkt. Riksdagen uttryckte att ett förslag
              om en regelförändring bör lämnas så snart som möjligt. Detta skedde
              den 11 maj förra året. Trots detta har ännu inget förslag lagts
              av regeringen på riksdagens bord.
            </seg>
            <seg n="feb1cff7">
              Fru talman! Nästa fråga jag vill ställa till Hans Karlsson gäller
              bekymret med tidsaspekten. Att det nu låter det som om Hans Karlsson
              skulle vara positiv är lovande. Men det räcker inte. Den konkreta
              frågan blir naturligtvis om vi kan räkna med att det här genomförs
              denna vår, eller kommer frågan även fortsättningsvis att segdras
              i den socialdemokratiska långbänken, trots att det nu finns ett
              förslag att följa?
            </seg>
          </u>
          <note type="speaker" n="9c913b2b">
            Anf. 75 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-b72af61d727645bf-4" n="fbe95d50">
            <seg n="1d4af552">
              Fru talman! Jag är rädd, Torsten Lindström, att vi kanske inte
              kommer så väldigt långt i den här frågan i denna debatt. Jag börjar
              med tidsaspekten, och man måste invänta remissvaren. Det är ändå
              rimligt. Det kommer att ta en stund för regeringen att fundera
              igenom vad som behöver göras och i så fall hur man ska göra förändringarna.
            </seg>
            <seg n="263cd6b5">
              Behovet av att göra den här förändringen är ganska lättargumenterat.
              Det tycker jag själv. Jag har fokus på att ta till vara arbetsförmågan,
              rehabilitera tillbaka. Vi förordar deltidssjukskrivning, och det
              kommer att i högre grad bli nödvändigt för människor att få mer
              hjälp att ställa om, gå från ett gammalt arbete, som man kanske
              inte kan komma tillbaka till, till ett nytt arbete. Det där har
              jag inga svårigheter att argumentera för. Jag ser fördelarna väldigt
              tydligt.
            </seg>
            <seg n="b59d8478">
              Det jag däremot är mer osäker på för egen del just nu är om det
              finns nackdelar. Hur ser i så fall de ut och vad kan man göra
              för att eliminera eventuella nackdelar? Hur skapar man administrativa
              system? Hur skapar man kontrollfunktioner som är relevanta när
              det gäller den studerandestruktur som finns? Det är något annat
              än en arbetsplats, trots allt. Det där vill jag titta närmare
              på och tänka igenom.
            </seg>
            <seg n="7d08bc5d">
              Torsten Lindström har tolkat mig alldeles rätt. Jag har ett positivt
              anslag i den här frågan. Så är det. Sedan får vi se om vi också
              kan gå i mål med den så småningom.
            </seg>
          </u>
          <note type="speaker" n="4c51b978">
            Anf. 76 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-1" n="c3b37490">
            <seg n="54233d41">
              Fru talman! Jag hoppas att vi går i mål med den här frågan. Men
              jag blir faktiskt lite bekymrad. Hans Karlsson uttryckte det väl.
              Han sade att det kommer att ta en stund för regeringen.
            </seg>
            <seg n="f2c7fb20">
              Jag undrar om inte det kommer att kunna klassificera sig i tävlingen
              The understatement of the year . Det är just en stund som det
              har tagit för den socialdemokratiska regeringen att titta på den
              här frågan, år in och år ut. Det är därför som jag kommer tillbaka
              till den om och om igen. Den här frågan behöver lösas så att människor
              får plats i de välfärdssystem som finns, så att människor slipper
              falla mellan stolarna i de olika systemen.
            </seg>
            <seg n="30daeed4">
              Det har under årens lopp kommit olika svar från olika socialdemokratiska
              ministrar. Så sent som den 16 november 2004, det vill säga för
              ett drygt år sedan, sade Hans Karlssons statsrådskollega Lena
              Hallengren i en interpellationsdebatt med mig här i riksdagen:
              När det gäller frågan om att kombinera deltidsstudier med deltidssjukskrivning
              är mitt svar att det är en fråga som ses över. Ett livslångt lärande
              är naturligtvis någonting som inte minst gäller människor som
              är sjukskrivna men som är förmögna att arbeta eller studera på
              deltid.
            </seg>
            <seg n="84ebeb10">
              Det är ungefär det svar som Hans Karlsson kommer med också i
              dag. Skillnaden är att nu har riksdagen uttryckt att den här frågan
              måste lösas. Tack och lov att riksdagen har uttryckt detta! Det
              har också kommit ett förslag från Försäkringskassan och Centrala
              studiestödsnämnden strax före jul som nu är ute på remiss, som
              Hans Karlsson nämner. Där finns det en modell för att hitta en
              lösning på det här problemet.
            </seg>
            <seg n="1a37d98d">
              Då är frågan hur lång den där stunden ytterligare kommer att
              bli. Hans Karlsson får finna sig i att jag faktiskt befarar att
              den här frågan kommer att dra ut ännu längre på tiden, att den
              här långbänken blir ännu längre. Frågan blir onekligen om vi måste
              vänta på ett regeringsskifte för att den till slut ska kunna lösas
              ordentligt så att alla människor, också studenterna, får plats
              i välfärdssystemen.
            </seg>
            <seg n="6756ab98">
              Hans Karlsson får bli lite mer precis och faktiskt också ge ett
              konkret svar. Tror han att det kommer att bli en lösning nu eller
              kommer det här att läggas på högen av sådant som ska ske nästa
              period, därför att den regering som har haft så många år på sig
              inte har bemödat sig tillräckligt om att lösa problemen när den
              hade chansen?
            </seg>
          </u>
          <note type="speaker" n="f56cf495">
            Anf. 77 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-b72af61d727645bf-5" n="fbe95d50">
            <seg n="4d376e79">
              Fru talman! Jag vet inte om Torsten Lindström har anledning att
              klaga på mitt tempo i den här frågan. Vi skriver den 24 januari.
              Den 30 november kom förslaget. Det är ute på remiss. Före den
              31 mars blir det ingenting.
            </seg>
            <seg n="eeb72222">
              Sedan har väl ändå Torsten Lindström respekt för att arbetet
              måste beredas i Regeringskansliet. Så går det väl alltid till.
              Det är den stunden som behövs.
            </seg>
            <seg n="9828e181">
              Men jag har inte här och nu sagt att det kommer ett förslag.
              Jag säger att jag har väldigt lätt för att se fördelarna, och
              jag har lust att verkligen göra den här förändringen. Men jag
              vill bli klar över om det finns skäl att titta på nackdelarna
              och om de av något skäl skulle överväga fördelarna. Det vill jag
              återkomma till. Den beredningen kommer vi att ta oss för med.
            </seg>
            <seg n="f337e12b">
              Därmed tror jag att vi har tömt ut det som går att tömma ur den
              här debatten i dag, så jag får tacka dig för den.
            </seg>
          </u>
          <note type="speaker" n="41ee5cbb">
            Anf. 78 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-2" n="c3b37490">
            <seg n="8d54e8ee">
              Fru talman! Då fick vi ytterligare lite mer att gå på. Statsrådet
              har lust. Det lovar också det gott.
            </seg>
            <seg n="f2ed9007">
              Samtidigt är Hans Karlsson, som sagt var, en del av det socialdemokratiska
              kollektiv som utgör regeringsmakten och som haft så många chanser
              på sig att ta tag i den här frågan. Men man har faktiskt gått
              från att förneka att problemet finns till att medge att problemet
              eventuellt finns och att det ska utredas och beredas till att
              så småningom, härtill nödd och tvungen, höll jag på att säga för
              att citera biskop Brask, låta en utredning titta på frågan. Nu
              finns det ett utredningsförslag som ska remissas.
            </seg>
            <seg n="267865ec">
              Det har tagit tid. Det riskerar att ta ytterligare tid, eftersom
              vi inte får något riktigt klart besked om det här över huvud taget
              kommer att åtgärdas om den nuvarande regeringen får fortsätta.
            </seg>
            <seg n="97747cb2">
              Jag ser naturligtvis också risken att det är frestande för Hans
              Karlsson att i riksdagen i dag uttrycka sig i positiva ordalag
              och så kanske det inte blir så oerhört mycket mer. Vi har som
              sagt var väldigt dåliga erfarenheter av den socialdemokratiska
              regeringen i den här frågan och i en hel del andra studentfrågor.
            </seg>
            <seg n="74aa1d27">
              Fru talman! Kristdemokraterna fortsätter sitt engagemang för
              att frågan ska lösas. Jag hoppas att Hans Karlsson har varit allvarsam
              med sina ord i dag och att frågan kommer att få en lösning om
              han sitter kvar. I annat fall kan studenterna vänta sig att frågan
              kommer att bli löst vid ett förhoppningsvis regeringsskifte under
              hösten.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="5540e03d">
            13 § Svar på interpellation 2005/06:164 om nationella handikapplanens
            mål
          </note>
          <note type="speaker" n="4c5424d6">
            Anf. 79 Socialminister BERIT ANDNOR (s):
          </note>
          <u who="unknown" xml:id="i-54b47f283da21fe7-28" n="52f24179">
            <seg n="f0f45e8e">
              Fru talman! Erik Ullenhag har frågat mig vad jag avser att göra
              för att målen i den nationella handlingsplanen för handikappolitiken
              ska nås till 2010, och om de inte nås vilka åtgärder jag avser
              att vidta för att riksdagen ska upphäva målen eller sätta upp
              nya.
            </seg>
            <seg n="e7866bd3">
              Jag vill inledningsvis betona att de mål som har satts upp i
              nationella handlingsplanen för handikappolitiken ligger fast.
              Om detta ska inget tvivel råda. Det finns dock flera olika mål
              i handlingsplanen. Vi har först de nationella målen för handikappolitiken.
              De handlar om att samhället ska utformas så att alla blir fullt
              delaktiga och att jämlikhet i levnadsvillkor uppnås. Vi ska uppnå
              en samhällsgemenskap med mångfald som grund. För att uppnå dessa
              mål krävs ett långsiktigt och metodiskt arbete.
            </seg>
            <seg n="329a7eb2">
              I handlingsplanen finns två tydliga mål för tillgängligheten
              som ska vara uppfyllda till år 2010. Kollektivtrafiken är ett
              av dessa mål. Här har trafikverken och Rikstrafiken lämnat förslag
              på åtgärder som krävs för att målet ska uppfyllas. Regeringen
              avser att presentera en transportpolitisk proposition i vår, och
              jag kan därför inte föregripa den. Det andra målet är att enkelt
              avhjälpta hinder i lokaler dit allmänheten har tillträde och allmänna
              platser ska vara åtgärdade senast 2010. Detta finns sedan 2001
              som krav i plan- och bygglagen. 2004 gav regeringen Boverket i
              uppdrag att följa upp arbetet med att åtgärda enkelt avhjälpta
              hinder. I uppföljningen gör Boverket bedömningen att lagstiftningen
              underlättar och påskyndar arbetet med anpassning av miljön för
              de grupper som är berörda, men att många fastighetsägare fortfarande
              inte känner till de krav som faktiskt gäller. Därför har regeringen
              i regleringsbrevet för 2006 givit Boverket i uppdrag att fortsätta
              informationsinsatserna i syfte att öka kännedomen hos fastighetsägare
              och andra viktiga aktörer om reglerna för undanröjande av enkelt
              avhjälpta hinder för förbättrad tillgänglighet. Länsstyrelserna
              har även fått i uppdrag att öka tillsynen av enkelt avhjälpta
              hinder. Boverket har lämnat ytterligare ett antal förslag på åtgärder
              för att förbättra tillgängligheten, och de bereds för närvarande
              i Regeringskansliet.
            </seg>
            <seg n="a9647fb3">
              Ett av de viktigaste syftena med handlingsplanen är att det handikappolitiska
              arbetet tydligt ska inriktas på att ta bort de hinder som finns
              för funktionshindrades fulla delaktighet i samhället. Det handlar
              om ett brett arbetssätt. Ett särskilt ansvar har de 14 myndigheter
              som har utsetts till att vara sektorsmyndigheter att aktivt arbeta
              för att de handikappolitiska målen uppfylls inom sin sektor.
            </seg>
            <seg n="a1b5783b">
              Staten ska vara ett föredöme. Därför har vi krav på myndigheterna
              att de ska ta fram handlingsplaner för att göra sina lokaler,
              verksamhet och information tillgängliga för personer med funktionshinder.
              Handikappombudsmannen har haft i uppdrag att stödja och följa
              upp myndigheternas arbete. Efter tre utvärderingar har andelen
              myndigheter som tagit fram handlingsplaner stigit. Men regeringen
              har bedömt att arbetet har gått för långsamt. Därför har regeringen
              i regleringsbrevet för 2006 skärpt kraven på att ta fram handlingsplaner.
            </seg>
            <seg n="40a25059">
              För att stärka samordningen och genomförandet av handikappolitiken
              har Myndigheten för handikappolitisk samordning, Handisam, inrättats
              från den 1 januari 2006. Myndighetens huvuduppgift blir att främja
              ett strategiskt och effektivt genomförande av den nationella handikappolitiken
              på såväl kort som lång sikt.
            </seg>
            <seg n="60dcb983">
              Regeringen kommer i slutet av mars att presentera en uppföljning
              av hur arbetet med handlingsplanen har gått de senaste tre åren.
            </seg>
          </u>
          <note type="speaker" n="ef11498f">
            Anf. 80 ERIK ULLENHAG (fp):
          </note>
          <u who="erik_ullenhag_f3fec1" xml:id="i-46290514d900b277-0" n="5d16ea1d">
            <seg n="26c642d7">
              Fru talman! Det slagord som lanserades på Andnors partis kongress,
              som Göran Persson gärna upprepar och som vi uppenbarligen kommer
              att få höra gång efter annan fram till valdagen är följande: Alla
              ska vara med. Så enkelt är det.
            </seg>
            <seg n="b200d530">
              Det här är intressant eftersom Socialdemokraterna har styrt Sverige
              i snart tolv år. Är alla i Sverige med? Vad gäller funktionshindrade
              i Sverige är det alldeles uppenbart inte så. Verkligheten är att
              väldigt många stängs ute från arbetslivet. Vi tar inte till vara
              den kraft och den kompetens som finns hos människor i funktionshinder.
              Verkligheten för funktionshindrade i Sverige varje dag är att
              de handikappas enbart därför att vi inte har klarat att göra samhället
              tillgängligt. Det handlar om den som inte kan ta bussen i Borås
              eller Skövde. Det handlar om den som inte kommer in på restaurangen.
              Det handlar om att människor inte blir delaktiga i samhället på
              grund av bristande tillgänglighet.
            </seg>
            <seg n="fa15a128">
              Många funktionshindrade utsätts för omgivningens fördomar. En
              levnadsundersökning har visat att en av tio utsatts för tillmälen,
              hot eller att människor drivit med dem enbart på grund av funktionshindret
              under det senaste året.
            </seg>
            <seg n="91c597bd">
              Vad har regeringen gjort under åren sedan man tog över Socialdepartementet
              efter Bengt Westerberg och Bo Könberg? Man har genomfört en rad
              försämringar av lagen om stöd och service. Den är den kanske enskilt
              största frihetsreform som har genomförts i det här landet för
              funktionshindrade. Ska sanningen fram är det ganska tyst och tomt
              från regeringens sida. Det är tyst i meningen att frågorna inte
              lyfts fram i debatten. Jämförelsen med dagens socialdemokratiska
              regering och när Folkpartiet styrde Socialdepartementet utfaller
              inte till regeringens fördel. Det är tomt i meningen att det görs
              ganska lite. I och för sig kom handlingsplanen i maj 2000. Då
              gillade Göran Persson att vara med. Han brukar gilla att vara
              med och presentera planer, men sedan kommer nya projekt upp i
              huvudet med någon annan fiffig slogan.
            </seg>
            <seg n="b76b1b88">
              Handlingsplanen Från patient till medborgare är i och för sig
              bra. Men vad har hänt med den? Det är intressant att ministern
              i sitt svar tog upp att staten ska vara ett föredöme och att myndigheter
              ska ta fram planer för att göra sina verksamheter tillgängliga.
              Människor med funktionshinder ska kunna jobba på Räddningsverket,
              Säpo eller polisen över huvud taget i statlig tjänst. Hon visar
              också att Handikappombudsmannens granskning har visat att andelen
              myndigheter som har dessa planer ökar. Det låter jättepositivt.
            </seg>
            <seg n="00e99f7b">
              En myndighet som har svarat till Handikappombudsmannen att man
              har en plan för att se till att myndigheten blir tillgänglig är
              en av våra större myndigheter i Sverige, nämligen Regeringskansliet
              med 4 500 anställda. Det låter också jättebra. Problemet är att
              regeringen som ytterst ansvarig för Regeringskansliet har givit
              fel uppgift till Handikappombudsmannen. Det finns ingen plan för
              att göra Regeringskansliet tillgängligt. Man har sagt så till
              Handikappombudsmannen, men så är det inte. Den signalen, Berit
              Andnor, är oerhört tydlig i hela samhället. Den är oerhört tydlig
              till alla andra statliga myndigheter, nämligen att man kan skicka
              in ett svar på att planen finns men den finns egentligen inte.
            </seg>
            <seg n="1a885c22">
              Bosse Ringholm var här och debatterade i kammaren. Han tyckte
              uppenbarligen inte att det var speciellt viktigt. Han kallade
              den för ett styrdokument som det går att vifta med men som kanske
              egentligen inte behövs.
            </seg>
            <seg n="d885df4f">
              Bakgrunden till den här interpellationen är att Berit Andnor
              enligt uppgifter i nättidskriften Stiletten på ett ABF-möte den
              5 oktober ska ha sagt att regeringen inte tror i alla fall inte
              Berit Andnor att man kommer att nå målen om kollektivtrafiken
              och att enkelt avhjälpta hinder ska försvinna fram till 2010.
            </seg>
            <seg n="dd4b51c9">
              Jag har två konkreta frågor som jag skulle vilja få ett tydligt
              svar på från Berit Andnor. Är ministern felciterad från mötet
              den 5 oktober på ABF? Vad har socialministern för åsikt om att
              Regeringskansliet inte har haft handlingsplanen men har påstått
              till Handikappombudsmannen att den finns?
            </seg>
          </u>
          <note type="speaker" n="d0cd8f89">
            Anf. 81 LARS-IVAR ERICSON (c):
          </note>
          <u who="unknown" xml:id="i-54b47f283da21fe7-29" n="52f24179">
            <seg n="bdf71013">
              Fru talman! Jag vill börja med att citera Franklin D. Roosevelt,
              president i Amerika på 1930- och 1940-talen. Han sade att en demokratis
              kvalitet mäts genom majoritetens sätt att behandla minoriteter.
            </seg>
            <seg n="50b727a0">
              Nu är det ingen liten minoritet i Sverige som är funktionshindrad.
              Det är närmare 1,3 miljoner. De ser verkligen fram emot ett samhälle
              tillgängligt för alla.
            </seg>
            <seg n="098511b1">
              Det är inte bra som det är i dag. I undersökningar av funktionshindrades
              levnadsvillkor hör vi hur många upplever ohälsa och utanförskap.
              Färre funktionshindrade arbetar än svenskar i allmänhet. Här är
              det i och för sig glädjande att regeringen har lyssnat på Centerpartiet
              och höjt lönebidragen, men samtidigt har bidragen till arbetsplatsanpassning
              och personligt biträde varit oförändrade i tio år. Jag vet att
              det inte är ministerns ansvarsområde, men ministern kanske ändå
              har några åsikter om hur man skulle kunna få fler funktionshindrade
              i arbete.
            </seg>
            <seg n="18527ce0">
              Det är också otillgängligheten i det offentliga rummet, som är
              omfattande, och att tillgången på hjälpmedel är starkt begränsad.
              Jag ska ta några exempel på detta.
            </seg>
            <seg n="89973f09">
              Vi har de döva, och en skriande brist på tolkar gör att många
              avstår från att beställa tolk därför att de vet att de inte får
              någon.
            </seg>
            <seg n="cae0b2f7">
              Vi har de synskadade, där tre fjärdedelar är beroende av någon
              anhörig eller bekant för att klara sitt vardagsliv. Endast en
              fjärdedel får hjälp av kommunen.
            </seg>
            <seg n="0dd3f349">
              Vi har de rörelsehindrade, som har svårt att besöka myndigheter
              och institutioner.
            </seg>
            <seg n="cff7eee3">
              Vi vet också att samhället har blivit mer komplicerat och automatiserat,
              och det blir då självklart bekymmer när man ska kommunicera med
              maskiner i stället för människor. Vi har bankomater, biljettautomater
              och automater för återvinning, för att ta bara några exempel.
            </seg>
            <seg n="c908b152">
              Jag tycker att tillgängligheten till olika servicemaskiner måste
              förbättras, liksom kontakten mellan politiska beslutsfattare och
              de företag som tillverkar och placerar ut alla dessa serviceautomater.
              Här behövs allmänna riktlinjer för tillgängligheten. Jag undrar
              om inte ministern skulle kunna utfärda dessa riktlinjer även före
              år 2010.
            </seg>
            <seg n="784ee875">
              Så har vi också detta självklara för oss människor att vi ska
              kunna se oss omkring i Sverige Sverige är fantastiskt. Här finns
              mycket att göra när det gäller tillgänglighetsfrågor. Vi kan jämföra
              med Danmark, där man har 1 600 handikappcertifierade besöksmål
              att välja mellan. I Sverige finns bara drygt ett hundratal. Jag
              undrar om ministern har några tankar om hur man skulle kunna förbättra
              tillgängligheten till alla de resmål som vi icke-handikappade
              har tillgång till.
            </seg>
          </u>
          <note type="speaker" n="8ffd0c5e">
            Anf. 82 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-9d58ae9f7b7e7eac-0" n="c7debec2">
            <seg n="98dca6dd">
              Fru talman! Jag tycker inledningsvis att det är väldigt viktigt
              att klara ut vilken som är statsrådets faktiska bedömning av om
              de handikappmål som har satts upp för år 2010 kommer att nås.
              I det skriftliga svar vi har fått i kväll skriver statsrådet att
              arbetet har gått för långsamt. Ska det tolkas som att målen inte
              kommer att nås, eller vad betyder orden egentligen?
            </seg>
            <seg n="ab4e8144">
              När målen sattes skapades det väldigt stora förväntningar funktionshindrades
              möjligheter skulle nu radikalt förbättras på tio år. Det gäller
              att svara upp mot dessa förväntningar. Det gäller inte bara statsrådet
              och den sittande vänsterregeringen, utan alla som ställde upp
              på beslutet år 2000 har naturligtvis mycket trovärdighet satt
              på spel. Det gäller att vi alla tillsammans gör allt vi kan för
              att de här målen ska nås.
            </seg>
            <seg n="f7110be9">
              Därför är det väldigt viktigt att statsrådet talar klarspråk
              att säga som det är är ju grunden för att vi ska kunna ha en trovärdig
              dialog med dem som det gäller, de funktionshindrade, som behöver
              få bättre möjligheter i Sverige.
            </seg>
            <seg n="9e16669b">
              Kommer målen att nås, enligt statsrådets bedömning? Säg då det
              i klartext! Om de inte ska nås 2010, enligt statsrådets bedömning,
              säg då det i klartext!
            </seg>
            <seg n="75a1fd19">
              Jag har också reagerat, precis som interpellanten Erik Ullenhag,
              på tidskriften Stilettens skildring av den här debatten den 5
              oktober förra året. De skriver tydligt i texten i tidningen att
              statsrådets bedömning är att målen inte kommer att nås. Det är
              lite grann av en ge-upp-stämning som förmedlas via tidningens
              referat från debatten. Den där höstdiskussionen är naturligtvis
              ett svar från statsrådet.
            </seg>
            <seg n="5a29e6a4">
              Men texten i dagens svar är inte heller särskilt klargörande.
              Det är ungefär som när socialutskottet senast debatterade den
              nationella handikapplanen, då det gavs tämligen luddiga besked
              från Vänsterns sida. Man trodde, hoppades och sade att det måste
              gå det var den typen av svar.
            </seg>
            <seg n="8c11f883">
              I svaret nu är statsrådet undvikande. Angående trafiken sägs
              det att trafikverken och Rikstrafiken har lämnat förslag på åtgärder
              som krävs för att målet ska uppfyllas. Det uttrycks på något sätt
              vad som fordras för att vi ska nå målet. Men statsrådet lämnar
              inte besked nu, utan det ska komma en trafikpolitisk proposition
              sedan. Därmed får vi väl, underförstått, se då.
            </seg>
            <seg n="c44f8fb3">
              Angående att enkelt avhjälpa hinder, som är det andra stora och
              viktiga målet, berättar statsrådet att många fastighetsägare inte
              ens känner till de krav som gäller om detta. Då är vi alltså inne
              på det sjätte året efter det att vi tog beslut om den nationella
              handikapplanen.
            </seg>
            <seg n="0bc2e0b7">
              Saker bereds, och sedan landar svaret i att i mars presenteras
              en uppföljning. Men vi får alltså inget konkret besked om vilken
              som är statsrådets bedömning: Kommer målen att nås eller inte?
              Jag tycker att det är oerhört viktigt, för dem det gäller och
              för den politiska debattens trovärdighet på det här området, att
              vi får klara besked.
            </seg>
          </u>
          <note type="speaker" n="22745c5d">
            Anf. 83 Socialminister BERIT ANDNOR (s):
          </note>
          <u who="unknown" xml:id="i-54b47f283da21fe7-30" n="52f24179">
            <seg n="904b1379">
              Fru talman! Alla ska med. Så enkelt är det. Så riktigt är det
              uppfattat, Erik Ullenhag. Det är det som det handlar om. Det är
              utifrån den devisen som vi socialdemokrater formar vår politik
              och bedriver den i praktisk handling. Det är inget slagord. Det
              är innehållet i den som är det väsentliga. Det är utifrån den
              devisen som vi arbetar. Alla ska med. Så enkelt är det. Det är
              outslitligt, liksom de värderingar som detta bygger på. Det handlar
              om jämlikhet, det handlar om solidaritet och det handlar om rättvisa.
              Det är inget slagord. Det är ingen slogan.
            </seg>
            <seg n="4c283ebd">
              Erik Ullenhag! Är det på det sättet som Folkpartiet formulerar
              sin politik nuförtiden, utifrån slagord och en slogan? Är det
              bara yta? Var är innehållet? Var är de socialliberala tankarna,
              som tidigare har varit vägledande för Folkpartiets arbete? De
              har ju varit så viktiga och har varit ett stöd i arbetet för att
              skapa ett samhälle där man inte slår ut människor, där man arbetar
              för att se till att skapa delaktighet och jämlikhet, där alla
              ska vara med, där alla har en plats. Var är alliansens politik?
              Var är Folkpartiets bidrag i detta?
            </seg>
            <seg n="73789ba3">
              Jag lyssnade till den grupp som har hand om handikappolitiken
              och de förslag som man lämnade från den gruppen. Det var tomt
              och det var innehållslöst. Tyvärr var det dessutom byggt på okunskap
              och dålig kunskap om vilka beslut som har fattats i denna riksdag.
            </seg>
            <seg n="a74ebbe2">
              Vi socialdemokrater arbetar för att skapa ett samhälle som är
              till för alla. Det gör vi inom en rad olika sektorer. När det
              gäller handikappolitiken är det naturligtvis väldigt viktigt att
              ansvaret för den tas av dem som också har möjligheten att genomföra
              förändringar. Det innebär att det är den ansvariga ministern för
              infrastrukturen som ska komma till riksdagen med åtgärder som
              förbättrar tillgängligheten inom det transportpolitiska området,
              och det är inom det området som den typen av frågor ska diskuteras.
            </seg>
            <seg n="308dadbc">
              På samma sätt är det inom alla andra politikområden. Det är en
              väldigt viktig princip, som vi har arbetat och arbetar utifrån.
            </seg>
            <seg n="85ec76fd">
              Jag kommer att återkomma till riksdagen i mars månad med en avstämning
              av vad vi har gjort och vilka framsteg som har gjorts när det
              gäller det handikappolitiska arbetet. De mål som vi har satt upp
              gäller. Om detta ska det inte råda någon tvekan.
            </seg>
            <seg n="ba8389f0">
              Om man gör sina bedömningar och sina interpellationer utifrån
              artiklar som kanske inte alltid är korrekt återgivna från det
              sammanhang där man har varit anser jag att man gör sig skyldig
              till en felbedömning av hur vi arbetar med de handikappolitiska
              frågorna. Vad är, Erik Ullenhag, er politik inom det handikappolitiska
              området?
            </seg>
          </u>
          <note type="speaker" n="d401af61">
            Anf. 84 ERIK ULLENHAG (fp):
          </note>
          <u who="erik_ullenhag_f3fec1" xml:id="i-46290514d900b277-1" n="5d16ea1d">
            <seg n="2be37f80">
              Fru talman! Tack ministern för frågan! Vår politik för att se
              till att lyfta fram funktionshindrades situation i Sverige är
              mycket tydlig. Alltsedan den nationella handlingsplanen för ökad
              tillgänglighet antogs har Folkpartiet sagt att målen är bra, men
              ni kommer inte att lyckas i fall ni inte anslår medel. Alltsedan
              den nationella handlingsplanen antogs har Folkpartiet i sina budgetalternativ
              anslagit medel för att stimulera fram tillgänglighet. Vi anslår
              en halv miljard per år för att se till att det blir verklighet
              av orden i handlingsplanen. Det kostar. Det kostar från annat,
              men det kostar av den anledningen att för oss är det självklart
              att vara en röst för de människor som inte har stora starka organisationer
              som LO bakom sig, som inte har människor från LO-borgen som kilar
              över till Regeringskansliet och lämnar in beställningar.
            </seg>
            <seg n="98031cbb">
              Varför tror vi att det behövs pengar? Vi kan ta ett exempel.
              Dagens Samhälle gjorde en granskning som pekade på vad man hade
              gjort i Helsingborg. Där har man gjort något åt tillgängligheten.
              Man har gjort en punktinsats i en stadsdel, Stattena, för att
              ta bort enkelt avhjälpta hinder. Så gjorde man en analys av det
              i Helsingborg och kom fram till att det blivit för dyrt för kommunen
              så man kommer inte att kunna fortsätta för att uppnå handlingsplanen.
              Vi har sagt att där behövs det resurser.
            </seg>
            <seg n="4f4ae027">
              Vad gör vi mer från Folkpartiets sida? Vi lägger fram förslag
              om att se till att återställa LSS, den lagstiftning som betyder
              så oerhört mycket för friheten för människor som annars skulle
              ha mycket liten frihet, den lagstiftning som din regering har
              sett till att försämra sedan ni kom till makten. Vi vill förstatliga
              ansvaret för LSS för att se till att finansieringsprincipen håller
              ihop och att LSS inte ställs mot andra kommunalt viktiga och angelägna
              åtgärder. Det kostar också. Det handlar om en prioritering. Är
              det värt att prioritera budgetutrymme för de människor som har
              det allra svårast?
            </seg>
            <seg n="803f9b6f">
              Jag kan räkna upp ett antal andra saker som vi gör för funktionshindrade.
              Vi vill se till att få en diskrimineringslagstiftning som säger
              att precis som den som stängs ute på grund av utländsk härkomst
              eller sexuell läggning ska den som inte kan ta sig in på en restaurang
              eller på ett hotell kunna stämma för diskriminering om det hade
              handlat om enkelt avhjälpta hinder. Det ger effekt, en morot i
              form av medel och en skärpt lagstiftning för att man ska kunna
              se det som diskriminering. Det kan öka tillgängligheten.
            </seg>
            <seg n="43d5eaf7">
              Vi har, fru talman, en annan syn än Socialdemokraterna på personer
              med funktionshinder. Det är centralt att se till att dessa människor
              tas till vara i arbetslivet, att se till att människor kan få
              ett arbete och bidra. I ett par artiklar jag har läst av Berit
              Andnor får man intrycket att det enda intressanta för människor
              med funktionshinder är bidragen. Det nämns inte något om sysselsättningen.
            </seg>
            <seg n="412f4f1c">
              Din kollega i regeringen, finansminister Pär Nuder, tillsatte
              nyligen en delegation för att se till att höja sysselsättningen
              i samhället. De funktionshindrade var inte med. Det är en rejäl
              olikhet mot era partikamrater i Storbritannien och Tony Blair
              som säger att en av de viktiga sakerna för tillväxt är att se
              till att även människor med funktionshinder kommer in i samhället.
            </seg>
            <seg n="1ad56926">
              Jag hoppas att jag har gett ett antal konkreta svar till Berit
              Andnor. Vi för ingen slagordspolitik, Berit Andnor. När ni säger
              att alla ska med och det låter bra måste ni komma ihåg att ni
              bär ansvaret för den verklighet som finns i dag. Ni bär ansvaret
              för de funktionshindrade som i dag inte kan få ett arbete. Ni
              bär ansvaret för ett regeringskansli som tydligt har visat att
              det inte var så viktigt med handlingsplanen. Jag tycker, Berit
              Andnor, att det är erbarmligt pinsamt att ni har vilselett Handikappombudsmannen
              när det gäller om det finns en plan på Regeringskansliet eller
              inte. Jag skulle, Berit Andnor, vilja ha en kommentar till det.
              Vad säger du om det? Jag skulle också vilja ha en kommentar till
              om det var felciterat på ABF-mötet eller om den journalist som
              vi från Folkpartiet har talat med som säger att du sade precis
              det vi kommer inte att nå målen ljuger.
            </seg>
          </u>
          <note type="speaker" n="c2ae1563">
            Anf. 85 LARS-IVAR ERICSON (c):
          </note>
          <u who="unknown" xml:id="i-54b47f283da21fe7-31" n="52f24179">
            <seg n="6f0e1d2d">
              Fru talman! Det är bra att ministern har tagit del av alliansens
              förslag till handikappolitik. Där finns många goda tankar, till
              exempel att vi ska stötta de funktionshindrade som vill starta
              och driva företag. Regeringen har inte gjort så mycket på det
              området.
            </seg>
            <seg n="97776ac1">
              Jag tycker att ministern har en övertro på myndigheternas möjligheter
              att förbättra tillgängligheten i samhället, och också en övertro
              på att det är andra ministrar som ska göra så mycket. Det är ju
              ändå ministerns sak att ordna så att det blir bättre för de döva,
              de hörselskadade och de rörelsehindrade. Hur ska en miljon människor
              som lever med någon form av funktionshinder få samma möjligheter
              till en tillvaro som övriga invånare har? Här finns oerhört mycket
              att göra, även innan år 2010. Jag tycker att det är dags att lyfta
              fram de skarpa förslagen. Jag tycker att det nu är dags att sätta
              blåslampa på de myndigheter som ska jobba så att vi får det tillgängliga
              samhället. Det är oerhört viktigt om vi står bakom tanken om alla
              människors lika värde.
            </seg>
          </u>
          <note type="speaker" n="10aa103c">
            Anf. 86 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-9d58ae9f7b7e7eac-1" n="c7debec2">
            <seg n="6ba3a0e0">
              Fru talman! Målen gäller, är statsrådets besked, det vill säga
              inte de tidigare bedömningarna och tydligen inte heller Stilettens
              skildring av debatten den 5 oktober. Den gäller inte heller, där
              det tydligt är citerat att statsrådet säger att man inte kommer
              att hinna angående år 2010. Målen gäller.
            </seg>
            <seg n="19e674c8">
              Det gäller att återkomma med substans. Det enda beskedet i dag
              egentligen är att regeringen ska återkomma i mars med en redovisning.
              Mer har inte Berit Andnor att berätta i dag för alla funktionshindrade
              angående målen 2010 än att man återkommer i mars, det vill säga
              om en månad. En månad före finns det tydligen inget att säga om
              hur väl målen kommer att vara uppfyllda till år 2010.
            </seg>
            <seg n="2a6fba11">
              Vi kan alla lite anekdotiskt berätta om lite ljuspunkter hemifrån
              den egna byn, om att Falu rådhus exempelvis nu är renoverat och
              omgjort så att det är handikappanpassat trots att det är flera
              hundra år gammalt och tämligen omöjligt att handikappanpassa.
              Men det är bara anekdotiskt. Det finns inget systematiskt arbete
              i Sverige som visar att vi är där 2010, i synnerhet som vi vet
              att det har gått sex år av planperioden 20002010 då alldeles för
              lite har hänt. Det finns egentligen inte fysisk möjlighet att
              trycka in allt det som återstår på de återstående fyra åren.
            </seg>
            <seg n="761016db">
              Det finns också ett antal exempel på att det har gått precis
              tvärtom genom regeringens egen försorg. Vi ser hur bilstödet har
              förhalats, hur man skulle kunna anpassa det och samordna kostnaderna
              mellan bilstöd och färdtjänst så att den enskilde skulle få en
              större frihet och bättre tillgång till arbetsmarknaden. Vi ser
              hur det utökade sjuklöneansvaret för arbetsgivarna har verkat
              tvärtom också, utsorterande av handikappade från arbetsmarknaden
              i stället för tvärtom. Det har inte blivit något av handikappreformens
              fullföljande när det gäller sysselsättningsgaranti med mera.
            </seg>
            <seg n="bd4fecdb">
              Var är de egentliga beskeden? De kan ju inte bara dyka upp om
              en månad. Någonting av substans borde ju kunna meddelas även i
              dag.
            </seg>
          </u>
          <note type="speaker" n="f56f9678">
            Anf. 87 Socialminister BERIT ANDNOR (s):
          </note>
          <u who="unknown" xml:id="i-54b47f283da21fe7-32" n="52f24179">
            <seg n="51e121a4">
              Fru talman! Målen ligger fast. Om detta ska det inte finnas någon
              tvekan alls. Jag kommer att återkomma till riksdagen i mars med
              en avstämning. Det följer helt och hållet den planering som vi
              arbetar utefter, och det följer den återrapportering som riksdagen
              har att förvänta sig. Då kommer vi att få tillfälle att mer i
              detalj kunna gå in och värdera det arbete som har gjorts och det
              som kommer att göras.
            </seg>
            <seg n="1a1927cc">
              Erik Ullenhag säger att Folkpartiets politik inom det här området
              är mycket tydlig. LSS ska återställas. Då vill jag bara ställa
              frågan till Erik Ullenhag: På vilka punkter är LSS försämrad?
              Det som Erik Ullenhag tar upp är att förstatliga LSS.
            </seg>
            <seg n="0238adbe">
              Vad är det för människosyn, och vad är det för syn på funktionshindrade,
              som ligger till grund för den typen av åtgärder? För mig är det
              en självklarhet att alla människor, oavsett om de har ett funktionshinder
              eller inte, är kommunmedborgare.
            </seg>
            <seg n="c35c3b36">
              Vi har haft ett system i Sverige, Erik Ullenhag, där staten har
              tagit ett stort ansvar i ett institutionsboende för funktionshindrade.
              Vi har haft en handikappolitik som har utvecklats under mycket
              lång tid under stor enighet.
            </seg>
            <seg n="67efc2db">
              Där har vi haft som utgångspunkt att det är den enskilda människans
              behov och förutsättningar som ska vara utgångspunkten och grunden
              för de insatser som görs. Vi ska inte skilja ut människor bara
              för att de har ett funktionshinder. Det är grundläggande, och
              det är grundläggande för den syn som jag företräder som socialdemokrat.
            </seg>
            <seg n="9d5ec331">
              Likaså är det med de förslag som Lars-Ivar Ericson tar upp. Han
              nämner alliansens förslag inom det handikappolitiska området.
              Vi föreslår bidrag för att starta företag, säger Lars-Ivar Ericson.
              Ska det vara någon särskild sorts bidrag till funktionshindrade
              för att starta företag, Lars-Ivar Ericson?
            </seg>
            <seg n="448b5809">
              Vad är det för människosyn som ligger till grund för det förslaget?
              För mig handlar handikappolitiken om alla människors lika värde.
              Det handlar om jämlikhet och att skapa förutsättningar så att
              alla människor kan delta i samhället på lika villkor. Det handlar
              om mänskliga rättigheter, och det handlar ytterst om demokratin.
              Det handlar om människosyn.
            </seg>
            <seg n="3e0c0f7c">
              Ulrik Lindgren tog i sitt första inlägg upp något som jag tycker
              är viktigt att säga. Vi bör alla tillsammans göra vad vi kan för
              att skapa ett tillgängligt och gott samhälle. Det är också min
              uppfattning. Jag delar den uppfattningen.
            </seg>
            <seg n="97a4d1b0">
              Det är ett sådant tänkande som ska genomsyra alla de beslut som
              fattas i våra fullmäktigeförsamlingar, i landstingsfullmäktige,
              i organisationer och föreningar och var det än är. Det gäller
              också inom restaurangvärlden och i alla typer av sammanhang som
              rör samhällslivet. Det är bara så vi kan nå en verklig framgång.
            </seg>
            <seg n="ccc61b34">
              Jag skulle önska att vi i denna kammare skulle kunna tillsammans
              ge uttryck för detta och den hållningen. Så är det tyvärr inte.
            </seg>
          </u>
          <note type="speaker" n="cebfe11e">
            Anf. 88 ERIK ULLENHAG (fp):
          </note>
          <u who="erik_ullenhag_f3fec1" xml:id="i-46290514d900b277-2" n="5d16ea1d">
            <seg n="31c9fa37">
              Fru talman! Jag försöker att lyssna väldigt noggrant på Berit
              Andnor. När vi från oppositionens sida ställer Berit Andnor till
              svars för den verklighet som finns höjer Berit Andnor tonläget.
              Hon säger att vi har en annan människosyn för att vi vill förstatliga
              LSS och ha ett gemensamt huvudmannaskap.
            </seg>
            <seg n="02cf29db">
              Slå en signal i morgon, Berit Andnor, till dina partikamrater
              i socialutskottet. De har ställt sig bakom ett gemensamt initiativ
              för tilläggsdirektiv. Säg till dem: Ni har en vansinnig människosyn
              som över huvud taget kan utreda denna tanke.
            </seg>
            <seg n="33200a3f">
              Vad det handlar om från vår sida är att vi struntar i ifall det
              är kommunen som är huvudman. Vi struntar i ifall det är staten
              som är huvudman. Vad som bekymrar mig är att enskilda människor
              som i sin verklighet har behov av personlig assistans ska få det.
            </seg>
            <seg n="1e6bdb71">
              Vad som bekymrar mig bortom all din retorik är hur verkligheten
              ser ut för funktionshindrade i dag, Berit Andnor. För denna bär
              du ansvar. Den som har lust kan läsa debatten efteråt. Det har
              getts väldigt få förslag, och väldigt lite konkret har sagts.
              Men du gör gärna en attack på oppositionen. Du bär ansvar, Berit
              Andnor. Glöm inte bort detta.
            </seg>
            <seg n="5ab94a81">
              Jag har redovisat en lång lista på vad Folkpartiet vill göra
              för att se till att förbättra situationen för funktionshindrade.
              Detta är mitt tredje och sista inlägg. Du får en chans till. Du
              har hittills inte ens kunnat svara på frågan om vad du anser om
              att Regeringskansliet struntade i att ta fram en plan för att
              se till att Regeringskansliet blev anpassat.
            </seg>
            <seg n="ee9cf38c">
              Samtidigt svarade man till Handikappombudsmannen: Vi har en sådan
              plan, i enlighet med den nationella handlingsplanen. Hur ser du
              på det? Vilken signal sänder det? Vad säger det om regeringens
              trovärdighet på det här området?
            </seg>
            <seg n="ca311505">
              Fru talman! Bortom Berit Andnors retorik tror jag att de flesta
              människor som minns Bengt Westerberg som socialminister inser
              att om vi ska få ett samhälle tillgängligt för alla behöver vi
              nog några andra i regeringen.
            </seg>
          </u>
          <note type="speaker" n="0009e175">
            Anf. 89 Socialminister BERIT ANDNOR (s):
          </note>
          <u who="unknown" xml:id="i-54b47f283da21fe7-33" n="52f24179">
            <seg n="1038c1f0">
              Fru talman! Vad är det Erik Ullenhag har räknat upp som alternativ
              till en socialdemokratisk politik? Jag tycker att det är ganska
              tomt i uppräkningen. Det är tomt och innehållslöst. Det omdömet
              står jag för. Det är precis det som alliansen har kommit fram
              med. Det är tomt och innehållslöst.
            </seg>
            <seg n="442459c6">
              Jag har den allra största respekt för Bengt Westerberg och för
              det som Folkpartiet har uträttat tidigare. Men det var då. I dag
              är Folkpartiet någonting helt annat. Folkpartiet deltar mycket
              aktivt i formandet av en politik inom högeralliansen.
            </seg>
            <seg n="e25a9167">
              Det präglas inte direkt av de ledord som låg till grund för den
              reform som Bengt Westerberg var med och skapade: jämlikhet, delaktighet
              och inflytande. Det handlar om att få kunna leva ett liv på ungefär
              samma villkor som alla andra. Det är tyvärr så.
            </seg>
            <seg n="d725d384">
              Jag kan bara påminna Erik Ullenhag om de förslag som direkt riktar
              udden mot människor som är i en mycket svår och utsatt situation.
              Det gäller de sjuka, de arbetslösa och de förtidspensionerade.
              Där är en stor grupp funktionshindrade.
            </seg>
            <seg n="3f159f1d">
              Även de ska få vara med och betala skattesänkningar för de rika
              genom att de ska få en lägre pension den dagen de blir pensionärer.
              Så ser verkligheten ut i dag, Erik Ullenhag.
            </seg>
            <seg n="2c4695da">
              Att förändra ett samhälle kräver långsiktighet och metodik. Vi
              skärper kraven på våra myndigheter. Vi förutsätter att man ska
              genomföra de handlingsplaner som vi har sagt att man ska genomföra.
            </seg>
            <seg n="fb3fe098">
              Vi driver detta arbete intensivt och aktivt. Jag kommer tillbaka
              till denna riksdag, och då kan vi diskutera i detalj. Men kom
              inte här och påstå att ni har ett alternativ som är värt något.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="f0a280ed">
            14 § Svar på interpellation 2005/06:182 om regeringen och föräldraupproret
          </note>
          <note type="speaker" n="3cd18950">
            Anf. 90 Statsrådet LENA HALLENGREN (s):
          </note>
          <u who="unknown" xml:id="i-92f5b2530adbbf21-2" n="52f24179">
            <seg n="8900145b">
              Fru talman! Mikael Oscarsson har frågat mig vilka åtgärder jag
              har vidtagit för att större valfrihet i barnomsorgen även ska
              inkludera möjligheter för föräldrar som i större utsträckning
              vill vara hemma med sina barn samt vilka åtgärder jag avser att
              vidta för att på försök införa kommunala vårdnadsbidrag och för
              att stödja och hjälpa barn som börjar förskolan vid ett års ålder.
            </seg>
            <seg n="4b23daad">
              Den svenska förskoleverksamheten intar, inte minst i ett internationellt
              perspektiv, en särställning på flera sätt. Svensk förskola förenar
              omsorg och pedagogik med barnet i centrum. Den har även en hög
              tillgänglighet genom låga avgifter, en stabil och gemensam skattefinansiering
              och höga ambitioner när det gäller kvaliteten. Den svenska barnomsorgsmodellen
              diskuteras som ett föredöme i många länder i Europa. OECD har
              valt att framhålla den generella välfärdsmodellen, som bland annat
              Sverige har valt, som en framgångsfaktor för att utveckla barnomsorgen
              internationellt.
            </seg>
            <seg n="2ed79961">
              Flera länder inom EU har mycket låga födelsetal, och stora ansträngningar
              görs nu i många länder för att bygga ut barnomsorgen. En väl utbyggd
              förskoleverksamhet och förbättrad ersättning vid föräldraledighet
              möjliggör för både kvinnor och män att delta på arbetsmarknaden.
              Föräldrar behöver i dag inte välja mellan att bilda familj eller
              att finnas på arbetsmarknaden.
            </seg>
            <seg n="39dfa287">
              Det är en grundläggande kvalitetsfråga att barnomsorg bedrivs
              i olika former. Såväl kommunala som enskilda förskolor kan erbjuda
              ett varierat pedagogiskt innehåll. Föräldrakooperativ, personalkooperativ
              och förskolor som bedrivs av ideella organisationer är inte ovanliga.
              Föräldrarnas behov och möjligheter att välja en verksamhetsform
              som passar familjen bäst möts även av andra verksamhetsformer
              som familjedaghem, öppen förskola och omsorg under tid när inte
              förskola erbjuds.
            </seg>
            <seg n="1207ce8e">
              Verksamhet i enskild regi har blivit vanligare under 1990-talet,
              och antalet barn i sådana verksamheter ökar varje år. Mellan åren
              1999 och 2004 ökade andelen barn i enskild förskoleverksamhet
              från drygt 13 % till drygt 16 %. Sammantaget fanns 93 200 barn
              i enskilda förskolor, familjedaghem och fritidshem 2004, vilket
              är 20 200 fler barn än 1999. Förskolan och familjedaghemmen är
              numera utbyggda till i det närmaste full behovstäckning. Det är
              en av de allra viktigaste förutsättningarna för att skapa verklig
              valfrihet.
            </seg>
            <seg n="a93269d5">
              Med en mångfald av verksamhetsformer kan olika verksamheter stimulera
              varandra och bidra till utvecklingen. Som framgår av förskolepropositionen
              (prop. 2004/05:11) anser regeringen att samma ekonomiska förutsättningar,
              bidrag och avgifter ska råda i alla verksamhetsformer oavsett
              om huvudmannen är kommunal eller enskild.
            </seg>
            <seg n="5e27ebb0">
              Enligt regeringens bedömning bör också föräldrarnas val av verksamhetsform
              stärkas genom att deras val tas till vara i större utsträckning.
              När föräldrarna önskar förskola ska det inte mot vårdnadshavarens
              vilja kunna ersättas med annan verksamhetsform.
            </seg>
            <seg n="4d55c97f">
              Även familjedaghemmens ställning bör stärkas. I förskolepropositionen
              bedömde regeringen att detta bör ske genom att kommunen ska sträva
              efter att tillgodose behovet om det är förälderns önskemål. Dessutom
              bör familjedaghemmen få en tydligare reglering som pedagogisk
              verksamhet med övergripande mål gemensamt med bland annat öppen
              förskola.
            </seg>
          </u>
          <note n="0a3472f9">
            Som redovisades i förskolepropositionen är avsikten att återkomma
            till riksdagen med förslag i vissa förskolefrågor i en proposition
            med förslag till en ny skollag. Under sommaren 2005 remitterade
            Regeringskansliet ett förslag till utkast till lagrådsremiss med
            förslag till en ny skollag med mera. Utkastet innehöll de i förskolepropositionen
            aviserade förslagen på förskoleområdet. Regeringen har för avsikt
            att återkomma med förslag i vissa förskolefrågor i den nämnda
            propositionen efter riksdagsvalet under riksmötet 2006/07.
          </note>
          <u who="unknown" xml:id="i-11537892bc3956f8-2" n="52f24179">
            <seg n="81da46a4">
              I förskolepropositionen lämnades även förslag om statsbidrag
              till kommuner för personalförstärkning i förskolan. Regeringens
              förslag antogs av riksdagen (bet. 2004/05:UbU3, rskr. 2004/05:126).
              Därmed kan personaltätheten öka och barngruppernas storlek minska,
              vilket är en avgörande faktor för att förbättra förskolans kvalitet.
            </seg>
            <seg n="ebf75b68">
              Det är många familjer som på olika sätt ordnar sitt vardagsliv
              så att de får mer tid för barnen. Med rätten att arbeta deltid
              och därmed ha kortare arbetstid, flexibla arbetstider eller genom
              andra prioriteringar är föräldrar mer tillsammans med barnen.
              Det visar ju också på möjligheterna i dagens system. Rätten att
              vara föräldraledig för både kvinnor och män med en generös och
              flexibel föräldraförsäkring gör det möjligt för föräldrar att
              i större utsträckning vara hemma med sina barn när de är små.
              Möjligheterna, för den som vill, ökar hela tiden.
            </seg>
            <seg n="667729f5">
              Föräldraförsäkringen har stegvis byggts ut och omfattar i dag
              480 dagar, som kan användas flexibelt för hela eller delar av
              dagen, för att såväl mödrar som fäder ska kunna vara hemma med
              de små barnen. Regeringen har tagit initiativ till ytterligare
              förstärkningar av föräldraförsäkringen genom att såväl taket som
              lägstanivådagarna i föräldraförsäkringen höjs från den 1 juli
              2006.
            </seg>
            <seg n="81d5dc07">
              I tilläggsbudgeten för år 2005 (prop. 2005/06:1) föreslog regeringen
              att de höjda bidragsnivåerna samt det nya flerbarnstillägget ska
              omfatta även bidrag och tillägg för tiden från och med den 1 oktober
              2005. Föräldraförsäkringen har nyligen utretts i syfte att göra
              det möjligt för fler föräldrar att under längre tid använda stödet
              flexibelt utifrån familjens behov och önskemål.
            </seg>
            <seg n="d056e10a">
              I ett familjevänligt samhälle är det viktigt att såväl mammor
              som pappor ska kunna dela på ansvaret för och glädjen av barnen.
              Förskolan ska komplettera hemmet; den är aldrig något som ersätter
              familjen. För mig som förskoleminister är det angeläget att förskolan
              utvecklas så att barnen får en trygg och lärande miljö där de
              kan utvecklas och ha roligt med kamrater och andra vuxna, utanför
              familjen.
            </seg>
          </u>
          <note type="speaker" n="126bc900">
            Anf. 91 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-1b00c75abf4ba318-0" n="dd065c17">
            <seg n="cece7cdd">
              Herr talman! Att vi står här i dag och debatterar valfrihet i
              barnomsorgen beror på att det svenska folket reagerar mot den
              barn- och familjepolitik som Socialdemokraterna bedriver i vårt
              land.
            </seg>
            <seg n="a33efe11">
              Redan i dag har ett 90-tal kommuner berörts av föräldraupproret.
              Det är föräldrar som vill ha mer tid med sina barn i Vaggeryd,
              Vansbro, Varberg, Vetlanda, Vimmerby, Vännäs, Västervik, Västerås
              och Växjö och det är bara de som börjar på en bokstav. Det finns
              många fler. En kommun som jag själv har sett på nära håll är min
              egen. Det är Uppsala, där ett antal småbarnsmammor samlade in
              8 200 namn med krav på rättvisa och att få möjligheter till kommunalt
              vårdnadsbidrag.
            </seg>
            <seg n="20a051de">
              Denna folkvilja har folkets representanter i riksdagen lyssnat
              till och i ett riksdagsbeslut uppmanat regeringen att verka för
              mer valfrihet. Beslutet säger uttryckligen att den som vill ska
              kunna vara hemma med sina barn i större utsträckning än i dag.
              Men har regeringen brytt sig om folkets och riksdagens beslut?
              Nej.
            </seg>
            <seg n="e43e0cca">
              Regeringen har inte saknat tillfälle att följa riksdagens beslut.
              Ett flertal kommuner har vänt sig till regeringen och ansökt om
              att bli försökskommuner. Men vid varje sådant tillfälle har man
              gett avslag. Avslag har följt på avslag.
            </seg>
            <seg n="bb3507c4">
              När det gäller en annan försöksverksamhet i den här staden, Helsingfors,
              var det ett annat ljud i skällan, om man säger så. Men så rörde
              det sig inte heller om barn, utan om bilar. Det säger kanske någonting
              om det parti som regerar i Sverige i dag. För barnens skull får
              vi verkligen tro på ett regimskifte till hösten! Personligen tror
              jag att det här kan bli spiken i kistan för ett tolvårigt regeringsinnehav.
            </seg>
            <seg n="96874ad4">
              Varför är dagens socialdemokrater så rädda för att ge människor
              makten över sina egna liv? Varför ska det vara så orättvist? Enligt
              Skolverkets siffror för 2004 subventioneras varje heltidsplats
              på dagis med i medeltal 130 000 kr. Det som man betalar själv
              är i snitt 8 %. Det lämnar en subvention på ungefär 120 000 kr.
              Det är vad det ena barnet får. Det barn vars föräldrar väljer
              att vårda barnet själva får noll kronor. Snacka om orättvisa!
              Snacka om klyfta! Statsrådet talade förut här om gemensam skattefinansiering.
              Det stämmer ju. Men det är så orättvist fördelat.
            </seg>
            <seg n="84f0c08a">
              I Socialdemokraternas vision ska människorna inte forma sina
              liv som de själva vill, tycks det, utan som Göran Persson och
              Lena Hallengren vill. En gång i tiden förknippades Socialdemokraterna
              med kampen för alla människors möjligheter. I dag förknippas ni
              med tvång, likriktning och en partipiska som sträcker sig långt
              utanför den här kammarens gränser.
            </seg>
            <seg n="4c6cae94">
              Varför, Lena Hallengren, är Socialdemokraterna så rädda för att
              ge valfrihet åt Sveriges mammor och pappor och ge dem mer tid
              tillsammans med sina barn?
            </seg>
            <seg n="48bedde2">
              Låt mig kort få återvända till utbildningsutskottets beslut från
              våren 2003 om att ge valfrihet åt föräldrar så att de skulle kunna
              vara hemma mer med sina barn under förskoleåren. Det skulle vara
              intressant om statsrådet kunde ta tillfället att stapla upp detta
              och säga: Ett, två, tre detta är vad jag konkret har gjort för
              att fullfölja riksdagens beslut.
            </seg>
          </u>
          <note type="speaker" n="67a524af">
            Anf. 92 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-9d58ae9f7b7e7eac-2" n="c7debec2">
            <seg n="385ae445">
              Herr talman! Vi har fattat ett riksdagsbeslut som finns med i
              interpellantens text och som handlar om att valfrihet innebär
              en möjlighet också för den som vill vara hemma med sina barn i
              större utsträckning. I början på mandatperioden, ett år efter
              det att vi hade fattat beslutet, förde vi en snarlik debatt med
              Berit Andnor. Nu i slutet på mandatperioden har vi en debatt med
              Lena Hallengren där vi får ungefär samma svar som då. Trots att
              nästan hela mandatperioden har gått, har det inte gett något avtryck
              i regeringsarbetet, utan det är samma som förut. Vi kör samma
              recept år efter år, trots att riksdagen har fattat detta beslut.
            </seg>
            <seg n="5f15c8c2">
              Statsrådet redovisar i sitt svar att allting är väl. Det finns
              barnomsorg, föräldraförsäkring, barnbidrag och diverse annat som
              är bra för barnfamiljer och för barn. Som om någon skulle vara
              emot detta. Jag kan avslöja att Kristdemokraterna tycker att allt
              detta är bra saker, om det nu inte var känt förut.
            </seg>
            <seg n="fa4da2f9">
              Men i verkligheten är det inte bara detta det handlar om. Vi
              vet ju att allt inte är väl i verkligheten. Precis som vi har
              redovisat tidigare i debatterna, och som är känt i hela landet
              vid det här laget, finns det barnläkare som har larmat om att
              den stress som även blöjbarn utsätts för i för stora barngrupper
              inte är att rekommendera. Bullernivån är för hög för både personal
              och barn på ett antal ställen inom barnomsorgen. Det blir för
              lite tid med föräldrarna för att knyta an till en eller två vuxna
              när man är riktigt liten.
            </seg>
            <seg n="a0bf3759">
              För att redovisa att vi har valfrihet i Sverige berättar statsrådet
              att det också finns familjedaghem, öppna förskolor och diverse
              annat. Ja, de finns fortfarande, men de blir ju allt sällsyntare.
              Vi har haft en extrem reduktion av antalet familjedaghem i Sverige
              de senaste tio åren under det socialdemokratiska regeringsinnehavet,
              och vi har nästan ingen öppen förskola kvar. De har reducerats
              mycket kraftigt.
            </seg>
            <seg n="29715db0">
              Det är inte väl i sak, och det är inte heller väl i den meningen
              som interpellanten har redovisat, nämligen att det finns en omfattande
              opinion som skulle vilja ha alternativ, som skulle vilja ha fler
              möjligheter och rådighet att ordna barnomsorgen efter eget stuk
              och vara hemma lite mer med sina barn.
            </seg>
            <seg n="ba78eefe">
              Denna min andra bild, som låter lite negativ, av hur små barn
              kan ha det i välfärdslandet Sverige betyder inte att dagis är
              fel. Det kan tvärtom vara ett utomordentligt bra alternativ för
              många familjer under en viss period av barnets och familjens leverne.
              Men det blir fel när dagis blir det enda möjliga alternativet
              oavsett vistelsetid, oavsett ålder på barnet och oavsett familj.
            </seg>
            <seg n="750dca15">
              Män och kvinnor vill kombinera barn, familj och arbetsliv. Det
              är jag också helt övertygad om. Men individen och familjen vill
              utforma det på egen hand, och då blir det på många olika vis.
              Det blir inte på ett enda sätt, som regeringen föreställer sig
              att det ska vara.
            </seg>
            <seg n="76692939">
              Statsrådet har också rätt i sin beskrivning av att många familjer
              ordnar sitt vardagsliv så att de får mer tid med sina barn. Det
              visar ju att det faktiskt är så barnfamiljerna vill ha det. De
              vill ha mer tid med sina barn. De vill inte släppa arbetslivet,
              men de vill ha mer tid. De arrangerar detta trots, inte tack vare,
              regeringens arrangemang. Frågan kvarstår: Varför har inte regeringen
              rättat och packat sig efter riksdagens majoritetsbeslut?
            </seg>
          </u>
          <note type="speaker" n="7becbced">
            Anf. 93 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-3" n="c3b37490">
            <seg n="750d9b14">
              Herr talman! Det är intressant att lyssna. Det är ganska tydliga
              och avslöjande skillnader som kommer upp, precis som i tidigare
              debatter som vi har haft i det här ämnet i kammaren.
            </seg>
            <seg n="626b2613">
              Jag kommer från en bruksort i Västmanland. Det är typisk mark
              där småfolket har hittat sina lösningar oavsett vad herrar överhet,
              eller för den delen damer överhet, har tyckt och tänkt. De kooperativa
              rörelserna och folkrörelserna var tidiga. Det var ett sätt att
              skaffa sig makt och inflytande över sitt eget liv, att inte bara
              vara utlämnad åt patron.
            </seg>
            <seg n="4ee496d7">
              För några år sedan besökte jag min grannkommun som också är en
              bruksort, precis som min kommun. I min grannkommun Surahammar
              träffade jag ett undersköterskepar. Både mannen och kvinnan var
              undersköterskor. De slet och släpade med deltider och heltider
              ibland när kommunen behagade ge dem det. Det är en offentlig arbetsgivare.
              Det var inte helt lätt att få ihop arbetslivet med familj och
              barn.
            </seg>
            <seg n="7bb7ec82">
              Tillsammans med många andra drog man i gång vad jag skulle vilja
              kalla för vår tids folkrörelse, en revolt mot den stelbenta, enahanda
              barnomsorgslösningen. Man gjorde en namninsamling, och antalet
              insamlade namn översteg de 5 % som krävs enligt kommunallagen,
              som den borgerliga regeringen med Inger Davidson i spetsen genomförde
              i början av 90-talet, för att det ska finnas en möjlighet att
              ha en lokal folkomröstning. Den här folkomröstningen skulle då
              handla om mer valfrihet och mångfald i barnomsorgen.
            </seg>
            <seg n="86f9301f">
              Innan bläcket i alla namn ens hade hunnit torka hade den socialdemokratiska
              kommunledningen givetvis sagt nej, precis som i vår andra grannort
              Västerås, där motsvarande namninsamling skedde.
            </seg>
            <seg n="bd0f8617">
              Det här belyser flera problem. Det finns ett demokratiskt underskott.
              Det är ett demokratiskt underskott där i synnerhet socialdemokratiska
              kommunledningar har en oerhörd benägenhet att alltid säga nej
              till lokala folkyttringar och lokala folkomröstningar. Det är
              ett problem och ett demokratiunderskott som jag tidigare har debatterat
              i den här kammaren med demokratiministrar som Mona Sahlin och
              Jens Orback till exempel. Det speglar en frustration hos de vanliga
              människorna över att inte få vara med, över att lämnas utanför
              och inte få chansen att påverka mer av sin vardag.
            </seg>
            <seg n="d1d7d5a9">
              Det är klart att när man adderar själva sakfrågan, att inte bli
              sedd när det gäller kravet på att få vara med och bestämma mer
              om barnomsorgslösningar och ha en större flexibilitet, blir det
              naturligtvis dubbelt så illa. Motståndet mot den lokala demokratiska
              yttringen, motståndet mot valfriheten för de vanliga småbarnsfamiljerna
              är ett dubbelt motstånd som kommer från en och samma kraft, socialdemokratin,
              där Lena Hallengren vill behålla makten för sig själv. Hon vill
              inte dela med sig. Och det är ett bekymmer, i all synnerhet när
              det innebär att Lena Hallengren tassar i grundlagens utkanter
              genom att inte utföra det riksdagen har gett henne i uppdrag att
              göra.
            </seg>
          </u>
          <note type="speaker" n="5f835c5e">
            Anf. 94 Statsrådet LENA HALLENGREN (s):
          </note>
          <u who="unknown" xml:id="i-54b47f283da21fe7-34" n="52f24179">
            <seg n="a0511655">
              Herr talman! Vi lever i samma verklighet men i lite olika kommuner
              och har lite olika nätverk. Jag hoppas att samtliga tre frågeställare
              är flitiga besökare i våra svenska förskolor och att ni också
              besöker många föräldrar. Det finns nämligen otroligt få föräldrar
              som känner igen sig i den mörka dystra bild som här förmedlas.
              Högt bullerljud, otroligt stora grupper och att barnen inte mår
              bra är en verklighet som jag tror att väldigt få känner igen.
            </seg>
            <seg n="f8862841">
              Jag tycker inte att det är ointressant att se vad Svenskt Kvalitetsindex
              pekar på när brukare får berätta om de är nöjda med sin verksamhet.
              Då kan man jämföra förskolan med polisen, räddningstjänsten, skolan
              eller annan offentlig verksamhet. De senaste sju åren har förskolan
              toppat eller legat tvåa. Jag säger detta därför att jag tycker
              att det är så intressant att Kristdemokraterna aldrig egentligen
              talar om förskolan. Ulrik Lindgren säger här: Det är väl ingen
              nyhet att också vi står bakom mycket av det som statsrådet tidigare
              nämnde i sitt svar.
            </seg>
            <seg n="58d0ebd9">
              Jag måste säga att för mig är det många nyheter. Att Kristdemokraterna
              till exempel skulle vara för maxtaxan, att Kristdemokraterna skulle
              vara för den nya läroplanen och Kristdemokraterna skulle vara
              för det som ingick i maxtaxereformen, nämligen möjligheten för
              barn till arbetslösa och föräldralediga att få vara kvar i förskolans
              verksamhet, är en omsvängning som jag verkligen välkomnar. Men
              Kristdemokraterna har definitivt inte varit drivande för att få
              de besluten till stånd och för att de reformerna ska bli genomförda.
            </seg>
            <seg n="806f2731">
              Det finns naturligtvis några saker att fundera över i den här
              debatten. En är definitionen av barnomsorg. Definitionen av barnomsorg
              är denna: en pedagogisk verksamhet med utbildad personal i kommunal
              eller enskild regi som tar emot grupp av inskrivna barn från flera
              familjer. Förskolan ingår numera i och utgör det första steget
              i samhällets samlade utbildningssystem för barn och ungdom.
            </seg>
            <seg n="070be3bc">
              Det blir lite svårt att relatera det till det vårdnadsbidrag
              som åtminstone Kristdemokraterna talar sig varma för att för 3
              000 kr i månaden få möjlighet att stanna hemma längre med sina
              barn. Det är snarare en otroligt ogenerös förlängning av föräldraförsäkringen.
              I stället för att tala om 80 % av tidigare inkomst talar man om
              3 000 kr i månaden.
            </seg>
            <seg n="d3eb6b94">
              Nu finns det tre debattörer från samma parti här som kanske skulle
              kunna hjälpas åt att utveckla några saker: Vilka är det som ska
              betala vårdnadsbidraget? Vem är det som lever på 3 000 kr i månaden?
            </seg>
            <seg n="21e92f4f">
              Det hänvisas ständigt till lokala folkomröstningar och de resultat
              de ger. Det talas om att det skulle vara lämpligt om de folkomröstningarna
              fick lite genomslag i den verkliga politiken så att man verkligen
              visade de människor som deltog att det fanns demokrati. Det håller
              jag med om. Det kanske också är så att de som tog initiativ till
              folkomröstningar skulle fundera på om de gäller frågor som den
              lokala nivån kan fatta beslut om. Eller vad är det mer för frågor
              vi ska rösta om i lokala folkomröstningar? Det är ju att föra
              människor bakom ljuset och lura dem att tro att de kan påverka
              en fråga som inte ligger inom den kommunala sfären. Det vore intressant
              om inte minst Torsten Lindström kunde reflektera lite över det
              tassande i lagens yttersta marker som han tidigare talade om när
              det gällde folkomröstningar i frågor som faktiskt inte tillhör
              den kommunala sfären.
            </seg>
          </u>
          <note type="speaker" n="48b8dcee">
            Anf. 95 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-1b00c75abf4ba318-1" n="dd065c17">
            <seg n="de6dc31b">
              Herr talman! Varför är det statsrådet Hallengren som är bättre
              på att avgöra vad som passar för Anton eller Alicia, som kanske
              är extra känsliga för att vistas i förskolemiljön? Varför får
              inte deras föräldrar möjlighet att ta hand om det själva? Hur
              kan det komma sig att en socialdemokratisk förskoleminister eller
              socialdemokratisk statsminister på ett bräde kan avgöra vad som
              är bäst för nästan en halv miljon barn?
            </seg>
            <seg n="4c1615b1">
              Frågan är: Vill svenska folket verkligen få det här skrivet på
              näsan? Vill man bli hunsad på det här viset? Jag tror inte det.
              Många minns nog ännu hur Göran Persson och Bosse Ringholm för
              några år sedan hävdade att de som själva tar hand om sina barn
              inte gör en samhällsinsats. Det är ju precis tvärtom! Ekonomiskt
              finns det bara vinster för samhället med att införa ett vårdnadsbidrag.
            </seg>
            <seg n="6363201e">
              Låt mig kortfattat beskriva hur vi kristdemokrater vill ge makten
              tillbaka till människor i Sverige så att de kan utforma sitt liv
              som de vill. Det finns några enkla steg som kan ge föräldrar mer
              tid tillsammans med sina barn. I ett Sverige styrt av alliansen
              med ett starkt kristdemokratiskt inflytande kommer fler föräldrar
              att få mer tid med sina barn. En barndom går, som bekant, inte
              i repris. Därför vill vi, i motsats till statsrådet Hallengren,
              ge föräldrar ekonomisk möjlighet att leva här och nu med sina
              barn.
            </seg>
            <seg n="e2b71c13">
              Vi vill efter föräldraförsäkringen ge föräldrarna barndagar som
              övergår i ett kommunalt vårdnadsbidrag på 6 000 kr per månad för
              tiden fram till dess att barnet börjar i sexårsverksamhet långt
              ifrån de 3 000 kr som statsrådet var inne på. Det var tio år sedan.
              Du har inte alls hängt med i den här debatten. Jag vet inte var
              du har varit någonstans.
            </seg>
            <seg n="c7d431af">
              Vi vill dessutom satsa på förskolan. Vi vill satsa på dagmammorna,
              som ni nu långsamt svälter ut. Vi vill behålla de öppna förskolorna.
              Kort sagt: Vi vill ge mer valfrihet och mer personlig makt mer
              av det som riksdagen beslutat om. Allt är dessutom finansierat
              i vår budget.
            </seg>
            <seg n="a5b71339">
              Min konkreta fråga till dig, Lena Hallengren, är: Varför är ni
              så rädda för att ens på prov låta några kommuner införa ett kommunalt
              vårdnadsbidrag? I debatten före den här använde socialminister
              Andnor den slogan som ni nu kör med hela tiden: Alla ska med så
              enkelt är det! I det här fallet känns det som att ni menar: Alla
              ska med, alla ska göra likadant, alla ska stöpas i samma form
              så enkelt är det! Så tycks det vara för er.
            </seg>
            <seg n="79243762">
              Men kom ihåg, statsrådet: Alla barn är olika. Vilka är det som
              känner sina barn bäst? Naturligtvis är det föräldrarna. Vi kristdemokrater
              vill att det som man kan besluta vid köksbordet ska man också
              kunna besluta vid köksbordet. Det ska man inte bestämma på Rosenbad.
              Det är därför det är en så viktig fråga, en hjärtefråga, och det
              har det varit för oss hela tiden, nämligen att ge den här makten
              tillbaka till föräldrarna och myndigförklara dem. Så enkelt är
              det!
            </seg>
          </u>
          <note type="speaker" n="02c02d15">
            Anf. 96 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-9d58ae9f7b7e7eac-3" n="c7debec2">
            <seg n="a7d33d70">
              Herr talman! Lena Hallengren blandar friskt i sitt svar: Vi ger
              en för dyster bild. Förskolan toppar förtroendemätningarna år
              efter år det är det som är sanning, och det andra är inte sant.
              Och så rör hon in maxtaxan i det hela också, fast maxtaxan sade
              jag inte ett ord om. Jag sade att det var väldigt bra med barnomsorg,
              att det var bra med föräldraförsäkring och att det var bra med
              barnbidrag, och ändå blandar statsrådet in någonting helt annat,
              bara för att blanda bort korten när det gällde min huvudfråga
              angående varför regeringen inte följer riksdagens beslut.
            </seg>
            <seg n="05ee3b80">
              På frågan vilken verklighetsbild som är sann är svaret naturligtvis
              att det är båda bilderna. Man måste så att säga vara både tondöv
              och blind och ha alla möjliga funktionshinder för att inte se
              att båda verkligheterna finns. Det finns de som lever i för stor
              stress, både som litet barn och som barnfamilj, och det finns
              en mängd föräldrar och barn som trivs och har det utomordentligt
              bra på dagis eller i annan barnomsorg. Men man måste kunna bejaka
              att båda bilderna finns och söka göra politik som passar så bra
              som möjligt för att vara så bra som möjligt för så många familjer
              och så många barn som möjligt.
            </seg>
            <seg n="dfd4c47d">
              Därutöver frågar statsrådet efter Kristdemokraternas politik.
              Den har Mikael Oscarsson redogjort för nyss, så den behöver jag
              inte dra igen.
            </seg>
            <seg n="e187ddd3">
              Jag återkommer i stället till huvudfrågan: Varför följer regeringen
              inte riksdagens beslut? Om detta finns inte en stavelse och inte
              en bisats i statsrådets svar. Det tycker jag är märkvärdigt.
            </seg>
            <seg n="2aa2beae">
              Mikael Oscarsson har ganska omfattande redovisat den opinion
              som skulle vilja ha andra lösningar, och regeringen avvisar detta.
              Det tycker jag är helt okej. Det är självklart att regeringen
              får stå för en annan politik än Kristdemokraterna, och så får
              man i sedvanlig demokratisk ordning redovisa det inför valet.
              Detta är en minoritetsregering, men den agerar som om den var
              en majoritetsregering. Det tycker jag ensamt är ett skäl för att
              byta regering i höst, eftersom den inte förstår att rätta sig
              efter de demokratiska spelreglerna. Det här är ett majoritetsbeslut
              som är fattat. När tänker regeringen följa det?
            </seg>
          </u>
          <note type="speaker" n="b8a02e64">
            Anf. 97 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-4" n="c3b37490">
            <seg n="ad0c9b98">
              Herr talman! Lena Hallengren pratar om att besöka förskolor.
              Ja, Lena Hallengren, jag har besökt förskolor i 15 år som förtroendevald
              olika förskolor. Och jag har lärt mig någonting. Det är att olika
              människor har olika verkligheter, och varje verklighet är rätt
              för den person som det handlar om. Förskolor kan vara olika. Grupper
              kan vara olika. Barn kan vara olika. Och det är därför som vi
              kristdemokrater hela tiden kommer tillbaka till att det måste
              finnas en modell där alla ryms, där ingen lämnas efter och där
              ingen hålls tillbaka där det finns olika lösningar för olika barn
              och olika lösningar för olika familjer.
            </seg>
            <seg n="0708b515">
              Sedan tycker jag faktiskt att det är lite beklämmande att Lena
              Hallengren ältar siffror och ställer frågor som, vilket vi skulle
              se om vi tittade i protokollen, hon har fört fram i varenda debatt
              den här mandatperioden. Det vore väl bra om statsrådet någon gång
              såg till att uppdatera sig någorlunda i stället för att prata
              om 1213 år gamla siffror.
            </seg>
            <seg n="a26875da">
              Herr talman! Statsrådet pratar om skollagar. Det är lite magstarkt
              med tanke på att det är ett av regeringens absolut största misslyckanden
              under den här mandatperioden. Regeringen, Socialdemokraterna,
              klarar inte av att trots alla års beredning komma med en skollag.
              Lena Hallengren kallar sig förskoleminister. Ja, det är ju en
              signal i sig. Barn ryms inte, familjer ryms inte, mångfald ryms
              inte, utan alla ska in i en och samma form.
            </seg>
            <seg n="62555aef">
              Lena Hallengren efterfrågar genomslag för demokratin. Problemet
              är bara att Socialdemokraterna har hindrat demokratin när vi haft
              folkomröstningar. Om man bett om att få göra olika saker på försök
              observera ordet försök har Socialdemokraterna sagt nej. Det är
              problemet, och det är skillnaden oss emellan.
            </seg>
            <seg n="59971b61">
              Vi kristdemokrater vill inte ha Lena Hallengren eller Göran Persson
              eller någon annan socialdemokrat vid köksbordet. Vi vill flytta
              makt från detta hus och från Lena Hallengren till de vanliga människorna,
              till familjerna, för de vet i de allra flesta fall bäst.
            </seg>
          </u>
          <note type="speaker" n="55abd912">
            Anf. 98 Statsrådet LENA HALLENGREN (s):
          </note>
          <u who="unknown" xml:id="i-54b47f283da21fe7-35" n="52f24179">
            <seg n="d70f1898">
              Herr talman! Jag ska börja där Torsten Lindström slutade och
              säga att jag inte tror att föräldrar och familjer nästan alltid
              vet bäst. Jag tror att de alltid vet bäst. De har också möjlighet
              att själva bestämma hur de vill organisera sina liv, hur länge
              de vill vara hemma med sina barn. Vi och ni har i denna riksdag
              beslutat att man kan vara hemma i 480 dagar med en ersättning
              på 80 %. Det är den modellen vi har valt.
            </seg>
            <seg n="f17dcc0f">
              Om det sedan är så att tre kristdemokrater vill diskutera barn-
              och familjepolitik i stället för förskolepolitik går det bra att
              ställa frågan till det statsråd som är barn- och familjeminister.
              Jag är just förskoleminister eftersom förskolan är en mycket betydelsefull
              verksamhet för Socialdemokraterna. Den är det första steget i
              det organiserade och livslånga lärandet. Men den är ingen subvention.
            </seg>
            <seg n="b98b8549">
              Det talas ibland om förskolan som en subvention, att en del får
              mer än andra och att det är så orättvist. Jag tycker inte att
              det är helt fel att dra parallellen och fråga sig varför en del
              äldre får subventionen äldrevård och hemtjänst. Varför får inte
              alla i stället pengar så att de kan köpa sig hemtjänst om de behöver
              det eller betala någon annan? Och om man inte har någon bil, varför
              betalar man för trafikkostnader och för våra vägar?
            </seg>
            <seg n="14f2050b">
              Det är faktiskt inte irrelevant att göra dessa jämförelser. Vi
              har nämligen ett välfärdssystem som bygger på att var och en betalar
              efter förmåga, och sedan får var och en efter behov. Vi har byggt
              upp trygghetssystem och socialförsäkringssystem så att människor
              i olika skeden i livet ska kunna få en försäkring, en inkomst,
              efter inkomstbortfallsprincipen. Vi tror inte på grundtrygghetsmodellen,
              utan vi tror att det är inkomstbortfallsprincipen som ska gälla.
              Om den gäller fullt ut har alla förutsättningar att använda sig
              av systemet, som i det här fallet föräldraförsäkringen, och klara
              en tid av arbetslöshet, sjukskrivning och annat.
            </seg>
            <seg n="6d33af31">
              Sedan har vi verksamheter därför att vi i olika skeden i livet
              behöver dessa verksamheter. Det kan handla om sjukvård, om äldreomsorg,
              om förskola. Det handlar inte om att alla får en check er allianskollega
              Folkpartiet brukar till exempel tala om en barnomsorgscheck på
              100 000 kr för att kunna köpa barnomsorg om man vill ha det, till
              exempel i form av förskola, eller stanna hemma och leva på dessa
              pengar. Vi förespråkar inte den modellen, men det är en modell
              som alliansen naturligtvis kan driva.
            </seg>
            <seg n="fe75f88a">
              Det är lite symtomatiskt att det är just tre kd-politiker som
              diskuterar uppdraget och tillkännagivandet från riksdagen till
              regeringen. Det är nämligen inte helt tydligt. Det handlar om
              mångfald och valfrihet i barnomsorgen, och det finns en mångfald
              och det finns en valfrihet. Den har dessutom utökats. Vi har förlängt
              föräldraförsäkringen genom att höja både taket och lägstanivån
              i garantidagarna.
            </seg>
            <seg n="b952d2b7">
              I den förskoleproposition som presenterats beskriver vi regeringens
              bedömning, som handlar om att kommuner ska sträva efter att erbjuda
              familjedaghem när man så önskar och förskola om det är det man
              vill ha. Föräldrarna ska ha valfrihet inom de ramar som barnomsorg
              innebär.
            </seg>
            <seg n="d38b9179">
              Men återigen: Det kanske är lite symtomatiskt att det är tre
              kristdemokrater som debatterar. Inte ens de partier som står bakom
              tillkännagivandet är ju överens om att det är ett vårdnadsbidrag
              man ska ha, utan större möjlighet att vara hemma med sina barn.
            </seg>
            <seg n="af48b339">
              Vi har mångfald och valfrihet i barnomsorgen, och den ska utvecklas.
              Det är viktigt att föräldrar är med och påverkar, men vi ska inte
              övergå till ett checksystem där man köper sig den form av barnomsorg,
              barnpassning, förskoleverksamhet som man vill ha. I stället har
              vi transfereringar, försäkringar, olika ersättningssystem, och
              sedan har vi verksamheter för dem som behöver det. Det är inga
              subventioner.
            </seg>
          </u>
          <note type="speaker" n="e26b1988">
            Anf. 99 MIKAEL OSCARSSON (kd):
          </note>
          <u who="mikael_oscarsson_70f9e9" xml:id="i-1b00c75abf4ba318-2" n="dd065c17">
            <seg n="9bf057ff">
              Herr talman! Ja, det är symtomatiskt att det är tre kristdemokrater
              som debatterar detta, för det är en hjärtefråga för oss att myndigförklara
              föräldrarna, att de ska få valfrihet.
            </seg>
            <seg n="dcf999d1">
              Är det egentligen inte ganska självklart, statsrådet Lena Hallengren,
              att det inte är en rättvis fördelning om vi har 120 000 kr i form
              av gemensamt finansierade skattepengar och det ena barnet får
              en viss del av dessa pengar för omvårdnad medan det barn som är
              hemma, vars föräldrar väljer den omsorgsformen, får noll kronor?
              Det är orättvist och snett att det förhåller sig på det viset,
              och för oss är det en hjärtefråga att ändra på det.
            </seg>
            <seg n="832327b5">
              En partikamrat till statsrådet, forskaren Per Kågeson, har i
              sin forskning om mer tid för barnen påpekat att det finns många
              barn som skulle må bäst av att dagisdebutera vid tre års ålder.
              Vissa barn är extra känsliga både för fysiska sjukdomar och för
              annat. I dag finns inget av denna valfrihet. Han tar också upp
              att stressjukdomarna ökar, liksom utskrivningen av magsårsmediciner
              och antidepressiva medel. När det gäller tinnitus, som Dagens
              Nyheter nyligen tog upp, säger drygt 60 % av sjuåringarna att
              de haft problem, att det tjuter och ringer i öronen. För sju år
              sedan var den siffran 12 %. Under denna tid har förskolegruppernas
              storlek ökat.
            </seg>
            <seg n="6d166f24">
              Frågan är vilket ansvar statsrådet har för de barn som inte passar
              in, när det inte är bra för barnen att börja på dagis vid ett
              års ålder. När ska det bli valfrihet på det här området?
            </seg>
          </u>
          <note type="speaker" n="31219b9b">
            Anf. 100 Statsrådet LENA HALLENGREN (s):
          </note>
          <u who="unknown" xml:id="i-54b47f283da21fe7-36" n="52f24179">
            <seg n="a4652f0e">
              Herr talman! Vi har inte barnomsorgscheckar. Vi ska inte heller
              införa det. Förskolan är ingen subvention utan en verksamhet som
              finns för alla dem som behöver den och vill ha den. Den är det
              första steget på ett livslångt lärande.
            </seg>
            <seg n="ef1f83fb">
              För att åstadkomma bättre kvalitet i förskolan har en hel förskoleproposition
              presenterats. Regeringen anslog förra året 1 miljard kronor och
              anslår i år 2 miljarder kronor för att kommunerna runtom i landet
              ska anställa mer personal för att därigenom kunna åstadkomma mindre
              barngrupper. En utbyggnad av förskolan kommer naturligtvis alla
              barn till del i form av bättre kvalitet. Inget barn ska gå i en
              förskola med bristfällig kvalitet, känna sig otrygg eller på annat
              sätt inte trivas på dagarna.
            </seg>
            <seg n="0dfdcfb3">
              Det finns inte mer att säga i den här frågan än att det inte
              är någon diskussion om huruvida förskolan är en subvention. Det
              är en verksamhet för dem som behöver den. Även om Kristdemokraterna
              något reviderat summan för vårdnadsbidraget kan vi konstatera
              att det inte direkt är inkomstbortfallsprincipen som råder när
              man får 6 000 kr före skatt om det nu är den summan som gäller.
              Det handlar om en liten grupp som har möjlighet att använda sig
              av det.
            </seg>
            <seg n="f54759ac">
              Föräldraförsäkringen är generös. Den ger alla möjlighet att vara
              hemma. Vi fortsätter att utveckla den genom att bygga ut, höja
              tak och golv både i garantidagarna och i ersättningen. Det är
              den modellen vi tänker välja, inte vårdnadsbidrag.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="d06f4026">
            15 § Svar på interpellation 2005/06:191 om yrkesutbildning i
            en yrkeshögskola
          </note>
          <note type="speaker" n="ec7d3ee1">
            Anf. 101 Statsrådet LENA HALLENGREN (s):
          </note>
          <u who="unknown" xml:id="i-54b47f283da21fe7-37" n="52f24179">
            <seg n="7501c3e3">
              Herr talman! Torsten Lindström har frågat mig vad jag avser att
              göra för att utveckla den eftergymnasiala yrkesutbildningen och
              den kvalificerade yrkesutbildningen, KY, på olika sätt, förbättra
              jämförbarheten mellan liknande utbildningar inom KY för ökad rättssäkerhet
              och om jag är beredd att införa en yrkeshögskola i Sverige.
            </seg>
            <seg n="7a8f274e">
              Den kvalificerade yrkesutbildningen är en bra utbildningsform
              som bör fortsätta att utvecklas. Den har vunnit ett gott gensvar
              hos både arbetsliv och de studerande.
            </seg>
            <seg n="c65fee95">
              Torsten Lindström har i sin interpellation valt att jämföra dimensioneringen
              av den finska yrkeshögskolan med KY i Sverige. Det är emellertid
              en jämförelse som knappast är relevant och som kanske bygger på
              en missuppfattning om utbildningsformernas uppbyggnad och syfte.
            </seg>
            <seg n="8e1a003f">
              I Sverige inleddes 1976 en större reform av den eftergymnasiala
              utbildningen, vilken innebar att i princip all utbildning över
              två- och treårig gymnasieskoleutbildning överfördes till högskolans
              område. I Sverige finns alltså sedan många år tillbaka yrkesutbildningar
              inom högskoleväsendet, vilkas motsvarighet i Finland under 1990-talet
              överfördes från olika institut och andra verksamhetsformer till
              den finska yrkeshögskolan. Som några exempel kan nämnas socionomutbildningen,
              sjuksköterskeutbildningen, olika ingenjörsutbildningar och högre
              konst- och musikutbildningar. Yrkeshögskoleutbildningarna i Finland
              är tre och ett halvt till fyra år långa, ibland längre. Den kvalificerade
              yrkesutbildningen i Sverige tillskapades emellertid för att tillgodose
              behovet av kortare, eftergymnasiala yrkesutbildningar, tydligt
              efterfrågade av arbetslivet. Dessa utbildningar kan vara ett till
              högst tre år långa och syftar främst till att tillgodose kompetensbehov
              på kort och medellång sikt.
            </seg>
            <seg n="6f5a4e0e">
              Mot den här bakgrunden kan jag inte se att det är aktuellt att
              diskutera en modell med en separat yrkeshögskola. Den nuvarande
              högskolan och KY svarar mot olika behov och kompletterar varandra
              väl.
            </seg>
            <seg n="bb612830">
              Just det förhållandet att det ganska snabbt kan tillskapas utbildningar
              med ett innehåll som svarar mot branschers och yrkesområdens kunskaps-
              och kompetensbehov är en av KY:s största tillgångar. Utbildningarna
              ska också vid behov kunna ställas om eller avvecklas relativt
              snabbt. Utbildningsformen bygger på att det är arbetslivet som
              tar initiativen, och de enskilda utbildningarna kan byggas upp
              med olika profil.
            </seg>
            <seg n="471c99d8">
              Min uppfattning är att detta på ett avgörande sätt bidrar till
              att yrkesutbildningar etableras som ger goda möjligheter till
              kvalificerat yrkesarbete efter examen. Jag är förvånad över att
              Torsten Lindström i sin interpellation polemiserar mot detta och
              faktiskt underkänner inte bara grunden för utbildningsformen KY
              utan också arbetslivets förmåga att bidra till att adekvata yrkesutbildningar
              utvecklas, liksom den enskildes förmåga att välja en utbildning
              som passar honom eller henne.
            </seg>
            <seg n="2a0f6a2b">
              En av frågorna som ställs i interpellationen handlar om hur jag
              ställer mig till att förbättra jämförbarheten mellan likartade
              utbildningar inom KY för ökad rättssäkerhet. Av Torsten Lindströms
              framställning kan jag inte klart utläsa på vilket sätt det är
              problem med jämförbarheten mellan olika utbildningar inom KY eller
              på vilket sätt rättssäkerheten åsidosätts i dagens system. Utan
              att få ett förtydligande har jag svårt att svara på den frågan.
            </seg>
            <seg n="dde702f9">
              Som jag sade inledningsvis är min uppfattning att KY bör fortsätta
              att utvecklas. Ett sådant utvecklingsbehov finns även i fråga
              om andra former av korta yrkesutbildningar. I september 2005 redovisades
              en kartläggning av de eftergymnasiala yrkesutbildningarna som
              genomförts inom dåvarande Utbildningsdepartementet för regeringen.
              Jag vill gärna upplysa Torsten Lindström om att regeringen därefter
              i budgetpropositionen för 2006 (prop. 2005/06:1) har anfört att
              en översyn av hur de kortare yrkesutbildningarna bör vara infogade
              i utbildningssystemet ska göras. Syftet är att utveckla strukturen
              inom det eftergymnasiala yrkesutbildningssystemet mot en större
              genomsynlighet och överblickbarhet. Beredningen av direktiv för
              denna översyn pågår för närvarande inom Regeringskansliet.
            </seg>
          </u>
          <note type="speaker" n="cff24c58">
            Anf. 102 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-5" n="c3b37490">
            <seg n="ae397d71">
              Herr talman! Allra först vill jag tacka statsrådet för svaret
              på min interpellation.
            </seg>
            <seg n="8dd56556">
              I ett samhälle där ingen lämnas efter och ingen hålls tillbaka
              är det viktigt att alla människor får chans till utbildning och
              jobb utifrån fallenhet och intresse. Samtidigt är det förstås
              nödvändigt att tillmötesgå företagens behov av kvalificerad arbetskraft.
              I dag är ju bristen på kvalificerad, yrkeskunnig arbetskraft enligt
              småföretagen ett av de främsta hindren för tillväxt och nyanställningar,
              trots den massarbetslöshet som vi faktiskt har i vårt land.
            </seg>
            <seg n="eacb1521">
              En orsak är att utbildningssystemet, som formats av Socialdemokraterna,
              är alltför likformat. Yrkesutbildningen är rejält styvmoderligt
              behandlad. Yrkeskunskap borde i sig ha hög status. Då är inte
              lösningen att pressa in alla i högskolan och ha en liten kvalificerad
              yrkesutbildning vid sidan om.
            </seg>
            <seg n="2772f0b7">
              I många andra länder Finland, Tyskland, Danmark, Schweiz, Irland,
              Estland, ja, de flesta i vår del av världen finns system för högre
              yrkesutbildning, men inte i Sverige. I flera internationella undersökningar
              har också vårt grannland Finland visat sig ha bättre skolresultat
              än Sverige. Där finns ett framgångsrikt yrkeshögskolesystem med
              31 olika yrkeshögskolor som har olika huvudmän och driftsformer
              men ryms inom samma regelverk.
            </seg>
            <seg n="a931b7fd">
              Yrkeshögskolan är populär. I genomsnitt är det 3,8 sökande per
              nybörjarplats. Över hälften är kvinnor. De studerande lockas av
              den tydliga möjligheten till ett riktigt jobb inom en snar framtid,
              och de får också jobb.
            </seg>
            <seg n="1f50ef6b">
              Herr talman! I Finland finns 130 000 studerande i yrkeshögskolan.
              I Sverige fanns i höstas bara 12 000 platser i kvalificerad yrkesutbildning
              och ca 1 500 platser i högskolan för yrkeshögskoleexamen totalt
              13 500 platser för kvalificerad yrkeskunskap. Att Sverige har
              en tiondel av den finska yrkeshögskolan är anmärkningsvärt.
            </seg>
            <seg n="9b0a5432">
              Kvalificerad yrkesutbildning är bra. Studier visar att KY-studenter
              har goda möjligheter till anställning. Men det är dags att ta
              nästa steg, att göra mer av yrkesutbildningen än att använda den
              som en tillfällig regulator när Socialdemokraternas näringspolitik
              misslyckas och arbetslösheten skjuter i höjden. Det krävs politiska
              signaler och en tydlig vilja att ge yrkesutbildningen en hög status
              och en kvalitetssäkring. Det vill inte Lena Hallengren.
            </seg>
            <seg n="ac210420">
              Riksdagen har, vilket Lena Hallengren inte nämner i sitt svar,
              kört över Socialdemokraterna och velat se en översyn av de eftergymnasiala
              yrkesutbildningarna. Den utredning som regeringen tillsatte resulterade
              mest i en kartläggning. Nu ska det bli en utredning till, och
              det är bra mycket bra även om jag tror att det snarare skulle
              behövas andra politiska signaler för att verkligen komma fram.
            </seg>
            <seg n="18228233">
              Lena Hallengren tycker att rättssäkerheten är bra i dagens KY.
              Låt mig då ställa en följdfråga. Eftersom KY anordnas av lokala
              intressenter kan det finnas flera sinsemellan likartade utbildningar.
              För en sökande kan det vara svårt att få en överblick över vilken
              utbildning som är lämpligast att söka till. Hur skulle till exempel
              Lena Hallengren ställa sig till att en kvalificerad yrkesutbildning
              i Ängelholm heter lokförare/tågförare medan den i Hallsberg endast
              benämns tågförare? Finns det månne någon skillnad på dessa utbildningar
              eftersom benämningarna skiljer sig åt? Borde det inte vara rimligt,
              fru statsråd, att enas om en benämning inom KY för samma typ av
              utbildning så att både studenter och arbetsgivare vet vad det
              handlar om?
            </seg>
          </u>
          <note type="speaker" n="be871930">
            Anf. 103 Statsrådet LENA HALLENGREN (s):
          </note>
          <u who="unknown" xml:id="i-54b47f283da21fe7-38" n="52f24179">
            <seg n="204252d2">
              Herr talman! Jag tycker mig nästan ana att Per Albin Hansson
              har inspirerat Torsten Lindström, dock inte i de slutsatser som
              sedan kommer fram.
            </seg>
            <seg n="615db024">
              Det är en ständig uppdelning mellan dem som går studieförberedande
              och yrkesförberedande utbildningar, mellan dem som går praktiska
              och teoretiska utbildningar och nu mellan dem som ska gå yrkesutbildning
              och akademiska utbildningar.
            </seg>
            <seg n="18aa0dc5">
              Jag måste verkligen säga att jag inte förstår Torsten Lindströms
              frågeställning. Torsten Lindström kan väl inte på fullaste allvar
              stå i riksdagens kammare och säga att vi har 15 000 platser inom
              yrkesutbildningen i Sverige och jämföra det med Finlands 130 000.
              Det är naturligtvis inte det, antar jag, som Torsten Lindström
              menar.
            </seg>
            <seg n="4375ef0d">
              De svenska högskolorna och universiteten inrymmer såväl akademiska
              utbildningar som yrkesutbildningar. Ungefär 130 000 platser går
              till just yrkesutbildningar. Till det kan Torsten Lindström addera
              de 15 000 som finns inom KY. Då är vi uppe i 145 000 platser.
              På intet sätt har vi alltså någon sämre utgångspunkt än Finland,
              som Torsten Lindström i det här fallet jämför med. 50 % av dem
              som går KY är för övrigt kvinnor, om vi ska tala jämställdhet.
              Inte heller är det svårt för svenska högskolor och universitet
              att rekrytera till yrkesutbildningar.
            </seg>
            <seg n="94ba0737">
              Sedan vill jag bara säga att Torsten Lindström absolut inte behöver
              vänta på regeringens utredning för att presentera, i det fall
              det skulle finnas, ett bättre sammanhållet system för utbildning.
              Det går alldeles utmärkt för Kristdemokraterna att presentera
              ett eget sådant om nu Torsten Lindström sitter inne med alla svar.
            </seg>
          </u>
          <note type="speaker" n="d2e22e59">
            Anf. 104 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-6" n="c3b37490">
            <seg n="d0b2f272">
              Herr talman! Lena Hallengren brukar fråga efter motförslag. I
              vanlig ordning får jag väl då, herr talman, hänvisa till motioner
              som är väckta i riksdagen. Jag är säker på att Lena Hallengren
              skulle hitta åtminstone någon utmaning i något stycke i någon
              motion om hon bemödade sig om att ta del av de olika förslag som
              finns från olika partier och håll i riksdagen.
            </seg>
            <seg n="6a740194">
              Den här frågan, herr talman, handlar ytterst om status och politiska
              signaler. Det finns en obalans i dagens utbildningssystem. Det
              är alltför enögt. Det borde, precis som i Finland, finnas en signal
              om att det finns utrymme för alla, för högskola, för yrkeshögskola.
            </seg>
            <seg n="cfa3c425">
              I Kalmar län, som Lena Hallengren väl känner, hade högskolan
              i höstas 9 500 studenter. Däremot fanns bara 369 KY-platser och
              ingen yrkeshögskoleexamensplats. Den skillnaden säger någonting
              om den politiska viljan. Vad är det för någonting vi vill? Vill
              vi att alla ska in i ett och samma fack på ett och samma sätt,
              eller vill vi ha en mångfald? Det är grundfrågan.
            </seg>
            <seg n="665b72c8">
              Ska vi ha flexibilitet, se alla människor, låta alla vara med?
              Eller ska vi, som Lena Hallengren verkar vilja, vara både stolta
              och nöjda över att alla pressas in i ett och samma fack som om
              de vore tennsoldater, att elever slås ut i den svenska skolan
              i dag? En femtedel lämnar ju skolan utan godkända betyg. Människor
              kommer inte in på arbetsmarknaden. Vi har ungdomsarbetslöshet.
              Vi har akademikerarbetslöshet. Är Lena Hallengren så oerhört stolt
              och nöjd över detta? Det är inte jag.
            </seg>
            <seg n="81a406c1">
              I yrkesutbildningen, herr talman, är kvalitet ett nyckelord.
              Det borde därför vara möjligt att samla upp olika former av kompetens,
              resultat från industriforskningsinstitut eller universitet och
              sammanföra dem med KY för att skapa en mer framåtsyftande, kunnig
              och problematiserande utbildning som lägger grunden för ytterligare
              vidareutbildning. På så sätt skulle en yrkeshögskolemodell också
              vila på en gedigen kunskapsmässig bas och befinna sig i kunskapens
              framkant. Om en yrkeshögskola infördes skulle det bli en högre
              grad av jämförbarhet mellan olika utbildningar, vilket skulle
              leda till ökad rättsäkerhet och än högre anställbarhet för de
              studerande, för att inte tala om företagarperspektivet, entreprenörsperspektivet,
              som också är väldigt betonat i den finländska yrkeshögskolan och
              som det även skulle finnas utrymme för i högre grad i vårt land.
            </seg>
            <seg n="4dd01ece">
              Herr talman! Jag saknar faktiskt fortfarande Lena Hallengrens
              grundläggande svar på den första frågan i interpellationen. Vad
              vill hon göra för att utveckla den eftergymnasiala yrkesutbildningen,
              förutom de olika utredningar som vi delvis har pressat regeringen
              att tillsätta under den här mandatperioden? Finns det någon som
              helst politisk vision hos Lena Hallengren? Finns det någon Per
              Albin Hansson hos henne?
            </seg>
            <seg n="01a0499d">
              Herr talman! Sedan noterade jag att statsrådet inte svarade på
              min fråga om de olika utbildningarna, lokförare och tågförare.
              Vore det inte bra att ha en och samma benämning för olika likartade
              utbildningar, åtminstone när de ser likartade ut på ytan?
            </seg>
            <seg n="52f6bf6e">
              Eftersom statsrådet i sitt svar polemiserade ganska rejält mot
              min problemställning när det gällde rättssäkerheten i den kvalificerade
              yrkesutbildningen vore det tacknämligt om hon här tog chansen
              och redde ut frågan om hon är stolt och nöjd även över rättssäkerheten
              eller om hon ser behovet av att göra någonting för att öka den
              för de studerande samtidigt som möjligheten ges för arbetsgivarna
              att förstå vem det är som söker jobb hos dem.
            </seg>
          </u>
          <note type="speaker" n="232a5d17">
            Anf. 105 Statsrådet LENA HALLENGREN (s):
          </note>
          <u who="unknown" xml:id="i-54b47f283da21fe7-39" n="52f24179">
            <seg n="da365969">
              Herr talman! Torsten Lindström sade tidigare att om jag sökte
              bland Kristdemokraternas motioner skulle jag kunna hitta åtminstone
              någon utmaning. Jag kan säga att en yrkeshögskola för 10 miljoner
              kronor är en utmaning. Nu ska inte vi ägna oss åt att göra en
              budget för den yrkeshögskolan, men det är ganska lätt att räkna
              ut att de här 10 miljoner kronorna inte räcker särskilt långt.
              Om vi köper billiga pennor och suddgummin kanske det blir en rektor
              också till den här yrkeshögskolan.
            </seg>
            <seg n="dd93ca8f">
              När det sedan handlar om status beskriver Torsten Lindström ännu
              en gång att det finns så många utbildningar, så många valmöjligheter
              i Finland. I Sverige handlar det om 15 000 KY-platser, och jag
              tror att det bara var ett par tusen när vi tittade på högskolan.
              Det finns ju 43 olika utbildningar med yrkesexamina på högskolan
              i dag: apotekare, arbetsterapeut, arkitekt, audionom, barnmorska,
              barn- och ungdomspedagog, bildlärare, brandingenjör, civilingenjör,
              dietist, flyglärare, folkhögskollärare, grundskollärare 17, grundskollärare
              49, gymnasielärare. Det finns examina för hushållslärare, högskoleingenjör,
              idrottslärare och så vidare.
            </seg>
            <seg n="f5b343f9">
              Försöker Torsten Lindström på något sätt insinuera att det skulle
              vara låg status i dessa utbildningar för att de inte finns i något
              som i Finland kallas för yrkeshögskola?
            </seg>
            <seg n="6f556739">
              Ännu en gång Torsten Lindström har åtminstone ett par minuter
              på sig att svara på frågan vad är problemet? Är problemet att
              vi låter yrkesutbildningar och akademiska utbildningar finnas
              under samma tak, att de får befrukta varandra, att man faktiskt
              får finnas vid samma högskolor och universitet och lära av varandra
              helt enkelt?
            </seg>
            <seg n="0e8eafc6">
              Jag ser inte vad problemet är och har därför också svårt att
              reda ut det problem med rättssäkerheten som Torsten Lindström
              beskriver men som jag faktiskt inte förstår. Du får väl använda
              din sista minut till att i så fall ytterligare förklara det.
            </seg>
            <seg n="ce082a40">
              Vad är det sedan som skiljer de två kvalificerade yrkesutbildningar
              från olika håll som Torsten Lindström exemplifierar med? Säkert
              är det något som skiljer dem åt. Men i takt med att ett livslångt
              lärande blir allt viktigare, att vuxna människor lär mer och lär
              nytt flera gånger i livet, är det klart att också vägledning är
              viktigt, att man kan vända sig till någon som har den kunskapen.
              På de allra flesta orter finns det lärcentrum med god vägledarkompetens
              för den som är vuxen och funderar över hur man ska komma vidare
              om man har fastnat i en utbildning, om man vill vidare från det
              yrke man har eller om man vill vidareutveckla sig inom yrket.
              Det finns otaliga möjligheter att söka sig vidare till eftergymnasiala
              utbildningar på heltid och på deltid, på distans, till KY, eller
              kanske läser man en yrkesutbildning på en svensk högskola.
            </seg>
          </u>
          <note type="speaker" n="ff4d06f8">
            Anf. 106 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-7" n="c3b37490">
            <seg n="036d3285">
              Herr talman! Lyssnar Lena Hallengren utanför sitt tjänsterum?
              Har hon hört företagens rop på kvalificerad arbetskraft att anställa?
              Det finns en brist i dag. Ett av de stora hindren för nya jobb,
              tillväxt, utveckling och välfärd i vårt land är bristen på arbetskraft.
              Vad gör Lena Hallengren åt det? Den frågan är fortfarande obesvarad.
              Lyssnar hon på signalerna om utslagningen i skolan, på de studerande
              som vill ha sjysta regler, på de arbetsgivare som står och stampar
              för att det inte finns folk att anställa?
            </seg>
            <seg n="b4b16f38">
              Tidigare har Lena Hallengren och Socialdemokraterna hänvisat
              till att det skulle komma en ny lag om vuxenutbildning som lite
              grann skulle lösa en del av de här problemen. Nu kommer ju ingen
              sådan, har jag erfarit. Frågan är om Lena Hallengren har något
              konkret över huvud taget att komma med under sin tid som minister
              för vuxnas lärande.
            </seg>
            <seg n="fc04ea2a">
              Läs, Lena Hallengren, studera, lyssna på branscherna, lyssna
              på hantverksorganisationernas nödrop, på företagen, bilda dig
              en uppfattning och kom med förslag! Du har ansvaret för det som
              händer. Och just nu har du ansvaret för att ingenting händer.
            </seg>
            <seg n="3169c17e">
              Sedan förstår jag, herr talman, att Lena Hallengren byter taktik.
              I sitt skriftliga svar polemiserade hon mot och ironiserade över
              min fråga om rättssäkerhet. Nu förstår hon att det är något lurt
              här, så nu vill hon inte riktigt gå in i den diskussionen utan
              frågar efter mer fakta i målet. Hon ska få mer fakta i målet.
            </seg>
            <seg n="fc49fecc">
              Naturligtvis finns det en bristande rättssäkerhet inom KY när
              utbildningar kan innehålla väldigt olika saker. Titta på exemplet
              som jag tog förut, lokförare/tågförare. Den utbildningen är kortare,
              40 veckor lång, än den utbildning som bara benämns lokförare,
              som är 55 veckor lång. Hur ska en arbetsgivare begripa vem av
              de sökande som han eller hon ska välja? Och hur ska en sökande
              till utbildningarna kunna veta vad som är bäst?
            </seg>
            <seg n="0ce28922">
              Det här pekar på behovet att hitta en norm som ger kvalitet och
              möjlighet att bedöma vad olika yrkesutbildningar egentligen står
              för. Det förtjänar större uppmärksamhet från regeringen. Vi kristdemokrater
              ger den uppmärksamheten.
            </seg>
          </u>
          <note type="speaker" n="fd9eda98">
            Anf. 107 Statsrådet LENA HALLENGREN (s):
          </note>
          <u who="unknown" xml:id="i-54b47f283da21fe7-40" n="52f24179">
            <seg n="fe4bca41">
              Herr talman! Det exempel som Torsten Lindström har nämnt tre
              gånger här i Sveriges riksdag har ingenting med rättssäkerhet
              att göra. För den som undrar finns det möjlighet att kontakta
              vägledare. Men framför allt har samtliga kvalificerade yrkesutbildningar
              tillkommit i samverkan med branschen, med arbetsgivare. Nog är
              de upplagda på ett sätt som passar branschen. Jag tror inte att
              arbetsgivare känner någon som helst tveksamhet när det gäller
              att lita på att man har rätt kompetens efter avslutad KY.
            </seg>
            <seg n="2a222066">
              Jag träffade i måndags representanter från en mängd branscher,
              både från arbetsgivarsidan och från arbetstagarsidan, för att
              samtala om deras rekryteringsbehov och framför allt deras behov
              av kortare utbildningar inom vuxenutbildningen. Ingen framförde
              något önskemål om att vi skulle ha en yrkeshögskola i stället
              för att inrymma samma utbildningar inom ramen för vår högskola.
              Man söker fler utbildningar. Man söker fler KY-platser. Man söker
              fler möjligheter att med hjälp av den eftergymnasiala yrkesutbildningen
              utbilda till de behov man ser i sina branscher.
            </seg>
            <seg n="85557ea4">
              Jag ska använda mina återstående 50 sekunder till att säga att
              1,8 miljarder kronor riktas fortfarande till vuxenutbildningen.
              Det är betydligt mer än vad som föreslås i den allians som förvisso
              inte är enad. Men med ett moderatstyre i en sådan allians är det
              betydligt sämre förutsättningar som gäller för de vuxna som vill
              lära mer och lära nytt.
            </seg>
            <seg n="188ed3b2">
              Om ett par veckor kommer en utredning att presentera förslag
              om en samlad myndighet för vuxnas lärande. Jag tror att det är
              mycket positivt för alla de myndigheter, individer och kommuner
              som på olika sätt är involverade i vuxenutbildningen. Sedan 2004
              har ytterligare 3 000 KY-platser tillkommit. Nu händer en hel
              del. Jag ser fram emot den utredning som också ska titta på de
              eftergymnasiala yrkesutbildningarna. Jag ser fram emot att diskutera
              det förslag som Kristdemokraterna sitter med och inte riktigt
              utvecklar i den här talarstolen. Men eftersom det garanterat finns
              ett förslag vore det spännande att få diskutera det. Jag hoppas
              också att valrörelsen ska handla mycket om vuxenutbildningen.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="99c77c1b">
            16 § Svar på interpellation 2005/06:173 om kommunala satsningar
            på utbyggnad av stadsnät
          </note>
          <note type="speaker" n="b5623360">
            Anf. 108 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-54b47f283da21fe7-41" n="52f24179">
            <seg n="992c2666">
              Herr talman! Torsten Lindström har ställt två frågor till mig.
              Han frågar först på vilket sätt jag har sett till att följa upp
              kommunernas arbete med stadsnät och därefter vilka risker jag
              ser med att satsning på stadsnät kan tränga ut andra kommunala
              verksamheter. Jag väljer här att besvara dessa frågor i ett sammanhang.
              Jag vill inledningsvis betona att vår debatt här i dag i huvudsak
              inte är en fråga om statens bredbandssatsning i sig utan om kommunernas
              handlingsutrymme när det gäller stadsnät.
            </seg>
            <seg n="2c4c49ec">
              En fungerande infrastruktur på IT-området är en viktig fråga
              för varje kommuns förutsättningar att utveckla den offentliga
              verksamheten och att behålla och bidra till utveckling av det
              lokala näringslivet. På många håll i landet är det också en viktig
              förutsättning för befolkningsutvecklingen. Kommunernas roll i
              planering och utveckling på detta område är därför betydelsefull
              särskilt när ingen annan aktör än kommunen kan förväntas ta ansvar
              för nödvändiga infrastruktursatsningar på IT-området.
            </seg>
            <seg n="158bfadb">
              Internationellt sett anses Sverige ha kommit långt när det gäller
              IT-infrastruktur. Det är glädjande och ett resultat av att såväl
              offentliga som privata aktörer drar åt samma håll med bland annat
              hög tillgänglighet som mål. Också för utvecklingen av 24-timmarsmyndigheten
              och den offentliga sektorns förutsättningar att ge service till
              medborgare och företag är IT-infrastrukturen av stor betydelse.
              Kommunala insatser på detta område är därför en grundläggande
              byggsten.
            </seg>
            <seg n="c0ae8cdf">
              Den svenska IT-politiken bygger på principen att det allmänna
              ska komplettera och stödja den utveckling som marknadens aktörer
              bedriver, vilket gör att bland annat kommunerna är viktiga aktörer
              på området. Kommunerna får dock inte gå utöver de begränsningar
              som följer av kommunallagens kompetensbestämmelser.
            </seg>
            <seg n="8bffb23e">
              Från regeringens sida följer vi kontinuerligt utbyggnaden av
              IT-infrastruktur med hög överföringskapacitet. Detta sker bland
              annat genom återkommande uppdrag till Post- och telestyrelsen
              att beskriva och analysera utbyggnaden.
            </seg>
            <seg n="92dd09c8">
              Regeringen har i propositionen 2004/05:175, Från IT-politik för
              samhället till politik för IT-samhället , redogjort för sin syn
              på vägen mot ett hållbart informationssamhälle för alla. I propositionen
              klargör regeringen att utbyggnaden av nya elektroniska kommunikationsnät
              inkluderande bredband kommer att följas upp även framöver.
            </seg>
            <seg n="3980adc2">
              Frågan om uppföljning av stadsnätsutbyggnaden är dock en sammansatt
              fråga. En bild av utvecklingen finns i de infrastrukturplaner
              som kommunerna själva upprättar och ger in till länsstyrelserna.
              När det gäller statlig uppföljning och kontroll på detta område
              är det dock viktigt att tänka på att stadsnät i många fall bara
              kommer till stånd genom kommunala initiativ utan statlig finansiering.
              Kommunernas möjlighet att bygga nät i dessa fall är baserad på
              den allmänna kommunala kompetensen och ett resultat av lokala
              överväganden.
            </seg>
            <seg n="fa2c11d7">
              Den ansvarsfördelning som sedan lång tid råder mellan stat och
              kommun bygger på respekt, ansvar och förtroende för respektive
              nivås förmåga att värna medborgarnas intressen. På det specialreglerade
              området, där det ofta handlar om rättigheter och skyldigheter
              för enskilda, finns ett starkt statligt intresse av noggrann uppföljning
              och kontroll. Detsamma gäller när staten genom specialdestinerade
              statsbidrag avser att stimulera vissa insatser på lokal nivå.
            </seg>
            <seg n="06c28df0">
              Däremot är situationen annorlunda inom det icke specialreglerade
              området. På detta område har kommunerna kommunalrättslig kompetens
              att på eget ansvar inom sitt geografiska område tillgodose sina
              medlemmars intressen. Inom detta område är friheten att göra lokala
              prioriteringar stor. Detta är ett viktigt inslag i det för den
              svenska modellen så betydelsefulla kommunala självstyret. En noggrann
              och detaljerad statlig kontroll och uppföljning av detta är därför
              inte förenlig med rådande ansvarsfördelning.
            </seg>
            <seg n="5fcc8785">
              Torsten Lindström vill också ha svar på hur jag ser på att kommunala
              resurser används till IT-satsningar på ett sätt som kan riskera
              att tränga ut andra verksamheter.
            </seg>
            <seg n="2d48a719">
              Jag är övertygad om att det är viktigt att ha tillit till att
              de som tar politiskt ansvar lokalt också har förmåga och kunskap
              att göra nödvändiga prioriteringar mellan risk och behov när det
              gäller lokala insatser för den lokala IT-infrastrukturen. Det
              är också, menar jag, en fråga för väljarna om man lokalt ska prioritera
              mellan satsningar på infrastruktur och andra angelägna samhällsområden.
            </seg>
          </u>
          <note type="speaker" n="829cbbc8">
            Anf. 109 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-8" n="c3b37490">
            <seg n="c0e29167">
              Herr talman! Låt mig allra först tacka statsrådet för svaret
              på min interpellation.
            </seg>
            <seg n="055ac3b2">
              I kunskaps- och informationssamhället blir det allt viktigare
              att alla medborgare har tillgång till modern informationsteknik.
              Jag håller naturligtvis med statsrådet om att en fungerande infrastruktur
              på IT-området är en viktig fråga för kommunerna och kommunernas
              invånare. Där är vi överens. Skiljelinjen mellan statsrådet och
              mig är i synen på hur IT-infrastrukturen på bästa sätt omfattar
              hela landet. Naturligtvis ska IT-politiken leda till att det allmänna
              kompletterar och stöder de fria aktörerna, som statsrådet säger.
              Men det kan väl ändå inte vara rimligt med olovlig konkurrens?
            </seg>
            <seg n="f5d58f32">
              83 % av Sveriges befolkning använder Internet. Nästan halva befolkningen
              har tillgång till bredband. Ännu finns vita fläckar. Den satsning
              på utbyggnad av bredband som skett har inte nått alla än om det
              nu någonsin kommer att ske. De statliga stödmiljarderna verkar
              milt uttryckt ha gått lite fel. I stället för att användas till
              det de skulle ha använts till har kommunerna varit aktiva i att
              bygga ut näten i tätorterna. Jag upprepar vad Ulrica Messing sagt
              tidigare i kammaren: Stöden får endast användas för utbyggnad
              av bredband i glest bebyggda områden där det inte finns intresse
              för en kommersiell utbyggnad. Har regeringen ändrat ståndpunkt
              i den frågan?
            </seg>
            <seg n="4cc1f2f2">
              Statsrådet sade i sitt svar att kommunerna har en viktig roll
              när ingen annan aktör tar den. Det är lätt att hålla med om, fast
              verkligheten ser annorlunda ut. Ett antal kommuner har byggt upp,
              eller håller på att bygga upp, monopolliknande strukturer för
              bredband. Med hänvisning till regeringens IT-proposition anser
              kommunerna att de har stöd för det. Staten delar också ut statsbidrag
              till denna utbyggnad. De statliga medel som är avsedda för infrastruktur
              i glesbygd, där privata aktörer inte på marknadsmässig grund förmår
              bygga, används alltså till att bygga ytterligare nät i tätort
              och konkurrera med privata företag.
            </seg>
            <seg n="16599329">
              Merparten av satsningarna som har gjorts på stadsnäten med hjälp
              av statliga subventioner ligger inom tätortsområden som privata
              aktörer visat intresse för eller där nät redan finns. Det borde
              ha varit mer naturligt att låta de fria aktörerna sköta det som
              är en naturlig marknad med en konkurrenssituation i stället för
              att ta offentliga medel i anspråk. Är det rimligt, statsrådet,
              att kommuner och kommunala intressen på en fri marknad roffar
              åt sig ett eget monopol?
            </seg>
            <seg n="07545e23">
              Ett graverande exempel är Södertälje, som med hjälp av statsbidrag
              bygger upp stadsnät. Kommunen har fått en dom mot sig i länsrätten
              som säger att detta är olagligt. I kommunens motiv finns en klar
              beräknad vinst. Inte blir det bättre av att politikerna i Södertälje
              struntar i länsrättens dom utan fortsätter att bygga. Sådant spär
              på politikerföraktet och demokratiunderskottet. Då blir det ett
              problem också för kommunministern.
            </seg>
            <seg n="134fba82">
              Hur ser regeringen på detta? Hur tänker regeringen följa upp
              statsbidragen och se till att de går till de områden för vilka
              de är avsedda?
            </seg>
          </u>
          <note type="speaker" n="07a75299">
            Anf. 110 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-54b47f283da21fe7-42" n="52f24179">
            <seg n="45b7a47f">
              Herr talman! Jag ska återknyta till det som frågan handlade om,
              dels att följa upp det här, dels vilka effekter utbyggnaden av
              stadsnät kan ha på andra verksamheter, alltså utträngning. Som
              jag sade i mitt svar, är bredbandssatsning det som regeringen
              har stimulerat i det här läget, inte stadsnätsutbyggnad, av det
              skälet att vi vill ha en utbyggnad som gör att vi når en så stor
              del som möjligt av svenska folket så snabbt som det över huvud
              taget är möjligt.
            </seg>
            <seg n="e6d09309">
              Vi kan jämföra oss internationellt och se att vi inte har någonting
              att skämmas för, utan vi ligger väldigt bra till på det här området.
              Vissa undersökningar som har gjorts i Europa visar att vi leder
              ligan när det gäller just IT-mognad. Vi får också ett utbyte av
              det här när vi ser hur ungdomar har tillgång till datorer och
              till nätet. Det är positivt.
            </seg>
            <seg n="a1ebe7fd">
              När det gäller att regeringen har gått in, kunde man ju säga
              att om det här hade lösts av marknaden själv vore det bra. Nu
              lever vi inte i den världen att det sker. Om stimulansen inte
              hade funnits, om kommunen själv inte hade tagit tag i detta och
              byggt ut nätet, skulle de vita fläckarna på Sveriges IT-karta
              vara betydligt större än vad de är i dag. Det kan vi se.
            </seg>
            <seg n="086db0a1">
              Vi följer upp det här noga. Det sade jag också i mitt svar. Jag
              skulle kunna nöja mig med att säga att Post- och telestyrelsen
              har ett uppdrag att följa upp det här och se till att utbyggnaden,
              och det sätt som kommunerna hanterar det här, sker på det sätt
              som det var tänkt från början. Något annat tänker jag inte heller
              försvara när det gäller just denna utbyggnad.
            </seg>
            <seg n="8e92a947">
              Exemplet Södertälje kan ju stanna därvidlag att det är ett exempel.
              Det har också beivrats, genom att en dom har fallit som säger
              att man har gjort på ett felaktigt sätt. Då får kommunen rätta
              sig efter det, att det har begåtts en felaktighet. Vi kan konstatera
              att så också har skett och att man har följt domen.
            </seg>
            <seg n="55f1a590">
              Jag tycker att det finns kontroll på det här. Utbyggnaden sker
              på ett bra sätt. När det gäller att det skulle bli något slags
              kommunala monopol på den här sidan vet vi vad som gäller när kommunerna
              satsar på det här, att det naturligtvis är självkostnadsprincipen
              som gäller. Man ska erbjuda tjänsterna enligt en självkostnadsprincip.
              Det är viktigt. Det gäller annan kommunal verksamhet när man erbjuder
              kommuninvånarna tjänster.
            </seg>
            <seg n="45a0b8bc">
              Jag måste säga till sist att jag tycker att så som det har fungerat
              har det fallit ut på ett bra sätt totalt sett i Sverige som helhet,
              med hela IT-utbyggnaden, bredbandsdelen och även stadsnäten. Det
              betyder inte att det inte kan finnas enstaka exempel där det inte
              har fungerat som det skulle. Det är viktigt att man fortsätter
              att följa upp det här via Post- och telestyrelsens försorg och
              ser att det går till på rätt sätt. Det är också så regeringen
              agerar fortlöpande och också tänker göra fortsättningsvis i den
              här frågan.
            </seg>
          </u>
          <note type="speaker" n="b1b5d052">
            Anf. 111 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-9" n="c3b37490">
            <seg n="444ca047">
              Herr talman! Ministern tycker att det fungerar på ett bra sätt.
              Ja, fast det faller lite grann platt till marken när vi ser att
              det är flera monopol på gång, som till exempel det lagvidriga
              monopolet i Södertälje där det faktiskt finns en klar beräkning
              om vinst med i kommunens egna handlingar. Det strider mot allt
              det som statsrådet har att säga här, så det går inte riktigt ihop.
            </seg>
            <seg n="78dc0bc1">
              Vad är regeringens uppfattning egentligen? Ska stödpengarna gå
              dit där de behövs, till glesbygd där det inte är marknadsmässigt
              rimligt, eller ska de gå till att bygga upp stadsnät i kommersiellt
              gångbara kommuner och bygder?
            </seg>
            <seg n="7758320b">
              Kommunministern gömmer sig lite i sitt svar i dag bakom argument
              om kommunal självstyrelse. Den brukar i och för sig inte vara
              så viktig för den socialdemokratiska regeringen. Men låt oss ändå
              titta närmare på det.
            </seg>
            <seg n="bcc2300e">
              Om vi ser till de kommuner som med egna medel bygger upp nät
              blir bilden ganska dyster. Malmös kommunala bostadsbolag har till
              exempel byggt ett stadsnät. Där bekostas investeringen på 250
              miljoner av de boende en kostnad på 12 500 kr per lägenhet. Det
              kan vi jämföra med att det i kommunallagen står att kommunen får
              ha hand om sådana angelägenheter som är av allmänt intresse om
              nu citerar jag ur paragrafen dessa inte handhas enbart av staten,
              annan kommun, landstinget eller någon annan. Någon annan skulle
              kunna vara just de privata aktörer som aldrig fick chansen att
              vara med innan det kommunala bolaget agerade. Det är oerhört tveksamt.
              Det visar att det behövs någonting mer än att bara vara nöjd och
              uttrycka att det handlar om ett bra sätt.
            </seg>
            <seg n="ad65cac9">
              Herr talman! Jag vill också ifrågasätta det rimliga i att kommunerna
              över huvud taget går in och driver vinstdrivande verksamhet i
              konkurrens med fria aktörer. Tycker ministern verkligen att det
              är rimligt? Eller får vi en signal om något annat? Ser ministern
              det i så fall lika naturligt att använda offentliga medel till
              att konkurrera med till exempel privata bensinmackar?
            </seg>
            <seg n="3d86362b">
              Är det över huvud taget rimligt att använda kommunala medel till
              trådar i gatan och väggen? Tycker ministern att det är viktigare
              att bygga kommunala bredbandsmonopol än att satsa resurser så
              att tvååringar får små grupper på dagis och äldre på särskilda
              boenden får komma ut och få frisk luft varje dag? Vad tycker egentligen
              regeringen?
            </seg>
            <seg n="41fc3c1a">
              Sedan pekar statsrådet på det uppdrag som ligger på Post- och
              telestyrelsen. Det gavs utifrån minister Messings besked här i
              kammaren förra året, att PTS skulle få i uppdrag att titta på
              fördelningen av pengar och se om de har fördelats på ett rättvist
              och konkurrensneutralt sätt. Det enda jag hörde från ministern
              nu var att PTS fortsätter att titta på frågan. Det verkar inte
              ha kommit något svar till regeringen. Är det så att regeringen
              nu bara sitter och rullar tummarna, eller följer regeringen också
              frågan aktivt?
            </seg>
            <seg n="cedbefe8">
              Sedan pratade ministern, herr talman, om Europa. Då är det kanske
              relevant att titta på EU-reglerna när det gäller det här området.
              EU-kommissionen har varit mycket tydlig om att en offentlig investering
              i bredbandsnät inte ska vara ett snedvridande statsstöd. Man pekar
              till exempel på att bredbandsutbyggnad med offentliga medel bara
              får ske i glesbygdsområden, och att det offentliga stödet ska
              finansiera en öppen struktur och inte gå till att erbjuda slutkunderna
              olika former av tjänster, vilket är tvärtemot den nuvarande utvecklingen
              i de kommunala monopolen.
            </seg>
            <seg n="72d2cc77">
              Tycker statsrådet verkligen att de svenska kommunerna och Sverige
              följer det europeiska regelverket?
            </seg>
          </u>
          <note type="speaker" n="e0aa6c29">
            Anf. 112 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-54b47f283da21fe7-43" n="52f24179">
            <seg n="27f0805b">
              Herr talman! På den sista frågan vill jag svara att jag tycker
              att vi gör det. Jag tror nog att oavsett vilket system och vilket
              land vi tittar på kan vi alltid finna något exempel där man avviker
              från det som har varit meningen.
            </seg>
            <seg n="fffe72e2">
              Jag kan bara återigen understryka att fallet i Södertälje och
              domen där pekar på att det var en felaktighet. Då förutsätter
              jag att den rättas till.
            </seg>
            <seg n="e1c39b4c">
              Det är intressant att höra vad Torsten Lindström säger om den
              kommunala självstyrelsen. Det är lätt att anklaga mig eller det
              socialdemokratiska partiet för att vi inte tycker att den kommunala
              självstyrelsen är viktig. Jag kan vända på synpunkten och säga
              att den är väldigt viktig för Torsten Lindström i en rad olika
              frågor, men när det är någonting som går hans väg och är angeläget
              blir den mindre viktig och då ska staten gripa in och smälla kommunerna
              på fingrarna. Det är i princip det som Torsten Lindström säger
              här.
            </seg>
            <seg n="93f713de">
              Jag har under min tid som ansvarig minister just för de kommunala
              frågorna försökt inpränta att det gäller att ha en respekt för
              den kommunala självstyrelsen, oavsett hur frågan ser ut och oavsett
              om det kittlar i fingrarna när man har en fråga som man tycker
              att någon annan kanske skulle gripa in i. Därför tycker jag att
              det är ganska naturligt med det avgörande som görs.
            </seg>
            <seg n="5429865b">
              Jag vet mycket väl att Torsten Lindström känner väl till hur
              mycket av de här stadsnätsutbyggnaderna som har skett och vad
              som har varit grunden till att man har bestämt sig för att göra
              ett stadsdelsnät i någon stad. Det har funnits förslag från olika
              aktörer som många gånger inte har varit heltäckande. De har inte
              lämnat besked om en lösning, eller också har lösningen varit sådan
              att man inte har tyckt att den varit acceptabel.
            </seg>
            <seg n="04e5a3c4">
              Vi känner igen den här diskussionen från flera fullmäktigeförsamlingar.
              Det har prövats väldigt noga i politisk demokratisk ordning hur
              man skulle hantera den här frågan. Sanningen är väl den, Torsten
              Lindström, att om aktörerna hade stått på rad och velat bygga
              ut stadsdelsnäten i enlighet med behoven hade inte kommunerna
              behövt gripa in. Problemet har varit att det har funnits brister
              samtidigt som otåligheten från kommuninvånarna har varit stor.
              Man vill ha de här tjänsterna. Helst hade man velat ha dem i går
              eftersom det har funnits någon grannkommun som redan har fått
              dem. Det är den diskussionen som förs. Det är en del av hela aktiviteten
              som har gjort att efterfrågan har funnits i det läget. Då har
              man valt att bygga upp stadsdelsnät från en kommunal horisont.
              Privata aktörer har inte kunnat tillgodose det på ett positivt
              sätt.
            </seg>
            <seg n="7350e034">
              Jag förstår att det säkert finns privata aktörer som har vänt
              sig till Torsten Lindström. Jag vet inte, men jag kan gissa det.
              De säger då: Varför får inte vi vara här? Stadsdelsnätet ligger
              klart, investeringarna är gjorda och man ser att det fungerar.
              Då kommer man in på den här delen. Det är en del av den sanning
              som är. Det tycker jag inte att vi ska mörka. Det är det här som
              har varit problem med hela den satsning som har varit.
            </seg>
            <seg n="c8588728">
              Det finns tydliga regler om vad som gäller. Torsten Lindström
              läste själv ur kommunallagen vad som gäller. Det är precis inom
              den rågången som kommunen får agera. Om ingen annan kan tillgodose
              det här, stat, landsting eller annan aktör, på ett sätt som är
              rimligt måste man ta saken i egna händer och se till att man verkställer
              det som har varit. Det är precis det som har gjorts.
            </seg>
            <seg n="8d621749">
              Till sist ska jag säga att när det gäller hela Post- och telestyrelsens
              granskning är det ingen som rullar tummarna på något sätt. Uppdraget
              ligger hos Post- och telestyrelsen att följa upp det här. Men
              vi ska veta att en slutrapport inte kan göras ordentligt förrän
              bredbandssatsningen är klar, och den går ut i december 2006. Det
              är så långt som uppdraget sträcker sig och också under den tid
              man ska se över de här frågorna. Det arbetet pågår, och vi kommer
              att få en rapport så småningom om hur man ser på hur hela bredbandssatsningen
              har skett och gått till.
            </seg>
          </u>
          <note type="speaker" n="dd7d70d7">
            Anf. 113 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-cf86a8adf6895e31-10" n="c3b37490">
            <seg n="752c5e34">
              Herr talman! Konsument- och medborgarperspektivet är viktigt
              att slå vakt om i den här frågan. Ur det ter det sig besynnerligt
              att Södertälje, Västerås, Umeå och Malmö genom egen kommunal verksamhet
              eller kommunala bolag med offentliga medel bygger upp offentliga
              monopol där man tvärtemot de regler som finns i bredbandssatsningen
              och tvärtemot de regler som finns i EU också tillhandahåller sluttjänster,
              de riktigt konsumentnära tjänsterna. Konsumenterna hamnar i ett
              monopol som det inte går att ta sig ur, och detta är något mycket
              bekymmersamt.
            </seg>
            <seg n="cf784f45">
              Jag är faktiskt nyfiken på vilka åtgärder som ministern tänker
              ta till om det framkommer att flera kommuner bryter mot beslutade
              domar. Vad tänker han göra åt Södertälje? Vad tänker han göra
              åt andra kommuner? Det är en viktig fråga, och jag vill gärna
              höra hur regeringen ser på den.
            </seg>
            <seg n="0eb4878c">
              Genom att kommunerna väljer att investera i utbyggnaden av bredband
              riskerar många sin egen ekonomi. Ministern säger att det är upp
              till kommunerna själva. Jag har aldrig varit ute efter att staten
              ska detaljreglera. Vad jag däremot vill är att lagar och regler
              ska följas. Om regeringens satsning innebär satsningar på glesbygd
              och att knyta samman olika nät är det dit som resurserna ska gå,
              inte till kommuners tätorter, inte till att låsa in konsumenterna
              i offentliga monopol utan utväg.
            </seg>
            <seg n="cc60fee1">
              Jag återkommer också till frågan om Post- och telestyrelsen eftersom
              jag fortfarande inte är riktigt nöjd med ministerns svar. Vad
              tänker ministern göra med den information som han och regeringen
              får från PTS? Det är faktiskt viktigt att regeringen följer upp
              hur de nästan 6 miljarderna används, 6 miljarder som motsvarar
              i runda slängar tio årsbudgetar i min kommun, som Sven-Erik Österberg
              känner till. Det är enorma summor vi pratar om, och jag förutsätter
              att ministern snarast återkommer till kammaren med tydliga besked
              om vad som händer med den information som kommer regeringen till
              del.
            </seg>
          </u>
          <note type="speaker" n="1da4da57">
            Anf. 114 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-54b47f283da21fe7-44" n="52f24179">
            <seg n="25e73ecc">
              Herr talman! Det är omöjligt för mig att svara på hur vi ska
              hantera det vi får från Post- och telestyrelsen innan vi vet vad
              de har kommit fram till. Den frågan kan jag inte svara på. Men
              oavsett vad de kommer fram till kommer vi naturligtvis att behandla
              det på ett seriöst sätt utifrån det uppdrag de har haft. Något
              annat finns inte att peka på.
            </seg>
            <seg n="0a09ba1c">
              Torsten Lindström tar om ungefär samma sak igen. Jag tycker att
              det är märkligt om Torsten Lindström har den inställningen att
              han tror att man i sin IT-iver ute i Kommun-Sverige har satsat
              så enormt på stadsdelsnät av kommunala pengar att annan verksamhet
              har fallit åt sidan. Det är ju ett starkt underbetyg åt de kommunala
              församlingarna och valda församlingar i respektive kommun att
              inte kunna göra de prioriteringar som finns och också värna om
              sin kommun. Jag känner inte till ett enda fall där andra verksamheter
              skulle ha blivit starkt lidande. I så fall kan man ju föra den
              argumentationen så fort kommunen gör en satsning att någonting
              annat har blivit lidande och skulle ha haft mera. Det handlar
              om den politiska prioriteringen, som styrs utifrån hur majoriteter
              ser ut i de olika kommunerna. Där kan definitivt inte staten gripa
              in och säga hur man ska göra, utan det hör absolut till det kommunala
              självstyret.
            </seg>
            <seg n="4b712cfd">
              Jag vill understryka igen att problemet om man tittar närmare
              på stadsdelsnäten är att det inte har funnits ordentliga alternativ
              i den tid och den takt som man var velat bygga ut det här. När
              det väl är på plats kommer diskussionen upp. Med den rätta beskrivningen
              till kommissionen och som det ser ut tror inte jag att det är
              problem. Man får också svar från kommissionen utifrån hur man
              ställer frågan, hur man belyser problemet. Jag tror att man måste
              ha hela problembilden med sig när man anspelar på vad EU skulle
              ha för tyckande just i den här frågan.
            </seg>
          </u>
          <note n="07f8acf9">
            Överläggningen var härmed avslutad.
          </note>
          <note n="961e2d45">
            17 § Anmälan om inkomna uppteckningar från EU-nämndssammanträden
          </note>
          <note n="dce1a204">
            Talmannen anmälde att uppteckningar från EU-nämndens sammanträden
            fredagen den 9 och onsdagen den 14 december 2005 inkommit.
          </note>
          <note n="8108d3ea">
            18 § Förnyad bordläggning
          </note>
          <note n="55ea0eee">
            Föredrogs och bordlades åter
          </note>
          <note n="ae43bd97">
            19 § Bordläggning
          </note>
          <note n="d82691c5">
            Anmäldes och bordlades
          </note>
          <note n="b8715542">
            20 § Anmälan om interpellationer
          </note>
          <note n="3e86a379">
            Anmäldes att följande interpellationer framställts
          </note>
          <note n="ce94120f">
            den 20 januari
          </note>
          <note n="5ab3fa07">
            Jörgen Johansson
          </note>
          <note n="d43be95b">
            Erik Ullenhag
          </note>
          <note n="718df227">
            Claes Västerteg
          </note>
          <note n="b03fe96b">
            Chatrine Pålsson
          </note>
          <note n="7b712a37">
            den 23 januari
          </note>
          <note n="8a22c308">
            Hans Backman
          </note>
          <note n="6d9379b8">
            Rigmor Stenmark
          </note>
          <note n="142413f4">
            Elina Linna
          </note>
          <note n="1c71ac6b">
            Kjell-Erik Karlsson
          </note>
          <note n="fad05e36">
            Marietta de Pourbaix-Lundin
          </note>
          <note n="6d9379b8">
            Rigmor Stenmark
          </note>
          <note n="64cf0155">
            Interpellationerna redovisas i bilaga som fogats till riksdagens
            snabbprotokoll tisdagen den 31 januari.
          </note>
          <note n="927cd2db">
            21 § Anmälan om frågor för skriftliga svar
          </note>
          <note n="817877b8">
            Anmäldes att följande frågor för skriftliga svar framställts
          </note>
          <note n="7b712a37">
            den 23 januari
          </note>
          <note n="edaf8f87">
            Lennart Kollmats
          </note>
          <note n="f0d35c97">
            Lars-Ivar Ericson
          </note>
          <note n="f0d35c97">
            Lars-Ivar Ericson
          </note>
          <note n="f0d35c97">
            Lars-Ivar Ericson
          </note>
          <note n="f0d35c97">
            Lars-Ivar Ericson
          </note>
          <note n="2013e07b">
            Ulrik Lindgren
          </note>
          <note n="824f65b7">
            Marie Engström
          </note>
          <note n="2c9a0506">
            Sofia Larsen
          </note>
          <note n="2a7ead3b">
            Inger René
          </note>
          <note n="47dc17da">
            Lars Ångström
          </note>
          <note n="d10b8ee9">
            Gunnar Nordmark
          </note>
          <note n="3234be68">
            Christer Engelhardt
          </note>
          <note n="439fb02a">
            den 24 januari
          </note>
          <note n="0287d152">
            Johan Linander
          </note>
          <note n="0287d152">
            Johan Linander
          </note>
          <note n="9417a478">
            Ragnwi Marcelind
          </note>
          <note n="3974f84e">
            Berit Jóhannesson
          </note>
          <note n="3974f84e">
            Berit Jóhannesson
          </note>
          <note n="8a22c308">
            Hans Backman
          </note>
          <note n="a5fb7dc9">
            Karin Svensson Smith
          </note>
          <note n="d10b8ee9">
            Gunnar Nordmark
          </note>
          <note n="e65f783f">
            Beatrice Ask
          </note>
          <note n="e620aa9a">
            Christin Hagberg
          </note>
          <note n="9ea0d0a1">
            Karin Granbom
          </note>
          <note n="b4f67bda">
            Frågorna redovisas i bilaga som fogats till riksdagens snabbprotokoll
            tisdagen den 31 januari.
          </note>
          <note n="f00b0e19">
            22 § Anmälan om skriftliga svar på frågor
          </note>
          <note n="a9142426">
            Anmäldes att skriftliga svar på följande frågor inkommit
          </note>
          <note n="ca8c171d">
            den 19 januari
          </note>
          <note n="8ad86a46">
            Lars Leijonborg
          </note>
          <note n="439fb02a">
            den 24 januari
          </note>
          <note n="4ae16de5">
            Ulf Sjösten
          </note>
          <note n="4ae16de5">
            Ulf Sjösten
          </note>
          <note n="fff8786a">
            Carl-Axel Roslund
          </note>
          <note n="fff8786a">
            Carl-Axel Roslund
          </note>
          <note n="fff8786a">
            Carl-Axel Roslund
          </note>
          <note n="1ecf2deb">
            Henrik S Järrel
          </note>
          <note n="1ecf2deb">
            Henrik S Järrel
          </note>
          <note n="b03fe96b">
            Chatrine Pålsson
          </note>
          <note n="b41b3482">
            Linnéa Darell
          </note>
          <note n="08faed0b">
            Martin Andreasson
          </note>
          <note n="380750b3">
            Anita Brodén
          </note>
          <note n="2bfbde43">
            Inger Davidson
          </note>
          <note n="69e9c370">
            Sten Tolgfors
          </note>
          <note n="4ae16de5">
            Ulf Sjösten
          </note>
          <note n="142413f4">
            Elina Linna
          </note>
          <note n="d4ff2868">
            Ingegerd Saarinen
          </note>
          <note n="9417a478">
            Ragnwi Marcelind
          </note>
          <note n="8a22c308">
            Hans Backman
          </note>
          <note n="5ab3fa07">
            Jörgen Johansson
          </note>
          <note n="6d9379b8">
            Rigmor Stenmark
          </note>
          <note n="f0d35c97">
            Lars-Ivar Ericson
          </note>
          <note n="3e953b92">
            Svaren redovisas i bilaga som fogats till riksdagens snabbprotokoll
            tisdagen den 31 januari.
          </note>
          <note n="1a544564">
            23 § Kammaren åtskildes kl. 21.27.
          </note>
          <note n="fd2810aa">
            Förhandlingarna leddes
          </note>
          <note n="c90a3368">
            /Monica Gustafson
          </note>
        </div>
      </body>
    </text>
  </TEI>
</teiCorpus>
