<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--114</head>
          <docDate when="2005-05-02">2005-05-02</docDate>
        </div>
      </front>
      <body>
        <div>
          <note n="4e22cd57">
            ﻿
          </note>
          <note n="76007849">
            Riksdagens protokoll
          </note>
          <note n="63ee5c9a">
            2005/06:114
          </note>
          <note type="date" n="d7fed84a">
            Tisdagen den 2 maj
          </note>
          <note n="4a75d205">
            Kl. 13:30 - 18:38
          </note>
          <note n="8e7dc03d">
            1 § Justering av protokoll
          </note>
          <note n="2aca4871">
            Justerades protokollen för den 24, 25 och 26 april.
          </note>
          <note n="f1a274c1">
            2 § Meddelande om frågestund
          </note>
          <note n="df0b5c37">
            Tredje vice talmannen meddelade att vid frågestunden torsdagen
            den 4 maj kl. 14.00 skulle följande statsråd närvara:
          </note>
          <note n="782bb1b2">
            Finansminister Pär Nuder, utbildnings- och kulturminister Leif
            Pagrotsky, justitieminister Thomas Bodström, statsrådet Morgan
            Johansson och försvarsminister Leni Björklund.
          </note>
          <note n="42044054">
            3 § Anmälan om fördröjda svar på interpellationer
          </note>
          <note n="1e9595b1">
            Till riksdagen hade inkommit följande skrivelser:
          </note>
          <note n="58e8af25">
            Interpellation 2005/06:350
          </note>
          <note n="58a54fd8">
            Interpellation 2005/06:350 av Erik Ullenhag (fp)
          </note>
          <note n="83a2d914">
            Interpellationen kommer att besvaras måndagen den 8 maj 2006.
          </note>
          <note n="0159f7ee">
            Skälet till dröjsmålet är andra sedan tidigare inbokade arrangemang.
          </note>
          <note n="c707a737">
            Nils Öberg
          </note>
          <note n="a3d30734">
            Interpellation 2005/06:351
          </note>
          <note n="7df5c345">
            Interpellation 2005/06:351 av Cecilia Wigström (fp)
          </note>
          <note n="4e819689">
            Interpellationen kommer att besvaras måndagen den 5 juni 2006.
          </note>
          <note n="91b8f29e">
            Skälet till dröjsmålet är dels anhopning av flera interpellationer,
            dels att statsrådet inte befinner sig i Helsingfors.
          </note>
          <note n="34d4748d">
            Per Thöresson
          </note>
          <note n="a9d420be">
            4 § Svar på interpellation 2005/06:327 om Vattenfall och handel
            med diktaturer
          </note>
          <note type="speaker" n="3c5a998f">
            Anf. 1 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-58d0902cf0bc35ab-0" n="5e823479">
            <seg n="9991d2cb">
              Fru talman! Per Bill har frågat mig vilka avvägningar jag gör
              när det gäller statligt ägda företags handel med regimkontrollerade
              bolag i länder med stort underskott av mänskliga rättigheter.
              Frågan är ställd mot bakgrund av att Vattenfall köper torv från
              Vitryssland och uran från Uzbekistan.
            </seg>
            <seg n="71ee74a2">
              Jag delar Per Bills syn på betydelsen av frihandel för att sprida
              demokrati. Handel främjar kontakter mellan länder och människor
              och bidrar därmed till ökad öppenhet som gynnar den demokratiska
              utvecklingen. Att bryta alla handelskontakter är inte en långsiktig
              lösning utan avskärmar bara landet i fråga ytterligare. I stället
              är det viktigt att upprätthålla en dialog. Det föreligger heller
              inte några handelsrestriktioner mot Vitryssland och Uzbekistan
              förutom då det gäller export och import av vapen till och från
              Uzbekistan.
            </seg>
            <seg n="850f1b44">
              Att det inte finns några handelsrestriktioner är nödvändigt,
              men inte tillräckligt, för att företag med statligt ägande ska
              göra affärer i ett land. Varje enskilt företag bör sedan självt
              göra en bedömning av lämpligheten att göra affärer i landet i
              fråga. Som ägare ställer vi krav som ska hanteras av samtliga
              företag med statligt ägande. En viktig del av den statliga ägarpolitiken
              är att de statliga företagen ska ha en genomtänkt strategi för
              att hantera frågor som exempelvis miljöhänsyn, mänskliga rättigheter
              och etik.
            </seg>
            <seg n="ccc6dd72">
              I regeringens ägarpolicy slår vi fast att de statliga företagen
              ska ha en väl förankrad policy kring etiskt, socialt och miljömässigt
              ansvarstagande. Företagen bör sträva efter att följa internationella
              normer kring exempelvis mänskliga rättigheter och arbetsvillkor.
              Särskilt viktigt är detta för företag som har verksamhet eller
              upphandling i länder som brister i efterlevnad av grundläggande
              internationella ramverk. Dessa normer finns formulerade till företag
              i OECD:s riktlinjer för multinationella företag och de tio principerna
              i FN:s Global Compact. De statliga företagen uppmanas att ansluta
              sig till Globalt Ansvar, som vilar på dessa riktlinjer och principer.
              Vattenfall är ett av de statliga företag som har anslutit sig
              till Globalt Ansvar.
            </seg>
            <seg n="fdb91a86">
              Statliga företag tar ansvar när de gör affärer med andra länder
              genom att agera i enlighet med sina respektive etik- och miljöpolicyer
              samt genom att följa internationella normer kring mänskliga rättigheter,
              arbetsvillkor, miljöhänsyn och bekämpning av korruption. Statliga
              företag kan därmed agera som goda föredömen vid internationell
              handel och bidrar i och med det till ökad öppenhet, ökat välstånd
              och ökad demokratisk utveckling.
            </seg>
            <seg n="afb68948">
              Den svenska regeringen verkar också genom EU och genom bistånd
              för att bidra till ökad öppenhet och demokratisk utveckling i
              länder som Uzbekistan och Vitryssland. Sverige har exempelvis
              bidragit med pengar till organisationen Läkare utan gränser och
              dess arbete i Uzbekistan. I Vitryssland är Sverige i dag en av
              de största bilaterala biståndsgivarna. Stödet uppgick under 2005
              till ungefär 40 miljoner kronor och är inriktat på demokratifördjupning,
              ekonomisk omvandling och social trygghet.
            </seg>
          </u>
          <note type="speaker" n="431d52e9">
            Anf. 2 PER BILL (m):
          </note>
          <u who="per_bill_3db532" xml:id="i-acebb3d825682c1e-0" n="4169840f">
            <seg n="a02310eb">
              Fru talman! Tack näringsministern för ett bra och intressant
              svar.
            </seg>
            <seg n="71c656fd">
              Det är, tycker jag, fråga om svåra avvägningar. Det finns också
              en uppenbar risk för att den här typen av frågor hamnar mellan
              stolarna, det vill säga mellan Näringsdepartementet och Utrikesdepartementet,
              mellan det ägaransvar som vi har och det ansvar som åvilar varje
              statligt företag. Därför är det ett nästan rakt igenom bra svar
              jag har fått. Svaret börjar med vårt gemensamma, mycket starka
              ställningstagande för frihandel. Handel, idrottsutbyte, kulturutbyte
              är viktigt även med regimer vi inte alls tycker om, som vi till
              och med kan tycka direkt illa om. Men för att människorna som
              bor där ändå ska få det bättre och ha en öppenhet, se hur saker
              och ting kan fungera i andra demokratiska länder, är det därför
              viktigt med frihandel, idrottsutbyte och kulturutbyte.
            </seg>
            <seg n="18d55c50">
              Sedan kommer vi in på om det här finns bara digitalt. Handlar
              vi med alla företag, oavsett om de är privata eller statliga,
              på båda sidor, på både den svenska sidan och den tveksamma statens
              sida? Det är här det blir viktigt att fundera ut vad vi i riksdagen
              borde skicka signaler om.
            </seg>
            <seg n="e7e6a6bf">
              Fru talman! Jag vill inte sätta näringsministern i någon fälla
              där han riskerar att säga något som kan ses som ministerstyre.
              Näringsministern får i så fall säga till om det börjar närma sig
              ministerstyre. Då går man in på vad varje enskilt privat och statligt
              företag ska göra. För de privata företagen gäller att om de inte
              är goda företag, som siktar på en långsiktig tillväxt, kommer
              de att bli straffade av aktieägarna. De säger då att företaget
              inte är tillräckligt etiskt bra. De säljer sina aktier och köper
              aktier i ett företag i samma bransch. För statliga företag är
              det lite annorlunda eftersom det i de flesta fallen är fråga om
              hundraprocentigt statligt ägande. Det framgår också av svaret.
              Det är både min och näringsministerns ståndpunkt att om de statliga
              företagen ska finnas på den privata marknaden ska de snarare tillhöra
              dem med riktigt gott omdöme än att tillhöra dem som klarar sig
              från lagkraven men egentligen är ganska smutsiga och solkiga.
            </seg>
            <seg n="095b9855">
              Det är här som jag ändå tror, och hoppas, att vi i debatten i
              dag en sökande debatt kan komma fram till att det vore bra om
              staten hade en policy som gjorde att det inte är antingen vitt
              eller svart, det vill säga att antingen ska alla handla med alla
              eller ska ingen handla med någon. Kanske ska man fundera över
              om det är extra farligt att stödja företag som är kontrollerade
              av en regim som är odemokratisk och dålig för invånarna i det
              landet.
            </seg>
            <seg n="c2852a4e">
              Då ser jag på jag återkommer till det i min nästa omgång, fru
              talman vad utrikesministern har sagt om Vitryssland så sent som
              förra veckan. Det är inte direkt några lovord över vad man har
              för sig i det landet för tillfället.
            </seg>
          </u>
          <note type="speaker" n="21ae0d74">
            Anf. 3 INGEGERD SAARINEN (mp):
          </note>
          <u who="ingegerd_saarinen_af2951" xml:id="i-2e19379a438a22a2-0" n="e9b0d102">
            <seg n="89f1db9a">
              Fru talman! Sverige har en politik för global utveckling där
              syftet är att bidra till en rättvis och hållbar global utveckling.
              Det ska gälla alla politikområden: handels-, jordbruks-, miljö-,
              säkerhets- och migrationspolitiken, den ekonomiska politiken och
              alla andra områden. Det är naturligtvis väldigt viktigt att vi
              har en samstämmig politik på alla de här områdena.
            </seg>
            <seg n="f0ae3ce6">
              Jag håller med om att det kan vara viktigt att ha en handel även
              med problematiska regimer i vissa fall. Men i de här fallen verkar
              det ganska uppenbart att handeln direkt stöder regimerna, att
              pengarna går till statscheferna, som till och med kan lägga dem
              i egen ficka och stötta sina egna regimer. Jag tycker att det
              känns väldigt problematiskt. Jag är rädd att vi då inte har den
              här riktningen klar för oss att vi ska stötta en positiv utveckling
              i andra länder och att vi inte får överträda det i handeln heller.
            </seg>
          </u>
          <note type="speaker" n="c8433a08">
            Anf. 4 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-58d0902cf0bc35ab-1" n="5e823479">
            <seg n="93866319">
              Fru talman! Jag är också djupt oroad över situationen i Vitryssland.
              Det är en fråga som den svenska regeringen har engagerat sig i
              under många år, att vi faktiskt har en regim i vår närhet som
              inte har påverkats av den demokratiska utvecklingen i övriga delar
              av Europa. Det är djupt bekymmersamt. Det är dessutom tecken på
              att det går åt fel håll, när man nyligen dömde oppositionsledaren
              till fängelse.
            </seg>
            <seg n="1a451feb">
              Vår politiska hållning är mycket klar, mycket skarp och mycket
              kritisk. Vi delar den med våra unionsfränder i den europeiska
              unionen.
            </seg>
            <seg n="dcfcacaf">
              Men precis som Per Bill säger är frågan om handel inte sådan
              att det är så enkelt som att bara säga att vi slutar handla med
              ett land som inte är en demokrati. Vi vet att handel också kan
              fungera uppluckrande, så att utrymme skapas för större individuell
              frihet.
            </seg>
            <seg n="29c56399">
              Jag har ingen romantisk bild av vad handeln påverkar, utan det
              är klart att det också finns den andra delen i att handla med
              diktaturer, att det kan bidra till att berika personer som på
              olika sätt har nytta av den regim som sitter. Men det gäller rader
              av diktaturer i världen som vi handlar med.
            </seg>
            <seg n="0c1ad16b">
              Sveriges hållning är den att om FN beslutar sig för att situationen
              är sådan att världssamfundet måste handelsbojkotta ett land är
              vi absolut med på detta. Det sker bara i mycket extrema undantagsfall.
              Det finns också den andra effekten, som skulle kunna bli fallet
              i exempelvis Vitryssland, att det snarare opinionsmässigt stärker
              dem som har makten om man kan utmåla omvärlden som fientligt inställd.
              Det är en svår avvägning. Vi tror att FN är det lämpliga organet
              att föra de diskussionerna i och fatta de besluten i.
            </seg>
            <seg n="2212d0e5">
              Det är naturligtvis också den europeiska unionen. Vi har inte
              handelsfrågorna till vårt eget förfogande. Vi går hand i hand
              med övriga länder i Europeiska unionen. EU skärper sin hållning
              mot Vitryssland men förespråkar inte i det här läget en handelsbojkott.
              Det är en svår avvägning, men jag gör också bedömningen att vi
              riskerar att förvärra en situation genom en bred handelsbojkott
              mot ett land som Vitryssland.
            </seg>
            <seg n="6cd92bfc">
              Sedan handlar det om enskilda, individuella företags ansvar.
              Det är en fråga som vi har jobbat mycket aktivt och engagerat
              med från den svenska regeringens sida.
            </seg>
            <seg n="959ae28c">
              Vi tog för ett par år sedan initiativet till Globalt Ansvar,
              en sammanslutning av företag där också regeringen via Utrikesdepartementet
              är engagerad. De som deltar där förbinder sig att följa de internationella
              normer vi har arbetat fram tillsammans i Förenta nationerna och
              i OECD. Det handlar om hur man uppträder som individuellt företag.
              Där är min utgångspunkt att ett statligt bolag självklart måste
              ta dessa riktlinjer på djupaste allvar.
            </seg>
            <seg n="e8b99a7a">
              Om man handlar upp uran eller någon annan energikälla från ett
              land som inte är en demokrati tar man på sig en stor uppgift att
              också agera ansvarsfullt i det landet, att uppfylla de principer
              och villkor som man har gått med på att uppfylla. Det är styrelsen
              i företaget och ledningen i företaget som bär det ansvaret. Men
              visst krävs det påtryckningar och pådrivning, och där är Globalt
              Ansvar som organisation väldigt väl anpassad till att vara just
              en motor för att de ska vara föredömen i detta agerande.
            </seg>
            <seg n="d736e61c">
              Jag har inte sett några tecken på att Vattenfall inte skulle
              sköta sig på detta område. Kommer det sådana exempel är jag naturligtvis
              mycket intresserad av att ta del av dem, för min bestämda uppfattning
              är att man ska vara ett föredöme.
            </seg>
          </u>
          <note type="speaker" n="29f8da64">
            Anf. 5 PER BILL (m):
          </note>
          <u who="per_bill_3db532" xml:id="i-acebb3d825682c1e-1" n="4169840f">
            <seg n="fe4d6c5d">
              Fru talman! Jag tror att vi är väldigt överens om tagen. Jag
              hoppas att den här debatten kan bidra till att påverka Vattenfall,
              men också många andra energiföretag.
            </seg>
            <seg n="573815c0">
              Så sent som för ett par veckor sedan när jag var på Energirådgivarnas
              årsmöte i Västerås efterfrågades det från publiken, där det var
              många energiföretag: Hur ska man förhålla sig till att köpa torv
              från Vitryssland?
            </seg>
            <seg n="7f780e85">
              Jag tror att det är viktigt att de nu får reda på att man inte
              bara kan sitta och vänta på att vi här i riksdagen via FN ska
              säga att nu är det stopp. Det är också viktigt för Vattenfall
              och många av deras konkurrenter att fundera över: Hur påverkar
              den här upphandlingen vårt anseende mot konsumenter och mot allmänhet,
              för att vi inte bara ska anses utan också vara ett mycket bra
              företag som har gott anseende på marknaden?
            </seg>
            <seg n="e1f72e68">
              Fru talman! Jag kan verkligen hålla med näringsministern när
              han talar om handelns betydelse för uppluckring av det klimat
              som många människor lever i på grund av dåliga regimer. Ett exempel
              där jag tror att framför allt USA har gjort fel är isolationspolitiken
              mot Kuba. Vem vet hur det hade sett ut på Kuba om man inte hade
              haft dessa handelshinder?
            </seg>
            <seg n="137afbb7">
              Eftersom näringsministern och jag ibland är ute gemensamt och
              pratar om handelspolitik är det så viktigt att vi dels förklarar
              hur viktig frihandeln är, dels hela tiden funderar över det ansvar
              som också finns kring att det är fritt men att man måste tänka
              sig för, framstå och vara ett mycket bra etiskt företag, vilka
              krav det lägger på styrelsen och ledningen. Jag tror att den här
              debatten kanske ändå kan ha en effekt.
            </seg>
            <seg n="634c8d8a">
              Jag gick in på Vattenfalls hemsida och tittade under deras koncernpolicyer
              och koncerninstruktioner, och där finns en hel mängd av olika
              policyer som är tydliga regler för hur man bör agera. Det finns
              en om miljö, en om personal, en om finansiell styrning, en om
              säkerhet, en om IT, en om kommunikation, en om upphandling och
              en om hälsa och säkerhet. Men sedan tog det slut.
            </seg>
            <seg n="7f9671a2">
              Fru talman! För mig var det lite förvånande att det inte fanns
              en policy om mänskliga rättigheter. Det är möjligt att en sådan
              policy finns under till exempel upphandlingspolicyn jag har inte
              klickat mig ända ned till botten på alla. Men jag blev lite förvånad,
              för jag trodde att de flesta statliga företag i dag hade en tydlig
              policy för hur man agerar för mänskliga rättigheter. Det kanske
              också skulle vara någonting som kommer ut av den här debatten,
              att de statliga företagen tittar över vilka policyer man har och
              hur man kan kommunicera dessa på respektive hemsidor.
            </seg>
          </u>
          <note type="speaker" n="1fdceedf">
            Anf. 6 INGEGERD SAARINEN (mp):
          </note>
          <u who="ingegerd_saarinen_af2951" xml:id="i-2e19379a438a22a2-1" n="e9b0d102">
            <seg n="9239b46e">
              Fru talman! Jag tycker att det är oerhört viktigt att statliga
              företag i sitt agerande är ett föredöme för andra företag och
              att de verkligen ligger i framkant. Det här har vi uttalat. Vi
              vill också se att det efterlevs.
            </seg>
            <seg n="b328904c">
              Det har pratats mest här om Vitryssland. Uzbekistan är ett minst
              lika svårt exempel. Där är det väl ganska uppenbart att de pengar
              som går in i hög grad går in i regentens egen ficka. Det är inte
              en regim som vi på något sätt skulle vilja stödja. Det vi vill
              stödja är folkets möjligheter att resa sig.
            </seg>
            <seg n="790773ff">
              En annan sak är information. Det var svårt att få fram information
              om att Vattenfall köpte uran från Uzbekistan. De framhåller själva
              att de köper uran från Australien, Kanada och sådana länder. Om
              man ska få tag på den här sortens information får man gräva. Jag
              undrar om ministern tycker att det vore viktigt att det vore en
              större öppenhet om den här sortens väldigt svåra avvägningar när
              det gäller handeln i framtiden, så att vi inte finner att det
              kanske handlar om att man handlar med regimer som man egentligen
              inte skulle handla med och sedan försöker dölja det.
            </seg>
          </u>
          <note type="speaker" n="45f48062">
            Anf. 7 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-58d0902cf0bc35ab-2" n="5e823479">
            <seg n="605745a0">
              Fru talman! Låt mig vara glasklar på den punkten. Det ska vara
              lätt att få tag på information om var man köper sina energiresurser
              ifrån och vilka länder det gäller. Jag utgår från att de är behjälpliga
              på alla sätt och vis. Det finns ingen mer idiotisk idé än att
              försöka dölja sådant, och jag är alldeles övertygad om att man
              inte heller har försökt dölja det. Däremot finns det säkert anledning
              för dem att informera utåt tydligare och bättre så att det är
              lätt att få tag på information.
            </seg>
            <seg n="4bebe5c3">
              Detsamma gäller de etiska principer som de förbinder sig att
              följa. Jag har i min hand Vattenfalls code of conduct , där man
              i broschyren också väldigt tydligt säger att man via sitt medlemskap
              i Globalt Ansvar följer och respekterar Förenta nationernas tio
              principer för hur man ska bete sig som företag som handlar i världen.
              Man följer också OECD:s riktlinjer för multinationella företag.
              När man säger det innebär det väldigt konkreta saker. Det handlar
              om respekt för löntagarnas sociala situation, miljöhänsyn, att
              verka för att öka det demokratiska inflytandet, fackföreningar
              och sådant. Det är ett stort åtagande man tar på sig. Jag är glad
              att säga att många svenska företag gör det.
            </seg>
            <seg n="1457596b">
              Vi har en väldigt tydlig hållning när det gäller frihandel. Vi
              tror att handel i sig skapar möjlighet att luckra upp totalitära
              regimer. Vi har inte någon romantisk syn på detta, utan vi tror
              av erfarenhet att det är ett sätt att öka kontakterna också med
              individerna i det samhället och därmed bidra till att man får
              lite ökat handlingsutrymme. Det görs i kombination med att det
              läggs ett ökat ansvar på företagen. De får inte jag talar både
              om privata och statliga företag använda globaliseringen bara för
              att utnyttja en situation. De har ett stort etiskt och moraliskt
              ansvar för hur de agerar.
            </seg>
            <seg n="d9ec31f3">
              Det gäller svenska privata företag som etablerar sig i Kina med
              produktion eller köper produkter i Kina. Det gäller statliga företag
              som handlar uran eller torv i delar av östra Europa som ännu inte
              fått demokrati eller i delar av Asien. Det gäller alla. Det är
              något som det finns skäl för riksdagen att följa, för människor
              att debattera, och det är något som vi har tagit initiativ för
              att stärka genom just initiativet Globalt Ansvar.
            </seg>
            <seg n="c44b8db4">
              Per Bill var liksom jag i Hongkong före jul och diskuterade de
              nya världshandelsreglerna på WTO:s möte. Där ordnade också Sverige
              ett seminarium för att diskutera just dessa frågor. Hur kan företag
              se till att bidra till en positiv utveckling för mänskliga rättigheter,
              miljö och demokrati? Det var ett mycket bra seminarium med höga
              företrädare, både från företagssektorn, politik och fackföreningsrörelse.
              Man talade just om att det handlar om beteendet på ort och ställe,
              inte bojkott som första åtgärd. Det kan skada väldigt mycket mer
              än vad vi tror att det främjar. Det kan möjligen leda till att
              vi på kort sikt kan känna att vi har gjort en insats, men det
              kan för de människor som bor i de samhällena innebära ökad fattigdom
              och kanske till och med ökat stöd för en totalitär regim. Så det
              måste man använda med försiktighet. Däremot handlar det om ett
              ansvarstagande från företagens sida i att uppträda på ett socialt
              ansvarsfullt sätt och att följa de principer som man har åtagit
              sig.
            </seg>
            <seg n="2ad222f0">
              Jag noterar att inte heller någon i den här debatten kräver att
              företag ska bojkotta vare sig Vitryssland eller Uzbekistan. Jag
              tror att det är en bra utgångspunkt. I stället handlar det om
              ansvarsfullt uppträdande.
            </seg>
          </u>
          <note type="speaker" n="d0ed0594">
            Anf. 8 PER BILL (m):
          </note>
          <u who="per_bill_3db532" xml:id="i-acebb3d825682c1e-2" n="4169840f">
            <seg n="a0fe0a8d">
              Fru talman! Kanske det egentligen just var seminariet i Hongkong
              som Sverige arrangerade som gjorde att jag tänkte till lite grann.
              Vid flera tillfällen har jag nu noterat hur statliga företag och
              privata företag ibland kan använda de politiska markeringarna,
              det som sägs i FN eller det som görs i riksdag och regering, för
              att säga att så länge man inte har handelsförbud kan man handla
              precis hur man vill. Jag tror att både näringsministern och jag
              är tydliga här och nu med att det är ett stort ansvar för varje
              enskilt företag. Corporate social responsibility är viktigt. Det
              gör, i min värld åtminstone, att jag hoppas att Vattenfall på
              sitt nästa styrelsemöte tar upp huruvida den senaste månadens
              utveckling i till exempel Vitryssland gör att man inte ökar den
              mängd torv man köper där utan kanske minskar den lite grann man
              kanske inte slutar.
            </seg>
            <seg n="c28ba0f8">
              Det skulle visa, inte att vi har några statliga digitala nej
              vi får inte handla alls men att ett statligt företag har en god
              etisk policy som säger: Nu börjar vi bli oroliga. När man tar
              människor och spärrar in dem i fängelse i två veckor för att de
              utövar sina demokratiska rättigheter vill vi minska vår handel
              lite grann med detta land för att just markera att vi inte ställer
              upp på det här och att vi långsiktigt på alla upptänkliga sätt
              gemensamt jag tror alla sju partier i riksdagen kommer att jobba
              emot den typen av regimer som för tillfället finns i Vitryssland.
            </seg>
          </u>
          <note type="speaker" n="7b60b22f">
            Anf. 9 Näringsminister THOMAS ÖSTROS (s):
          </note>
          <u who="thomas_ostros_dad106" xml:id="i-58d0902cf0bc35ab-3" n="5e823479">
            <seg n="a0de45bc">
              Fru talman! Det verkar som om vi alla tre i debatten delar oron
              för utvecklingen i Vitryssland. Det är en utveckling som verkar
              ha eskalerat i negativ riktning. Jag tror också att vi alla delar
              uppfattningen att det Vitryssland och framför allt dess befolkning
              behöver är mycket kontakt med demokratiska länder. Det behövs
              ett mycket intensivt utbyte med vitryska ungdomar, med organisationer
              som strävar efter demokrati och frihet men också i näringslivet
              möjligheten att visa på hur ett fritt samhälle kan agera och vilket
              välstånd det kan skapa. Vi måste vara försiktiga så att vi inte
              agerar på ett sådant sätt att vi stärker den auktoritära regimens
              ställning men vara väldigt tydliga i vårt politiska budskap. Vi
              accepterar icke att en demokrati så nära oss inte kommer till
              stånd utan att det snarare tas steg åt fel håll.
            </seg>
            <seg n="f8b0756f">
              Då har också individuella företag ett mycket stort ansvar. Att
              ta ett socialt ansvar när man handlar i världen är något som alla
              företag bör göra, inte minst de statliga företagen. Att bara säga
              att man inte ska handla verkar vi vara överens om inte är en klok
              strategi. Men, precis som Per Bill säger, i det läge man bestämmer
              sig för att handla med ett land som inte är en demokrati och inte
              respekterar mänskliga rättigheter tar man själv på sig ett ansvar
              att agera på ett klokt socialt och demokratiskt sätt i det landet.
              Det utgår jag från att alla statliga bolag gör. Men jag ställer
              också det kravet på det svenska privata näringslivet.
            </seg>
          </u>
          <note n="3ac15202">
            Överläggningen var härmed avslutad.
          </note>
          <note n="aa358646">
            5 § Svar på interpellation 2005/06:343 om fler ombud för psykiskt
            sjuka
          </note>
          <note type="speaker" n="f757a49f">
            Anf. 10 Socialminister BERIT ANDNOR (s):
          </note>
          <u who="berit_andnor_5e7ea1" xml:id="i-58d0902cf0bc35ab-4" n="1208eb75">
            <seg n="bfc07784">
              Fru talman! Erik Ullenhag har frågat Ylva Johansson vilka åtgärder
              hon avser att vidta för att säkerställa att människor med psykisk
              sjukdom i behov av ett personligt ombud också får detta stöd.
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="1e6cb32e">
              Personliga ombud har visat sig fungera mycket bra för personer
              med psykiska funktionshinder. Verksamheten skapar förutsättningar
              för enskilda att kunna påverka sina liv och minskar behovet av
              vård från samhället. Regeringen kommer därför att fortsätta följa,
              stödja och utveckla denna verksamhet. Det är dock viktigt att
              det sker på ett sådant sätt att medlen kan användas fullt ut till
              avsett ändamål, att uppnådda effekter inte äventyras samt att
              huvudmän på olika sätt tar sin del av ansvaret.
            </seg>
            <seg n="3d3c5a87">
              I vårpropositionen föreslår regeringen att ytterligare 20 miljoner
              kronor ska tillföras verksamheten. I och med detta kan det statliga
              anslaget för personliga ombud komma att uppgå till ca 110 miljoner
              kronor per år för 2007. Ökningen ligger inom ramen för en föreslagen
              satsning på att motverka hemlöshet eftersom många personer med
              omfattande psykiska funktionshinder, som har behov av samordnade
              stödinsatser, är hemlösa.
            </seg>
            <seg n="4431ebc4">
              Socialstyrelsen och länsstyrelserna har dessutom i sina respektive
              regleringsbrev för 2006 fått i uppdrag att även fortsättningsvis
              fördela medel samt följa, stödja och vid behov utveckla verksamheter
              med personliga ombud.
            </seg>
            <seg n="3c42988b">
              Uppbyggnaden har pågått sedan mitten av år 2000 då riksdagen
              efter förslag från regeringen beslutade att verksamheten skulle
              permanentas. Socialstyrelsen och länsstyrelserna, som fick uppdraget
              att ansvara för implementeringen, har därefter på ett bra sätt
              fått i gång fungerande verksamheter i en stor del av landets kommuner.
              Det har skett successivt och metodiskt genom olika insatser i
              form av bland annat utbildningar, stöd och dialoger med berörda
              parter. Men förutsättningarna ser olika ut i olika delar av landet.
              Många verksamheter drivs till exempel i samarbete mellan två eller
              flera kommuner. Några verksamheter drivs av entreprenörer.
            </seg>
            <seg n="d7ec143f">
              Uppbyggnaden har behövt sin tid, och det var först under 2004
              som Socialstyrelsen bedömde att verksamheten var implementerad.
              Socialstyrelsen bedömde även att hela anslaget om 90 miljoner
              kronor från och med 2005 skulle kunna gå till ombudsverksamhet.
            </seg>
            <seg n="f6144989">
              I utvärderingen, som kom i maj 2005, konstaterar Socialstyrelsen
              att modellen för att bygga upp verksamhet med personliga ombud
              har varit framgångsrik. Det lämnas även en del förslag för framtiden,
              bland annat att reformen bör följas, stödjas och utvecklas under
              ytterligare en tid. Det föreslås även att regeringen bör överväga
              om lagstiftning är möjlig. Socialstyrelsen anser dessutom att
              det bör förtydligas vilka som ska kunna få stöd av ett personligt
              ombud.
            </seg>
            <seg n="c119e6f7">
              Enligt Socialstyrelsen efterfrågas i dag ytterligare 25 ombud.
              Till Regeringskansliet har det också kommit signaler om att flera
              kommuner i Skåne som saknar verksamhet vill starta sådan.
            </seg>
            <seg n="69dc5078">
              Jag delar helt Ullenhags uppfattning att personer med en komplicerad
              livssituation och omfattande psykiska funktionshinder som har
              behov av ett personligt ombud också ska få detta. Men jag vill
              också markera att kommunerna har ett yttersta ansvar för att invånare
              som behöver stöd och service för att fungera på samma villkor
              som andra i samhället får detta. Det kan bland annat avse personer
              som har betydande psykiska funktionshinder. Vi får inte glömma
              bort att det finns lagar som reglerar ansvar för vård, stöd och
              service. Det är här som frågan om statens finansiering och kommunernas
              medfinansiering av ombuden kommer in i bilden. Sedan kan man alltid
              diskutera hur stor den statliga andelen ska vara. En ökad andel
              kan stimulera fler att starta verksamhet.
            </seg>
            <seg n="e5c89822">
              Socialstyrelsen har tidigare påpekat att det har visat sig vara
              en bra investering av kommuner att skjuta till egna medel till
              verksamheterna som komplement till statsbidraget för att verksamheterna
              ska få status, kontinuitet och kvalitet.
            </seg>
            <seg n="56f00017">
              Som jag ser det i dag är fortsatt utveckling av verksamhetens
              omfattning och innehåll, till exempel när det gäller vilka som
              ska kunna få ombud och hur verksamheten ska bedrivas, centrala
              frågor i den fortsatta bevakningen och beredningen av verksamheten.
            </seg>
          </u>
          <note type="speaker" n="3ced5cd1">
            Anf. 11 ERIK ULLENHAG (fp):
          </note>
          <u who="erik_ullenhag_f3fec1" xml:id="i-30137887f7698af2-0" n="5e7be8da">
            <seg n="fef3fc65">
              Fru talman! Låt mig inledningsvis tacka för svaret.
            </seg>
            <seg n="f3191776">
              Jag blev kontaktad av en mamma till en 33-årig man som drabbades
              av schizofreni när han var 14 år gammal. Han beviljades efter
              ett antal år sjukersättning, och sedan läste han 20 poäng på universitetet.
              Resultatet av att han lyckades ta dessa 20 poäng på universitetet
              var att sjukersättningen drogs in.
            </seg>
            <seg n="2a05636f">
              Mamman beskrev hur hon själv hade ställt upp i oerhört hög grad
              med ekonomisk ersättning och till slut blivit tvungen att vända
              sig till socialen. Hon beskrev också vardagen för en person som
              drabbats av schizofreni, hur det nästan är omöjligt att bollas
              mellan myndigheter och sköta alla kontakter man ska ha.
            </seg>
            <seg n="bb63e841">
              Till slut fick den här mannen ett personligt ombud. Han fick
              också rätt och fick tillbaka sin sjukersättning. Man sade att
              det var rimligt att han skulle kunna studera samtidigt som han
              hade sjukersättning och att han inte skulle leva på ingenting.
            </seg>
            <seg n="6d522f08">
              Vad mamman berättade för mig var att detta med personliga ombud
              har betytt oerhört mycket i hennes och hennes sons liv. Han har
              nämligen fått ordning på sin tillvaro.
            </seg>
            <seg n="da0af3f6">
              Reformen med personliga ombud är mycket positiv. Den stärker
              den enskildes inflytande över vardagen. Den ger möjlighet till
              ökat självbestämmande även för den person som drabbats av ett
              psykiskt funktionshinder eller en psykisk sjukdom. Man har också
              sett, i de kommuner där personliga ombud finns, att behovet av
              slutenvård har minskat. Här är nog jag och socialministern helt
              överens: Detta är en positiv reform.
            </seg>
            <seg n="84f1a9c3">
              Samtidigt saknar i dag var femte kommun personliga ombud. I kommuner
              som Gullspång eller Nynäshamn finns ingen möjlighet att få ett
              personligt ombud, och då far människor faktiskt ganska illa. I
              ett antal kommuner som är med i systemet med personliga ombud
              har man också dragit ned antalet. Jag kan ta min egen hemkommun
              Uppsala som exempel. Där har man minskat antalet personliga ombud
              till tre stycken. Det vore inte så allvarligt ifall alla som behövde
              personliga ombud hade det, men det är faktiskt 26 personer i Uppsala
              som står i kö för att få det. Likadant ser det ut på många ställen
              runtom i landet.
            </seg>
            <seg n="1baddd1b">
              Mot bakgrund av detta har Folkpartiet föreslagit att vi ska öka
              bidraget så att vi ska kunna få fler personliga ombud. Vi föreslår
              också att vi ska överväga om inte statens andel per personligt
              ombud ska öka för att i den meningen få fler kommuner att komma
              in i det här systemet.
            </seg>
            <seg n="eeea1e05">
              Socialministerns svar är på sitt sätt belysande, men det väcker
              ett par frågor som inte besvaras. Socialministern hänvisar till
              Socialstyrelsens granskning av systemet med personliga ombud,
              där man bland annat föreslår att regeringen ska överväga lagstiftning
              rörande personliga ombud. Just på detta område kan lagstiftning
              vara lite komplicerat. De personliga ombud jag och Folkpartiet
              har varit i kontakt med säger att det är oerhört centralt för
              deras verksamhet att de har en fristående ställning. Man uttrycker
              en oro för att om det blir en lagstiftning som reglerar detta
              så kommer en del av de människor som har behov av personliga ombud
              inte att vilja söka sig in i ett sådant system, och folk kommer
              att falla mellan stolarna. Hur ser socialministern på frågan om
              lagstiftning?
            </seg>
            <seg n="d14e7ce8">
              Den andra frågan gäller pengar, för det här kostar pengar. Socialministern
              hänvisar i sitt svar till att man anslår 20 miljoner kronor som
              ett led i satsningen mot hemlöshet, och det är viktigt. Majoriteten
              av de hemlösa har faktiskt psykiska problem, psykiska funktionshinder
              eller psykisk sjukdom, ibland i kombination med missbruk. Många
              av dessa har behov av personliga ombud. Problemet med regeringens
              senaste satsning är att det finns många som har behov av personliga
              ombud men inte tillhör gruppen hemlösa, eller uttryckt på ett
              annat sätt: Alla som har behov av personliga ombud är inte hemlösa.
            </seg>
            <seg n="8376d8bb">
              Finns det några planer från regeringens sida på att öka andelen
              som staten går in med per personligt ombud och se till att antalet
              personliga ombud ökar? Det är inte tillfredsställande att det
              i var femte kommun i Sverige inte kan erbjudas ett personligt
              ombud till den som har behov av det.
            </seg>
          </u>
          <note type="speaker" n="35b366b0">
            Anf. 12 Socialminister BERIT ANDNOR (s):
          </note>
          <u who="berit_andnor_5e7ea1" xml:id="i-58d0902cf0bc35ab-5" n="1208eb75">
            <seg n="b9e55af3">
              Fru talman! Det exempel som Erik Ullenhag inledde med är ett
              mycket tydligt och bra exempel på hur den personliga situationen
              kan se ut och vilket stöd och vilken hjälp man som enskild person
              kan ha av de personliga ombuden. Jag tycker att den utvärdering
              som Socialstyrelsen lämnat tydligt beskriver detta. Det var också
              precis det som var själva syftet med det personliga ombudet att
              det skulle vara den enskilda personens ombud. Det skulle inte
              vara samhällets eller kommunens ombud, utan det skulle verkligen
              vara så att man arbetade på den enskilda personens uppdrag.
            </seg>
            <seg n="04dc2609">
              Det innebär att det uppdrag som det personliga ombudet har kan
              se väldigt olika ut. Det visar också att det är viktigt att man
              har en flexibilitet i själva uppdraget till det personliga ombudet.
            </seg>
            <seg n="67f34acc">
              Uppföljningen visar också att behovet av personliga ombud varierar
              väldigt över tiden för enskilda personer, alltifrån en mycket
              kort tid till en mycket lång kontakt. Det tycker jag också visar
              på att det finns en flexibilitet i den här reformen, vilket också
              är väldigt positivt.
            </seg>
            <seg n="1a13f4a7">
              Socialstyrelsen lyfte fram några frågor som de tyckte att det
              fanns anledning att fundera närmare på, bland annat lagstiftningsfrågan.
              Just nu funderar vi på den frågan, och jag har mött många som
              har synpunkter på hur vi ska gå vidare med detta.
            </seg>
            <seg n="1a25b90e">
              Jag tycker att det är bra att det har fått ta tid att utveckla
              denna reform och att det har skett i samverkan med brukarorganisationer
              men också med kommunerna. Det visar att kommunerna har valt att
              lösa frågan om att tillsätta personliga ombud på lite olika sätt.
              Man har också använt sig av enskilda organisationer, entreprenörer,
              i den här verksamheten, vilket jag också tycker är positivt i
              det här sammanhanget.
            </seg>
            <seg n="00c0b992">
              Frågan om lagstiftning har vi ännu inte slutligt berett i Regeringskansliet.
              Men jag är mycket lyssnande i denna fråga. Jag förstår precis
              den synpunkt som Erik Ullenhag lyfter fram i det här sammanhanget.
            </seg>
            <seg n="7d14b77a">
              När det sedan gäller tillskottet på de 20 miljonerna som kom
              i vårpropositionen är inriktningen förvisso på det som Erik Ullenhag
              säger, men jag vill betona att ett anslag ökade. Det innebär även
              här att om behovet ser annorlunda ut finns det en möjlighet att
              utnyttja anslaget utifrån det behov som finns.
            </seg>
            <seg n="39bdbb81">
              Jag delar Erik Ullenhags uppfattning när det gäller vikten av
              att inrätta personliga ombud. Jag är bekymrad över de kommuner
              som ännu inte har gjort det. Min förhoppning är ju att denna mycket
              kraftiga stimulans, som det ändå är för kommunerna att inrätta
              personliga ombud, när man nu ser uppföljningen av verksamheten
              också kommer att leda till att man kommer att utveckla denna verksamhet
              med personliga ombud. Det är en förträfflig verksamhet för enskilda
              personer, men de personliga ombuden underlättar också och förbättrar
              verksamheten för många kommuner.
            </seg>
          </u>
          <note type="speaker" n="8d9dc166">
            Anf. 13 ERIK ULLENHAG (fp):
          </note>
          <u who="erik_ullenhag_f3fec1" xml:id="i-30137887f7698af2-1" n="5e7be8da">
            <seg n="c8478be5">
              Fru talman! Jag tycker att det var positivt att socialministern
              sade att hon i det här sammanhanget uppskattar att det finns entreprenörer
              som utför verksamhet, offentligt finansierad men privat driven.
              Denna insikt hoppas vi sprider sig till fler områden på Socialdepartementet.
              Men det är inte det vi diskuterar nu.
            </seg>
            <seg n="ac7a6ec1">
              Vad gäller lagstiftningsfrågan förstår jag att det pågår ett
              arbete i Regeringskansliet, och jag hoppas att det landar i att
              man inte följer Socialstyrelsens rekommendationer. Precis som
              Berit Andnor var inne på handlar det här om den enskilda personens
              ombud. Den oro man kan känna inför en lagstiftning på det här
              området är att många människor som har behov av personliga ombud
              kommer att uppfatta det som att de hamnar i ett register eller
              att det är reglerat på annat sätt och att de inte kommer att söka
              den hjälpen. Man kommer att förlora den fristående ställning som
              de personliga ombuden har i dag. Jag hoppas att ni denna gång
              landar på en annan ståndpunkt än den Socialstyrelsen har öppnat
              för.
            </seg>
            <seg n="3c0be09f">
              Sedan är det fråga om resurser. Här får jag egentligen inget
              svar från Berit Andnor, mer än att det allmänt är positivt med
              personliga ombud och att det är problematiskt att ett antal kommuner
              saknar personliga ombud. Men Berit Andnor har ju som socialminister
              ett antal verktyg. Om det finns planer på att öka anslagen ytterligare,
              om man ger ett större bidrag per personligt ombud, är det sannolikt
              så att fler kommuner kommer att öppna för den här verksamheten.
            </seg>
            <seg n="8efe2a49">
              Mot bakgrund av hur mycket samhället faktiskt tjänar ekonomiskt
              på de personliga ombuden, för det gör man, i minskad slutenvård
              och minskade insatser på andra områden, är de kommuner som inte
              inför personliga ombud egentligen ett systemfel. Anledningen till
              att de inte gör det är att det inte ska belasta kommunens budget,
              som tyvärr så ofta är fallet i det offentliga Sverige. Man bollar
              kostnader mellan olika budgetar på ett sätt som den enskilde och
              till slut också samhället förlorar på.
            </seg>
            <seg n="8707278b">
              Men den stora frågan är inte den ekonomiska, utan den stora frågan
              är den medmänskliga vinst som ligger i att människor med psykiska
              funktionshinder, människor med psykiska sjukdomar, faktiskt ska
              få makt över sin egen tillvaro. Det är precis som psykiatrisamordnaren
              Anders Milton har påpekat, att det här väl är den grupp som kanske
              är allra svagast i samhället. Det här är den grupp som får minst
              stöd, trots att det är den grupp som behöver det allra största
              stödet från samhället. Det är en grupp som är väldigt lätt att
              glömma bort, och det har skett vid ett antal tillfällen.
            </seg>
            <seg n="8d78753b">
              Jag upprepar frågan: Finns det planer på extraresurser eller
              blir det bara ord från socialministerns sida? Det är väl huvudfrågan.
              Jag förstår att socialministern i dag inte kommer att ta avstånd
              från tanken på lagstiftning, även om det vore ganska klokt att
              göra det. Finns det planer på att öka resurserna till detta?
            </seg>
            <seg n="f499b2a4">
              I det sammanhanget kan jag peka på, och jag var inne på det i
              mitt första inlägg, att ni tar upp de 20 miljonerna i frågan om
              fler personliga ombud i förhållande till hemlösa. Det är ju bra,
              men sanningen är att det finns ett antal människor som aldrig
              skulle bli hemlösa om de hade ett personligt ombud. Det finns
              ett antal människor som, när ni har valt det här budgetkontot,
              riskerar att missas och tappas bort. Att man inte har haft någon
              som har kunnat ge den hjälp, det stöd och den stadga man behöver
              för att kunna behålla en bostad kan faktiskt vara bakgrunden till
              att man inte har en bostad att bo i i dag.
            </seg>
          </u>
          <note type="speaker" n="c426f298">
            Anf. 14 Socialminister BERIT ANDNOR (s):
          </note>
          <u who="berit_andnor_5e7ea1" xml:id="i-58d0902cf0bc35ab-6" n="1208eb75">
            <seg n="0e69ec09">
              Fru talman! Det är på det sättet, Erik Ullenhag, att regeringen
              i vårbudgeten har tagit fram ytterligare 20 miljoner till denna
              verksamhet, just utifrån att vi är helt övertygade om att detta
              är en mycket bra verksamhet. Det visar den uppföljning som är
              gjord av Socialstyrelsen. Men det vittnar också enskilda personer
              om som har haft möjligheten att ha ett personligt ombud. Likaså
              vittnar de kommuner som använder sig av den här verksamheten om
              de mycket positiva effekterna, för att inte tala om brukarorganisationerna.
              De är alla eniga om att detta är en mycket bra verksamhet, därav
              regeringens ambitioner på detta område. Vi kommer att följa den
              här verksamheten mycket nära framöver, stödja och utveckla den
              ytterligare och vidta de ytterligare åtgärder som kan behövas
              för att den ska fungera bra.
            </seg>
            <seg n="d01a9bf2">
              Nej, jag har ingen dogmatisk hållning till entreprenörer, Erik
              Ullenhag, vilket jag kanske ibland upplever att företrädare för
              Folkpartiet har. Jag har en flexibel och pragmatisk hållning till
              detta. Och i det här sammanhanget tycker jag att den erfarenhet
              som har funnits visar att de utgör ett bra komplement till den
              kommunala verksamheten. Vi ska komma ihåg att 90 % av den här
              verksamheten utförs av kommunerna, och de gör det på ett alldeles
              utmärkt sätt.
            </seg>
            <seg n="ac52d0ce">
              Sedan är det på det sättet att ska man vara alldeles säker på
              att detta får ett genomslag i alla kommuner ligger lagstiftningsfrågan
              väldigt nära. Det är ju det som skulle vara fördelen med att utforma
              en lagstiftning inom det här området som skulle innebära en skyldighet
              för kommunerna att upprätta den här typen av verksamhet. Vi har
              hittills valt en annan väg, och vi ökar nu ytterligare resurserna
              just för att stimulera kommunerna till att utveckla den här typen
              av verksamhet.
            </seg>
            <seg n="0d61478d">
              Sedan är det säkerligen på det sätt som Erik Ullenhag säger att
              många av de hemlösa kanske inte skulle ha varit hemlösa om de
              hade haft tillgång till ett personligt ombud. Det är naturligtvis
              min uppfattning att de personliga ombuden ska arbeta på ett sådant
              sätt att det ur den enskildes perspektiv arbetas på ett förebyggande
              och bra sätt.
            </seg>
            <seg n="c190fd41">
              Det är viktigt att understryka att de personliga ombuden arbetar
              på de enskilda personernas uppdrag. Det är väl bara att säga att
              hade vi haft en fungerande samordnande verksamhet i dag mellan
              kommunerna, mellan landsting, hade vi haft individuella planer
              som användes fullt ut kanske behovet av de personliga ombuden
              hade varit något mindre. Men så är det, som sagt var, inte riktigt
              i dag. Därför gör vi den insats som jag tycker är värd allt fortsatt
              stöd.
            </seg>
            <seg n="8b0fdf5d">
              Jag är för min del mycket öppen för att ta del av alla de förslag
              till att förbättra den här verksamheten som kan finnas. Jag deltar
              både på konferenser och i samarbete med brukarorganisationerna
              just för att diskutera hur en bra reform ytterligare kan förbättras.
            </seg>
          </u>
          <note type="speaker" n="cc9c3b5a">
            Anf. 15 ERIK ULLENHAG (fp):
          </note>
          <u who="erik_ullenhag_f3fec1" xml:id="i-30137887f7698af2-2" n="5e7be8da">
            <seg n="6ad7413a">
              Fru talman! Jag blev lite förvånad när Berit Andnor talade väl
              om entreprenörer i den offentliga sektorn. Delvis pratar Berit
              Andnor fortfarande väl om dem, men hon leder ett departement som
              med ena handen förbjuder sjukhus som fungerar, S:t Göran, Lundby
              och Simrishamns lasarett, och med den andra ibland visar att det
              här är något positivt. Det är något slags ideologisk resa som
              skapar en viss förvirring på Socialdepartementet i dag, som gör
              att det ibland är fult med sådant som är privat drivet och ibland
              är det fint.
            </seg>
            <seg n="a2779cb6">
              De som betalar är ofta brukarna eller patienterna som inte får
              en valfrihet och vårdens kvinnor, Berit Andnor, som har en monopolarbetsgivare
              att välja mellan. De gick ifrån monopolarbetsgivaren familjen,
              och i dag kan de bara välja monopolarbetsgivaren den offentliga
              sektorn. Det är förklaringen till stora delar av löneskillnaderna
              i dagens samhälle.
            </seg>
            <seg n="6797a1fb">
              Det är en annan diskussion.
            </seg>
            <seg n="9ce77259">
              Nu diskuterar vi personer med psykiska funktionshinder eller
              som är psykiskt sjuka. Denna grupp måste vi på alla sätt öka insatserna
              för. Vi måste se till att få en sysselsättningsgaranti för personkrets
              3 i LSS så att vi inte får en situation där människor med psykisk
              sjukdom eller psykiska funktionshinder tillåts gå ned sig ännu
              mer i sin sjukdom. Varannan person i Sverige med psykiskt funktionshinder
              i dag har inte någon daglig sysselsättning alls utan sitter alldeles
              för ofta isolerad hemma i sin bostad. Vi måste också se till att,
              precis som Berit Andnor var inne på, lyfta fram frågan om individuella
              planer så att alla har individuella planer.
            </seg>
            <seg n="c75e585e">
              Sedan har vi, och det är viktigt, frågan om de personliga ombuden.
              Där finns en samsyn. Vi är överens om att reformen är bra. Jag
              tror, till skillnad från Berit Andnor, att vi skulle behöva satsa
              mer pengar än vad regeringen gör. Regeringen satsar i vårbudgeten
              20 miljoner kronor inom ramen för satsningar för att motverka
              hemlöshet. Jag har antytt att jag tycker att det är lite märkligt
              att lägga satsningen just där. Man skulle ha gjort satsningen
              på ett annat sätt. Jag tror också att det behövs mer pengar.
            </seg>
            <seg n="2dc3aa21">
              Jag är ibland för lagstiftning när det gynnar den enskilda, men
              just här tror jag att det är fel att gå in med lagstiftning. Det
              vore bättre att satsa ytterligare resurser och se till att de
              kommuner som i dag inte erbjuder personliga ombud stimuleras att
              göra det.
            </seg>
          </u>
          <note type="speaker" n="66e35906">
            Anf. 16 Socialminister BERIT ANDNOR (s):
          </note>
          <u who="berit_andnor_5e7ea1" xml:id="i-58d0902cf0bc35ab-7" n="1208eb75">
            <seg n="09ea6ece">
              Fru talman! Låt mig återigen understryka att regeringen i vårbudgeten
              tillför ytterligare 20 miljoner kronor till detta anslag. Det
              innebär att de pengarna används för hela den grupp som har rätt
              till och behov av personliga ombud. Det är på intet sätt så att
              de enbart skulle gå till dem som är hemlösa. Då har Erik Ullenhag
              missuppfattat det.
            </seg>
            <seg n="0813c41d">
              Jag ser fram emot att se på Folkpartiets förslag i denna del
              och se hur stora resurser Folkpartiet har för att satsa just på
              denna grupp.
            </seg>
            <seg n="a007ce3e">
              De personliga ombuden är en mycket viktig verksamhet för enskilda
              personer. Vi är från regeringens sida inriktade på att följa,
              stödja och utveckla denna verksamhet vidare. Vi gör det tillsammans
              med kommunerna och tillsammans med brukarorganisationerna. Vi
              tycker att det är en mycket bra reform som stöder den enskilda
              personen i samhällets olika delar.
            </seg>
            <seg n="c0c9d663">
              Jag ser som sagt fram emot att se hur alliansens förslag ser
              ut i denna del. Det är väl så, Erik Ullenhag, att utrymmet för
              reformer och satsningar måste vara ytterst marginellt med tanke
              på de omfattande skattesänkningar som alliansen förbereder, 250
              miljarder, 20 % av statens budget. Det är mycket pengar. Det är
              lätt att stå här i kammaren och prata om nya reformer och ytterligare
              satsningar. Men den dagen kommer när ni ska bevisa i ert budgetförslag
              hur ni ska få det hela att gå ihop. Jag ser fram emot detta, Erik
              Ullenhag. Tack så mycket för debatten.
            </seg>
          </u>
          <note n="3ac15202">
            Överläggningen var härmed avslutad.
          </note>
          <note n="a95e9574">
            6 § Svar på interpellation 2005/06:329 om kränkningar i skolan
          </note>
          <note type="speaker" n="c5c1df08">
            Anf. 17 Statsrådet IBRAHIM BAYLAN (s):
          </note>
          <u who="unknown" xml:id="i-58d0902cf0bc35ab-8" n="81bf1346">
            <seg n="181a242d">
              Fru talman! Ulf Nilsson har frågat mig vilka åtgärder jag avser
              att vidta för att förhindra våld och kränkningar i skolan.
            </seg>
            <seg n="432a10e2">
              Låt mig inledningsvis slå fast att skolan ska vara en trygg plats
              både för elever och för lärare och all annan personal. Detta är
              en viktig princip för regeringen.
            </seg>
            <seg n="3bd08ba5">
              Ulf Nilsson berör i sin interpellation både kränkningar av elever
              och lärares arbetsmiljö. Jag vill först säga att det är genom
              träget arbete med värdegrundsfrågor och attitydförändringar som
              arbetsmiljön kan förbättras både för elever och för personal.
              Regeringen är beredd att stödja arbetet, men det är i kommunerna
              och i skolan som de verkligt angelägna insatserna måste göras.
            </seg>
            <seg n="37454be1">
              Låt mig nu gå in på vad regeringen specifikt har gjort, och jag
              börjar med elevernas situation. Som interpellanten riktigt skrev
              beslutade riksdagen den 8 februari i år att införa en ny lag,
              lagen (2006:67) om förbud mot diskriminering och annan kränkande
              behandling av barn och elever. Denna lag är unik i sitt slag,
              och det är min förhoppning att lagen kommer att innebära att skolor
              tar frågan om mobbning och annan kränkande behandling på allvar.
            </seg>
            <seg n="7f8379c6">
              Fru talman! Ulf Nilsson menar att den nya lagen riskerar att
              bli tandlös. Jag skulle vilja be honom utveckla detta. Lagen pekar
              tydligt ut skolornas skyldighet att upprätta likabehandlingsplaner
              och att förebygga, utreda och vidta åtgärder mot trakasserier
              och annan kränkande behandling av elever. Det finns också en tydlig
              sanktionsmöjlighet i form av skadestånd. Jag skulle därför inte
              vilja kalla detta för en tandlös lag.
            </seg>
            <seg n="0837211b">
              Den andra frågan som tas upp i interpellationen är arbetsmiljön
              för lärare. Enligt den ansvarsfördelning som gäller för skolan
              är det skolhuvudmännen, det vill säga kommuner och fristående
              skolor i egenskap av arbetsgivare, som tillsammans med rektor
              ansvarar för att skolan har en bra arbetsmiljö. Detta innefattar
              både den fysiska och den psykosociala arbetsmiljön för elever
              och personal som dagligen vistas i skolans lokaler.
            </seg>
            <seg n="d7a85b26">
              Mot denna bakgrund beslöt regeringen den 23 mars i år om förordningsändringar
              med innebörden att varje skola ska ha ordningsregler. Det ska
              vara rektorns ansvar att se till att ordningsreglerna utarbetas
              i samarbete mellan lärare, elevrepresentanter och vårdnadshavare
              och att de sedan följs upp. Vidare införs en bestämmelse om att
              rektorn ska se till att en kontakt upprättas mellan skolan och
              elevens vårdnadshavare när en elev utan giltig anledning uteblir
              från skolarbetet.
            </seg>
          </u>
          <note n="670c8580">
            Förordningsändringarna träder i kraft den 1 juli 2006.
          </note>
          <note type="speaker" n="7743a64f">
            Anf. 18 ULF NILSSON (fp):
          </note>
          <u who="ulf_nilsson_00782a" xml:id="i-8b2eaa12554d3d92-0" n="4e7b63b4">
            <seg n="b389caaa">
              Fru talman! Jag tackar skolministern, statsrådet Baylan, för
              svaret. Och jag vill också tacka för att statsrådet hjälpte till
              med att hitta en tid då vi kunde debattera frågan, för jag hade
              problem med det.
            </seg>
            <seg n="dc043dcf">
              Jag tycker inte riktigt att jag får svar på de frågor som jag
              ställer i interpellationen. Jag tror att vi är väldigt många som
              på olika sätt har kommit i kontakt med barn som mobbas. Det finns
              fruktansvärda exempel. Vi har läst om våld, sexuella övergrepp
              och mobbning som till och med lett till självmord under de senaste
              åren.
            </seg>
            <seg n="11059442">
              Det finns också den mindre dramatiska men hemska vardagsmobbningen,
              som gör att en flicka eller en pojke skyller på magont eller någonting
              annat för att slippa gå till skolan. Jag gick in som hastigast
              häromkvällen och tittade på vad barn skriver till Bris. En kille
              skriver att hans lärare tycker att han ska gå till kuratorn, men
              det är inget alternativ för honom. Han vill inte att någon ska
              veta att han går där, för då blir han ännu mer mobbad.
            </seg>
            <seg n="a8760b24">
              En flicka känner att hon inte får stöd av lärarna. Hon vill inte
              heller tala med föräldrarna, för då blir de ledsna. Hon har redan
              gått om en klass på grund av mobbning.
            </seg>
            <seg n="cf33d5d1">
              En tioårig flicka blir ständigt puttad omkring på rasterna. Nu
              sitter hon och tränar med sin kompis hemma för att hon ska bli
              bättre på att säga ifrån. En annan pojke har flyttat till en annan
              skola därför att han blev mobbad på den förra skolan.
            </seg>
            <seg n="42931196">
              Jag är övertygad om att alla lärare verkligen vill arbeta mot
              mobbning och mot annat våld och skadegörelse i skolan. Problemet
              är att de inte känner att de har verktygen.
            </seg>
            <seg n="ca0bb8cc">
              Orsaken till att jag ursprungligen framställde den här interpellationen
              var att det kom negativ statistik. Anmälningarna om kränkande
              behandling till Skolverket har ökat från 295 till 379 på ett år.
              Brottsofferjouren gjorde en enkät som visar att omkring fyra av
              tio åttondeklassare utsätts för trakasserier i skolan. Det riktigt
              tragiska är att många av dem som utsatts för hot, slag och trakasserier
              inte anser att de har blivit utsatta för brott som behöver polisanmälas.
              Det är verkligen tragiskt att elever uppfattar kränkningar som
              en nästan naturlig del av skolan.
            </seg>
            <seg n="cd90237c">
              Jag tror, fru talman, att skolministern tar de här problemen
              på allvar, men på grund av Socialdemokraternas motvilja de senaste
              30 åren att tala klarspråk om ordning och arbetsro i skolan blir
              det aldrig något riktigt kraftigt budskap till skolorna.
            </seg>
            <seg n="90b8035c">
              Skolministern säger helt riktigt att vi har fått en ny lag om
              diskriminering i skolan och till och med möjlighet att utkräva
              skadestånd om skolan åsidosätter sina skyldigheter. Vi i Folkpartiet
              röstade inte nej till den nya lagen, för vi tycker att den är
              ett steg i rätt riktning. Men så länge som vi inte har en skollag
              som är tydlig när det gäller skolornas och lärarnas befogenheter
              är det risk att lagen blir utan större verkan. Det är min motivering
              till att jag säger att den nya lagen riskerar att bli tandlös,
              för det är fortfarande oklart vad lärare får göra. Det är oklart
              om en lärare tillfälligt får beslagta en mobiltelefon. Det är
              oklart om man får hänvisa störande elever till undervisning i
              annan lokal. Det är oklart om ett gäng kan splittras genom att
              skolan bestämmer att en elev ska flyttas även om eleven inte vill
              det. Det är också väldigt oklart om en lärare har rätt att föra
              ut en elev ur klassrummet mot hans eller hennes vilja. Risken
              är då att det blir en massa juridiska tvister om huruvida skolan
              gjort tillräckligt. Och samtidigt kommer lärarna att vara osäkra
              på vad de egentligen vågar göra, eftersom skollagen inte är tydlig.
            </seg>
            <seg n="bec05405">
              Skolministern har misslyckats med att få ihop ett förslag till
              en ny skollag. Men jag tänkte att skolministern skulle få tillfälle
              här att tala om vilka förändringar i skollagen som han vill föreslå
              om han får möjlighet att lägga fram en ny skollag till sist.
            </seg>
          </u>
          <note type="speaker" n="ad54b789">
            Anf. 19 Statsrådet IBRAHIM BAYLAN (s):
          </note>
          <u who="unknown" xml:id="i-58d0902cf0bc35ab-9" n="81bf1346">
            <seg n="d9ac112d">
              Fru talman! Varje gång ett barn kränks, oavsett skäl egentligen,
              är det naturligtvis ett misslyckande. Det är ett misslyckande
              för dem som har ett ansvar för att barnen känner sig trygga i
              skolan. Det är ett misslyckande ur ett mänskligt perspektiv. Man
              lider naturligtvis om man blir kränkt eller diskriminerad. Men
              det är också illa ur ett lärandeperspektiv, därför att det barn,
              eller för den delen en vuxen person som inte mår bra, som har
              ont i magen, har också, tror jag, väldigt svårt att ta till sig
              undervisning och lärande.
            </seg>
            <seg n="30350f57">
              Det är mot den bakgrunden som regeringen så tydligt slår fast
              alla elevers rätt till en trygg skolmiljö men också till studiero
              i klassrummet. Det är en grundförutsättning för välmående men
              framför allt kanske också för lärande och undervisning och för
              att undervisningen ska fungera. Hur jag beter mig i ett klassrum
              handlar inte bara om min rätt, utan det handlar faktiskt också
              om andras rätt till en lugn skolmiljö. Det handlar också om respekt
              och hänsyn till kamraterna.
            </seg>
            <seg n="368bc2cc">
              Det var mot den bakgrunden som regeringen föreslog och också
              fick riksdagens stöd för en helt ny lag som är unik i sitt slag
              också i Europa. Det är en lag som tydligt slår fast skolans ansvar
              att jobba förebyggande mot diskriminering och kränkningar, såsom
              mobbning, men också att ha en färdig plan för vilka åtgärder man
              ska vidta om det, trots att man har jobbat förebyggande, uppstår
              situationer där elever kränks, mobbas eller diskrimineras. Om
              inte skolan tar detta ansvar, riskerar skolan i det fallet att
              bli skadeståndsskyldig mot eleven och hans eller hennes föräldrar.
            </seg>
            <seg n="5f0d2ab0">
              Det är viktigt att slå fast att det är en rejäl uppskärpning.
              Trots att alltfler elever uppger att de trivs bra i den svenska
              skolan, trots att alltfler elever och för den delen också lärare
              uppger att de tycker att det är roligare att vara i skolan, att
              de trivs bra på sin arbetsplats och eleverna i den lärandemiljö
              som skolan ska vara, menar vi att det behövs en ytterligare uppskärpning
              så att inte ett enda barn i grunden ska behöva känna oro för att
              gå till skolan.
            </seg>
            <seg n="e0d44c37">
              Ulf Nilsson talar om att det är en kraftig ökning av antalet
              anmälningar till Skolverket. Då kan man ju undra vad detta beror
              på. När vi resonerar med Skolverket tror de att en stor del av
              anledningen till ökningen är att vi i dag har en helt annan medvetenhet
              och kanske också mindre acceptans för vad vi ska tolerera i den
              svenska skolan.
            </seg>
            <seg n="06bd443b">
              Det finns elever och vårdnadshavare som i dag känner till sina
              rättigheter på ett helt annat sätt, och det är bra. Jag tycker
              att det är bra att vi får en tydlighet när det gäller just kränkningar,
              mobbning eller diskriminering. Men låt oss inte glömma att vi
              har en positiv utveckling när det gäller just trivseln i den svenska
              skolan. Vi får inte måla allt i svart utan också se att det finns
              nyanser.
            </seg>
            <seg n="4e493bed">
              När Skolverket i sin nulägesutvärdering 2003 lade fram en attitydundersökning
              om vad eleverna tycker om den svenska skolan, hur de trivs, visade
              det sig att alltfler elever trivs bättre i den svenska skolan,
              tycker att det är en trygg arbetsmiljö, tycker att det är roligt
              att vara i skolan. När man frågar lärare om detsamma ser man en
              ökning också av antalet lärare som trivs på sin arbetsplats. Detta
              är positivt. Det är bra, men naturligtvis måste vi jobba för att
              göra det ännu bättre.
            </seg>
          </u>
          <note type="speaker" n="2ccce805">
            Anf. 20 ULF NILSSON (fp):
          </note>
          <u who="ulf_nilsson_00782a" xml:id="i-8b2eaa12554d3d92-1" n="4e7b63b4">
            <seg n="e26653ff">
              Fru talman! Tyvärr ligger Sverige enligt den internationella
              Pisaundersökningen häromåret etta när det gäller störande verksamhet
              under lektionerna, sen ankomst och skolk, och det är eleverna
              som svarar. Av de svenska eleverna är det högre procent elever
              än i något annat land som själva säger att de störs av att arbetsron
              är så dålig i skolan att det inte känns bra.
            </seg>
            <seg n="df7720e5">
              Bara den senaste veckan har man för första gången i Sverige beslutat
              att stänga en före detta högstadiedel årskurserna 7, 8 och 9 just
              för att den disciplinära situationen har blivit ohållbar. Stadsdelsnämndens
              socialdemokratiska ordförande säger att det här nu måste ske på
              grund av skadegörelse och otrygghet.
            </seg>
            <seg n="9677329a">
              I förra veckan var det två elever som anmäldes för misshandel
              av en tolvårig pojke som fördes till sjukhus i Eslöv. Det var
              vad jag upplevde hemma i Skåne förra veckan.
            </seg>
            <seg n="564523fe">
              Jag tycker inte att skolministern svarar på min fråga. Vi är
              överens om att en diskrimineringslag behövs. Vi är överens om
              att man ska kunna utdöma skadestånd. Men hur vet man vad det är
              man ska kunna utdöma skadestånd för. Vad är det lärarna ska göra?
              Sanningen är ju den att under 30 år har lärarnas och skolornas
              möjligheter att ingripa minskat. Alla lärare vill komma till rätta
              med ordningsproblemen i skolan, men politikerna drar ju undan
              mattan för dem som försöker göra något, så de gäng som ibland
              tar makten på en skola vet att de inte har mycket att frukta från
              vuxenvärlden.
            </seg>
            <seg n="781627c6">
              Därför har vi från Folkpartiets sida lagt fram ett antal förslag
              om skärpningar i skollagen. Det ska vara klart att man ska kunna
              besluta om kvarsittning, om skriftlig varning, om föräldrasamtal,
              men man ska också kunna besluta om, som en sista utväg, tillfällig
              eller långvarig förflyttning av elever som brutit mot skolans
              regler.
            </seg>
            <seg n="fc3218c0">
              Självklart ska läraren ha en tydlig befogenhet att beslagta störande
              föremål som mobiltelefoner och så vidare. Och självklart ska läraren
              ha befogenhet att avvisa störande elever från lektioner under
              någon eller några dagar och låta eleven jobba på ett annat ställe
              i skolan under tillsyn. Ett ordningsomdöme med information till
              föräldrarna om hur eleven fungerar socialt och i klassrummet vore
              också bra.
            </seg>
            <seg n="b1b5d3f0">
              Skolministern nämnde också att alla skolor ska ha ordningsregler.
              Det tror jag att de allra flesta skolor redan har. Men min fråga
              är: Vad ska skolan göra när eleverna inte följer ordningsreglerna?
            </seg>
            <seg n="cc5f999a">
              Det är självklart att det förebyggande arbetet, en god stämning
              på skolan, samtal om värdegrunden, förtroendet mellan lärare och
              elever och så vidare är det viktiga. Men som i alla andra sammanhang
              i samhället är det också väldigt viktigt att det finns möjligheter
              till sanktioner. Det är i sig förebyggande att en elev som till
              exempel mobbar vet att om han eller hon inte ändrar sitt beteende
              kan det bli fråga om en flyttning.
            </seg>
            <seg n="35863284">
              Jag har här räknat upp ett antal saker där vår skollag i dag
              ger mycket, mycket otydliga besked om vad skolan har rätt att
              göra. Risken är till och med att om en lärare vill ingripa med
              kraft mot mobbning till exempel kommer ingripandet att betraktas
              som kränkning och bli föremål för anmälan. Så vi har en väldig
              massa frågetecken här som gör att lärarna känner sig osäkra.
            </seg>
            <seg n="fce354f9">
              Därför skulle jag vilja ställa den fråga som låg bakom min interpellationsfråga:
              Om nu skolministern skulle få möjlighet att vara med och jobba
              fram en ny skollag, vilka skärpningar när det gäller skolans och
              lärarens befogenheter skulle skolministern vilja se?
            </seg>
          </u>
          <note type="speaker" n="b0a2005a">
            Anf. 21 Statsrådet IBRAHIM BAYLAN (s):
          </note>
          <u who="unknown" xml:id="i-58d0902cf0bc35ab-10" n="81bf1346">
            <seg n="40fbee6d">
              Fru talman! Folkpartiet har under en längre tid ägnat nästan
              all sin tid och kraft till att svartmåla den svenska skolan och
              också, skulle jag vilja säga, sprida nidbilder av hur verkligheten
              ser ut. Jag tycker att den svenska skolan förtjänar en saklig
              debatt, byggd på fakta.
            </seg>
            <seg n="61d69b4c">
              Låt mig ge några exempel på felaktigheter som Ulf Nilsson som
              representant för Folkpartiet har spritt från denna talarstol.
            </seg>
            <seg n="6121f5f4">
              Mig veterligt har det inte tagits beslut om att stänga någon
              del av någon skola i Malmö av den anledning som Ulf Nilsson sade.
              Man har tagit beslut om att utreda om det är en möjlighet. Det
              är ett beslut som kommunen är i sin fulla rätt att ta.
            </seg>
            <seg n="81242e9e">
              I den skola som Ulf Nilsson beskriver, Hermodsdalsskolan i Malmö,
              tog man under fjolåret beslut om att tillfälligt flytta ut ett
              20-tal elever för att få en bättre miljö. Det är fullt möjligt
              att göra inom ramen för lagstiftningen också i dag.
            </seg>
            <seg n="2e9c2ade">
              Det som inte är möjligt är att stänga av elever och permanent
              flytta ut dem. Folkpartiet och den borgerliga alliansen tycks
              vara överens om att man ska kunna stänga av grundskolebarn.
            </seg>
            <seg n="88840929">
              Vart ska de barnen ta vägen? Är det inte bara ett sätt att förvärra
              problemen att man flyttar ut dem och säger: Ni får inte vara med.
            </seg>
            <seg n="e3abd29c">
              Jag har varit i England, där man tillämpar detta. Det blir inte
              bättre, man riskerar snarare att förvärra problemen och att ytterligare
              förstärka den känsla av utanförskap som många ungdomar har.
            </seg>
            <seg n="7bbde0db">
              Låt mig vara tydlig. Vi ska självklart ha tydliga befogenheter
              och vi ska självklart ha tydligt ansvar. Regeringen har också
              presenterat ett sådant förslag. Det känner Ulf Nilsson mycket
              väl till.
            </seg>
            <seg n="14258372">
              En bild som Folkpartiet konsekvent försöker föra fram är att
              vi på politisk väg har minskat lärarnas befogenheter. Jag vill
              fråga Ulf Nilsson och Folkpartiet: Vilka befogenheter är det som
              under en 50-årsperiod har minskat? Är det 50-talets aga som Ulf
              Nilsson pratar om, som vi inte har i dag? Är det det man menar
              med att vi har minskat lärarnas befogenheter?
            </seg>
            <seg n="1ffb802f">
              Om det inte är det, vilka befogenheter är det som Ulf Nilsson
              pratar om? Mig veterligt har det, med undantag av skriftlig varning,
              inte minskats på några befogenheter.
            </seg>
            <seg n="372eb639">
              Det finns stora möjligheter för lärarna att arbeta med konkreta
              åtgärder. Det absolut viktigaste är att arbeta förebyggande så
              att vi inte behöver hamna i situationer där små barn kränker varandra.
            </seg>
            <seg n="d8cbc029">
              Som svar på Ulf Nilssons fråga om var jag ser behov av ett förtydligande
              vill jag säga att jag gör det på ett område, nämligen på det område
              där vi har haft en snabb teknisk utveckling. Under de senaste
              tio åren har vi fått in alltfler elektroniska objekt i klassrummen,
              mp3-spelare, mobiltelefoner med mera. Där har inte lagstiftningen
              riktigt hängt med. Där behöver vi förtydliga. Jag tycker att det
              är självklart att om en elev av någon anledning inte vill stänga
              av sin mobiltelefon eller bandspelare ska lärarna kunna beslagta
              den. Där behöver vi göra ett förtydligande. Mig veterligt finns
              det en ganska stabil majoritet för detta i Sveriges riksdag. Det
              är inte det minsta kontroversiellt.
            </seg>
          </u>
          <note type="speaker" n="51107b88">
            Anf. 22 ULF NILSSON (fp):
          </note>
          <u who="ulf_nilsson_00782a" xml:id="i-8b2eaa12554d3d92-2" n="4e7b63b4">
            <seg n="396e4e9b">
              Fru talman! Frågan om mobiltelefoner som egentligen är självklar
              vållade ju en väldig debatt i valrörelsen för fyra år sedan. Då
              framställdes vi i Folkpartiet som reaktionära därför att vi sade
              att lärarna skulle ha tydlig rätt att beslagta mobiltelefoner
              om elever vägrade att stänga av dem.
            </seg>
            <seg n="97726352">
              Det är glädjande att skolministern nu efter fyra år kan tänka
              sig att föreslå något sådant. Men det har inte kommit något sådant
              förslag.
            </seg>
            <seg n="f781d8d2">
              Vi ska naturligtvis inte ha samma befogenheter som vi hade för
              50 år sedan, men vi ska ha befogenheter. I dag har man till exempel
              möjlighet att utvisa en elev från resten av lektionen. Det vore
              naturligt att läraren eller skolan skulle kunna fatta beslut om
              att eleven under tillsyn, som jag sade i mitt anförande, ska vistas
              någon annanstans under hela skoldagen eller under en vecka eller,
              i extrema fall, avstängas från undervisningen under en kortare
              period. Det är borttaget. Eleven ska naturligtvis då också tas
              om hand. Många kommuner har väldigt fina verksamheter de kallades
              förr för skoldaghem för väldigt utåtriktade elever som behöver
              stöd i mindre grupp. Problemet är att lagen är oklar när det gäller
              om man får placera en elev där mot hans vilja och mot föräldrarnas
              vilja.
            </seg>
            <seg n="6ece96a9">
              Har en lärare rätt att ta mobiltelefonen med våld? Jag menar
              då inte våld i betydelsen att man slår eleven. Har man rätt att
              ta telefonen från eleven trots att han inte går med på det?
            </seg>
            <seg n="6c0edfcb">
              Det finns många sådana frågor där exempelvis den finska skollagen
              är tydlig.
            </seg>
            <seg n="66d3004c">
              Jag vill verkligen bestämt säga att mitt och Folkpartiets engagemang
              för ordning och arbetsro i skolan inte har någonting att göra
              med att vi ska komma tillbaka till en auktoritär skola. Det är
              i en skola där det råder trygghet och arbetsro som vi kan ha en
              öppen och fri diskussion och där eleverna vågar säga fritt vad
              de tycker. Det är en sådan skola jag vill ha med öppna frimodiga
              elever.
            </seg>
            <seg n="4d810dcf">
              Det enda förslaget till förändring och tydliggörande är alltså
              detta som så småningom kan komma om beslagtagande av mobiltelefon.
              Annars tycker skolministern att det är okej som det är.
            </seg>
          </u>
          <note type="speaker" n="e8fc48e1">
            Anf. 23 Statsrådet IBRAHIM BAYLAN (s):
          </note>
          <u who="unknown" xml:id="i-58d0902cf0bc35ab-11" n="81bf1346">
            <seg n="339ef100">
              Fru talman! Jag kan konstatera att Ulf Nilsson inte gav ett enda
              exempel på var lärarnas befogenheter har minskat. Ulf Nilsson
              hade inte ett enda exempel. Det är inte helt ovanligt. Jag har
              ställt den här frågan till Folkpartiet tidigare och inte fått
              något svar.
            </seg>
            <seg n="0a162855">
              Det är en nidbild som Folkpartiet försöker sprida. Det kan vara
              skadligt att från talarstolen i Sveriges riksdag sprida den typen
              av nidbilder. Det kan leda till osäkerhet i lärarkåren om det
              sprids felaktiga påståenden från denna talarstol. Därför är det
              så viktigt att det är sakligt och byggt på fakta.
            </seg>
            <seg n="dee29451">
              Trygghet och studiero är en grundförutsättning för lärandet.
              Det är en viktig princip att slå fast. Det är också viktigt att
              säga att detta är centralt i regeringens skolpolitik.
            </seg>
            <seg n="e9062784">
              Det är mot den bakgrunden som vi har sagt att vi ska ha ett tydligt
              ansvar. Vi har ju förtydligat skolans ansvar för att se till att
              eleverna har en trygg skolmiljö och studiero i klassrummet. Vi
              har gjort det genom en specifik lag för att ytterligare slå fast
              elevernas rätt.
            </seg>
            <seg n="443c97cf">
              Vi behöver också förtydliga lärarnas befogenheter, inte minst
              när det gäller just objekt av olika slag. De senaste tio åren
              har vi sett en teknisk utveckling som innebär att vi numera har
              många fler mobiltelefoner och andra elektroniska objekt i klassrummen.
            </seg>
            <seg n="f169b145">
              Jag tror att vi också ytterligare behöver förtydliga andra typer
              av befogenheter. För att läraren ska kunna leva upp till ansvaret
              ska man också ha tydliga befogenheter. Där kan vi vara överens.
            </seg>
            <seg n="9bf04bc2">
              Det räcker inte med detta. En av de absolut viktigaste åtgärderna
              för att förbättra möjligheter för lärande och för att förbättra
              arbetsmiljön och trivseln i skolan är att se till att vi har många
              fler vuxna lärare och andra specialister.
            </seg>
            <seg n="85fed421">
              Om vi kan se till att öka antalet lärare och andra specialister
              blir det också möjligt att minska elevgrupperna. Det kan i sig
              bidra till att öka tryggheten i klassrummen. Det är en väldigt
              viktig del av regeringens politik.
            </seg>
            <seg n="ca738781">
              Vårt mål är att anställa 15 000 fler lärare och andra specialister.
              Vi är på god väg mot det och vi fortsätter det arbetet.
            </seg>
          </u>
          <note n="a55035e8">
            Överläggningen av härmed avslutad.
          </note>
          <note n="8d19ba7e">
            7 § Svar på interpellation 2005/06:344 om science centers
          </note>
          <note type="speaker" n="e0c840f5">
            Anf. 24 Statsrådet IBRAHIM BAYLAN (s):
          </note>
          <u who="unknown" xml:id="i-58d0902cf0bc35ab-12" n="81bf1346">
            <seg n="108d0586">
              Fru talman! Axel Darvik har frågat utbildnings- och kulturministern
              om han är beredd att se till att science centers i Sverige får
              det stöd som krävs för att deras verksamhet ska kunna expandera
              och hålla en hög kvalitet.
            </seg>
            <seg n="20794b0b">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="2bd7c7ac">
              Science center är den internationella beteckningen på det som
              i Sverige i officiella sammanhang har kommit att kallas för teknik-
              och naturvetenskapscentrum. De flesta teknik- och naturvetenskapscentrum
              består av en fast, interaktiv utställning där besökaren själv
              kan utforska natur och miljö, ny teknologi, människans sinnen
              med mera. Utöver de interaktiva utställningarna erbjuder många
              teknik- och naturvetenskapscentrum en rad andra aktiviteter som
              föredrag, vetenskapsteater och kurser för barn och vuxna.
            </seg>
            <seg n="e0d13c98">
              Ett teknik- och naturvetenskapscentrum startas ofta av en eller
              flera entusiaster som på olika sätt lyckas ordna finansiering
              till materiel, lokaler och personal. Regeringen har sett positivt
              på detta, och på regeringens initiativ har staten sedan många
              år bidragit till finansieringen. Det årliga anslaget under perioden
              19972000 var 12 miljoner kronor per år för att sedan successivt
              öka så att det år 2005 var 23,1 miljoner kronor.
            </seg>
            <seg n="72faa7d7">
              Det är av största vikt att stimulera barns och ungdomars intresse
              för naturvetenskap och teknik. Regeringen har under flera år genomfört
              omfattande insatser för att öka barns, ungdomars och vuxnas intresse
              för naturvetenskap och teknik. Jag redogjorde för regeringens
              insatser inom området i en interpellationsdebatt med Axel Darvik
              för drygt ett år sedan. Några exempel är det av Statens skolverk
              och Högskoleverket gemensamt drivna NOT-projektet, kompetensutvecklingsinsatser
              för lärare och andra utvecklingsinsatser inom området för 75 miljoner
              kronor samt ett basår för vuxna för att öka rekryteringen till
              högskoleutbildningar inom området.
            </seg>
            <seg n="4357fe57">
              Regeringen anser att det krävs en ökad samordning av de statliga
              insatserna inom området för att verksamheten ska bedrivas effektivt.
              Ett utryck för denna strävan är att bidragen till teknik- och
              naturvetenskapscentrum i högre grad än i dag bör kopplas till
              verksamhet som riktar sig till skolor. Myndigheten för skolutveckling
              fick därför från och med den 1 juli 2005 överta ansvaret från
              Högskoleverket för bidragsgivningen till dessa centrum. Vidare
              har Myndigheten för skolutveckling haft i uppdrag att utarbeta
              en handlingsplan för myndighetens arbete med att stimulera barns,
              ungdomars och vuxnas intresse för naturvetenskap och teknik. I
              planen lyfter myndigheten fram behovet av en nationell strategi
              för samordning av olika aktörers insatser samt behovet av utveckling
              av undervisningen inom området.
            </seg>
            <seg n="b1db0390">
              I november 2005 fick Myndigheten för skolutveckling dessutom
              regeringens uppdrag att initiera och genomföra utvecklingsinsatser
              inom det naturvetenskapliga och tekniska utbildningsområdet i
              enlighet med den tidigare presenterade planen. Insatserna ska
              fokuseras på kompetensutveckling av lärare och på utveckling av
              stödmaterial som ska hjälpa lärarna att utveckla nya metoder och
              förändrade arbetssätt. Myndigheten ska även ta initiativ till
              en nationell strategigrupp för samordning av olika aktörers insatser
              på området.
            </seg>
            <seg n="ba1944ca">
              Riksrevisionsverket konstaterar i sin rapport Översyn av statsbidraget
              till teknik- och naturvetenskapscentra ( RRV 2001:8 ) att det
              råder osäkerhet om vilka effekter som teknik- och naturvetenskapscentrumens
              verksamhet har. Verket bedömer dock att teknik- och naturvetenskapscentrumens
              verksamhet har en stor potential.
            </seg>
            <seg n="6fde15cb">
              Jag delar denna uppfattning. Jag anser dock att verksamheten
              inte bör behandlas separat utan ses som en verksamhet bland många
              andra som också syftar till ett ökat intresse för och ökade kunskaper
              om naturvetenskap och teknik. Genom att Myndigheten för skolutveckling
              nu har fått överta hanteringen av bidrag till teknik- och naturvetenskapscentrum
              tilldelas verksamheten fortsättningsvis medel utifrån ett helhetsperspektiv
              på utvecklingsbehovet inom området.
            </seg>
            <seg n="15ec164e">
              Jag är övertygad om att verksamheten på detta sätt effektiviseras
              och att de statliga medlen används på ett mer ändamålsenligt sätt.
            </seg>
          </u>
          <note type="speaker" n="6774b5cd">
            Anf. 25 AXEL DARVIK (fp):
          </note>
          <u who="axel_darvik_bc1b0b" xml:id="i-8a0dfeea095cd118-0" n="9ee2e059">
            <seg n="14140f95">
              Fru talman! Jag tackar för svaret från skolministern.
            </seg>
            <seg n="d897a0c9">
              Vi vill se till att de killar som sitter längst bak i bussen
              ska vara med. Det är deras intresse för naturvetenskap och teknik
              som vi vill väcka.
            </seg>
            <seg n="f2423cd0">
              Så uttryckte sig Lars Rehnman, chef för Universeum, Sveriges
              största science center , som man kallar sig själv. Jag tycker
              att detta är en mycket god ambition. Man har också visat på ett
              mycket gott resultat, särskilt på Universeum, som jag känner till.
              Man har sett en stor tillströmning av besökare, en tillströmning
              som andra museer bara skulle kunna drömma om. Man har också fått
              en uppbackning från högskola, kommun och företag.
            </seg>
            <seg n="6a078677">
              Varje år tar Universeum emot 400500 gymnasieguider som bidrar
              till verksamheten genom att de både får praktik och gör sitt projektarbete
              som en guide i verksamheten.
            </seg>
            <seg n="0097e18f">
              Lars Rehnman berättade också om Joanna som kommer från Lövgärdet
              i Göteborg. Hon var från början helt inställd på att hon skulle
              ta över familjens thairestaurang. Men efter att ha gjort just
              sitt projektarbete i gymnasiet på ett science center fick hon
              en helt annan inblick. Och till hösten kommer hon att börja läsa
              teknisk fysik på Chalmers tekniska högskola.
            </seg>
            <seg n="5213de05">
              Lars Rehnman sade att det är sådana upplevelser som värmer i
              hjärtat och gör att man får kraft att arbeta vidare. Men i den
              andra vågskålen ligger en ganska knackig ekonomi som gör att man
              tvingas vända på varje krona för att få verksamheten att gå ihop.
              Och man har aldrig råd att göra allt som man skulle vilja göra.
            </seg>
            <seg n="4e544a47">
              Fru talman! Vi står inför en mycket stor global utmaning i Sverige.
              Vi har en konkurrens som är stenhård just nu. Ett land som Kina
              kommer väldigt starkt. Där tillverkas två tredjedelar av alla
              datorer, kopiatorer, mikrovågsugnar och dvd-spelare. Där konsumeras
              30 % av allt kol i världen, 36 % av allt stål och 55 % av all
              cement. Lönerna där är låga. En ingenjör tjänar ungefär 5 000
              kr i månaden och en metallarbetare får nöja sig med en tusenlapp.
            </seg>
            <seg n="71c4af53">
              Vårt arbete i Sverige kommer aldrig att kunna vara så billigt,
              utan vad vi måste rikta in oss på är naturligtvis att vara bättre.
              Och då är intresset för matematik, naturvetenskap och teknik oerhört
              viktigt och att våra elever får med sig kunskaper i dessa ämnen.
            </seg>
            <seg n="9e6247a2">
              Science centers är inte det som kommer att lösa hela detta problem.
              Men de kan vara en del av lösningen på problemet med det ointresse
              och det vikande intresse som finns hos en del elever.
            </seg>
            <seg n="e44e88fe">
              Det positiva, som jag ändå måste lyfta fram, är att lärare vittnar
              om att elever som tidigare tyckte att det var tråkigt har fått
              en annan inställning genom detta problembaserade lärande och besöken
              som en del av undervisningen.
            </seg>
            <seg n="ec6f3c3c">
              Men trots dessa goda erfarenheter har staten varit ganska njugg,
              och alla science centers får dela på 23 miljoner. Om man jämför
              med regionala museer så får de 6,5 gånger mer, trots att de har
              kanske bara dubbelt så många besökare. Om man jämför antalet skolbesök
              tar de regionala museerna emot färre besökare än vad science centers
              gör.
            </seg>
            <seg n="2d008f1c">
              Vi är överens om att vi måste göra någonting åt problemet. Då
              tycker jag att man bör börja gräva där man står. Därför undrar
              jag om inte skolministern kan tänka om och göra en större satsning
              på just science centers i Sverige.
            </seg>
          </u>
          <note type="speaker" n="2ebf30b9">
            Anf. 26 Statsrådet IBRAHIM BAYLAN (s):
          </note>
          <u who="unknown" xml:id="i-58d0902cf0bc35ab-13" n="81bf1346">
            <seg n="660df012">
              Fru talman! Det är just en större satsning som vi har gjort.
              Som jag redovisade i mitt svar har vi sett en ökning av det statliga
              anslaget till de science centers , teknik- och naturvetenskapscentrum,
              som vi har.
            </seg>
            <seg n="18bbdba7">
              Det är dessutom så att de 143 miljoner som vi bidrar med till
              de regionala museerna fördelas på 30 olika institutioner. Så det
              är också viktigt att framhålla att det inte är 143 miljoner till
              ett fåtal, utan det är ganska många olika institutioner som detta
              går till.
            </seg>
            <seg n="43401322">
              Jag håller med om att detta är viktigt. Jag tror att det är en
              av de absolut viktigaste frågorna hur vi ser till att vi kan locka
              ungdomar till detta och också göra våra teknik- och naturvetenskapsutbildningar
              attraktiva, så att det kan vara ett naturligt val för en ung tjej
              eller kille som funderar över yrkesvalet inför framtiden.
            </seg>
            <seg n="b9393398">
              De insatser som vi gör är naturligtvis viktiga. Men jag tror
              att det finns ytterligare insatser som man skulle kunna göra ännu
              bättre från skolans sida, och det handlar om kopplingen till arbetslivet.
              När eleverna gör sina val till gymnasiet är det ofta ett större
              söktryck till de utbildningar där man ser en tydlig koppling till
              en bra arbetsmarknad och en tydlig koppling till ett arbete än
              till de utbildningar där kopplingen till arbetsliv och kopplingen
              till arbetsmarknaden är svag.
            </seg>
            <seg n="ffa7a285">
              Därför tycker jag att det också i detta sammanhang är väldigt
              viktigt att betona att vi både kan och ska ha bättre samarbete
              också med arbetslivet, med näringslivet. Jag tror att det är väldigt
              viktigt att elever får komma ut och se vad teknik och naturvetenskap
              används till i dag, se på vilket sätt de kommer att behöva det
              i framtiden och vilka yrken som är öppna för dem om de väljer
              denna väg, och framför allt vad matematik, naturvetenskap och
              teknik används till i vardagen. Jag tror att det är väldigt viktigt
              att vi kan stärka också den kopplingen.
            </seg>
            <seg n="5496922e">
              Mot den bakgrunden har regeringen tillsatt en tvåmannakommitté
              bestående av industrimannen Carl Bennett och förre Metallordföranden
              Göran Johnsson. De ska arbeta just för att stärka kopplingen mellan
              skola och arbetsliv.
            </seg>
            <seg n="b2c799d7">
              Vi kan, som sagt, av goda exempel runtom i landet se att där
              man har ett tätt samarbete med näringsliv och arbetsliv har man
              ofta också lätt att attrahera elever. Man får också ofta ett högre
              söktryck på de utbildningarna, nästan oavsett utbildning. Vi ser
              nu en tydlig koppling när det gäller byggbranschen. Alltfler elever
              väljer sådana inriktningar därför att de ser att arbetsmarknaden
              är god.
            </seg>
            <seg n="76bdd66f">
              Därför är det också väldigt viktigt att i det här sammanhanget
              framhålla att förutom de insatser vi gör både via dessa teknik-
              och naturvetenskapscentrum och via de satsningar vi gör på universitet
              och högskolor 30 miljoner kronor går till att stärka kopplingen
              till matematiken, till att stärka matematiken i skolan, något
              som naturligtvis är en väldigt viktig ingrediens också när det
              gäller naturvetenskap och teknik liksom de satsningar vi gör på
              kompetensutveckling i skolan kan allt detta sammantaget, tror
              jag, bidra till att öka intresset för både teknik och naturvetenskap.
              Det är naturligtvis väldigt bra för dem som går på dessa utbildningar
              och får en gedigen utbildning men också för vårt lands framtida
              möjligheter att hävda sig i den internationella konkurrensen.
            </seg>
          </u>
          <note type="speaker" n="4f1fe009">
            Anf. 27 AXEL DARVIK (fp):
          </note>
          <u who="axel_darvik_bc1b0b" xml:id="i-8a0dfeea095cd118-1" n="9ee2e059">
            <seg n="58119bc1">
              Fru talman! Vad skolministern säger låter, tycker jag, mycket
              bra. Men sedan är det ju detta med pengarna. Det är ändå en väldigt
              stor skillnad. Det finns sammanlagt 23 miljoner att dela på, medan
              de regionala museerna har ett stöd på 150 miljoner. Detta är bara
              en jämförelse. Man kan säkert göra många andra jämförelser. Särskilt
              om man tycker att det vore viktigt att den här typen av verksamhet
              etablerades i Sverige borde man nog lite mer också i handling
              och i siffror visa att det är betydelsefullt.
            </seg>
            <seg n="515235d4">
              Antalet verksamheter har i och för sig växt. Precis som Riksrevisionen
              konstaterat är detta en bransch i utveckling men med en mycket
              svag ekonomi många gånger. Det är tråkigt. Det innebär att man
              inte kan utveckla verksamheten och göra de satsningar som man
              kanske skulle vilja göra. Hela tiden måste man hålla tillbaka
              den initiativkraft som finns bland medarbetarna på dessa science
              centers .
            </seg>
            <seg n="15ef40fd">
              Särskilt skulle de nog kunna bidra till att göra någonting av
              vikt för att utveckla undervisningen inom naturvetenskap, matematik
              och teknik. Jag har själv besökt tre olika science centers i Borås
              och i Stenungsund samt Universeum i Göteborg. Allihop har de olika
              inriktning. I Borås satsades det mycket på att använda kultur
              och skådespel. I Stenungsund var det mycket experimentellt. Man
              fick göra egna kemiska experiment. I Universeum var det en stor
              satsning. Man hade till och med byggt en egen djungel inne i museet.
              Det är inte konstigt att det blir medryckande för dem som kommer
              dit.
            </seg>
            <seg n="a8011355">
              Också lärare har inspirerats när det gäller att väva in undervisningen
              i skolan i detta och koppla ihop undervisningen med sådana här
              besök. Man ser att det finns en väldig potential att också utveckla
              ordinarie undervisning.
            </seg>
            <seg n="a47b7963">
              Historiskt sett startade de första centrumen i och med den så
              kallade sputnikkrisen när Sovjetunionen höll på att köra ifrån
              USA i rymdkapplöpning. Det här är en ganska ny företeelse. Kanske
              är det därför som det här är lite ovant i familjen av olika kulturinstitutioner.
            </seg>
            <seg n="97843fd4">
              I det mera näraliggande Storbritannien har man insett vilket
              stort bidrag dessa science centers utgör. Det har gjorts en mycket
              kraftfull satsning på att utöka antalet verksamheter. Jag hoppas
              att skolministern är beredd att göra en sådan här satsning 23
              miljoner är inte så mycket i sammanhanget; det handlar ju om ganska
              stora anläggningar och att en tydligare prioritering görs.
            </seg>
          </u>
          <note n="3ac15202">
            Överläggningen var härmed avslutad.
          </note>
          <note n="422f26ff">
            8 § Svar på interpellation 2005/06:333 om EU:s riktlinjer för
            försiktighetsprincipens användning
          </note>
          <note type="speaker" n="c4b6223d">
            Anf. 28 Statsrådet LENA SOMMESTAD (s):
          </note>
          <u who="unknown" xml:id="i-58d0902cf0bc35ab-14" n="81bf1346">
            <seg n="4837195c">
              Fru talman! Jan Lindholm har frågat mig vilka åtgärder jag har
              vidtagit för att ansvariga myndigheter ska få kännedom om det
              åtagande Sverige gjort om försiktighetsprincipens tillämpning.
              Som bakgrund för frågan har Jan Lindholm anfört att EG-kommissionen
              har tagit fram riktlinjer för hur en riskbedömning ska utformas
              med hänsyn till försiktighetsprincipen och att kommissionens riktlinjer
              genom en resolution även antagits av Europeiska rådet.
            </seg>
            <seg n="8aa94e25">
              Försiktighetsprincipen utgör sedan länge en grundläggande del
              av den svenska miljörätten. Redan före miljöbalkens tillkomst
              återfanns denna princip i miljöskyddslagen och i lagen om kemiska
              produkter. Genom miljöbalken infördes försiktighetsprincipen som
              en självständig princip i svensk miljölagstiftning, och den återfinns
              i dag som en grundläggande hänsynsregel i balkens andra kapitel.
              Det innebär bland annat att försiktighetsprincipen gäller för
              all verksamhet och alla åtgärder som omfattas av balkens tillämpningsområde,
              vilket i sin tur medför att principen har ett vitt tillämpningsområde
              som omfattar bland annat kemikalier, områdesskydd, djurskydd och
              människors hälsa. Alla myndigheter som tillämpar miljöbalken måste
              därigenom vara väl införstådda med denna grundläggande miljörättsliga
              reglering. Genom en effektiv tillsyn säkerställs efterlevnaden
              av försiktighetsprincipen. I det av regeringen tillsatta Tillsyns-
              och föreskriftsrådet är alla myndigheter som har en central tillsynsvägledande
              roll på miljöbalkens område representerade. Rådet har bland annat
              i uppgift att genom samverkan mellan myndigheterna bidra till
              ett effektivt tillsynsarbete. Regeringen har således sedan länge
              etablerat försiktighetsprincipen inom miljöområdet på ett sätt
              som motsvarar gemenskapens krav.
            </seg>
            <seg n="37f89b6a">
              Jag vill i sammanhanget också framhålla att regeringen både internationellt
              och inom EU arbetar för att öka försiktighetsprincipens genomslag.
              Vi har till exempel vid arbetet med EU:s nya kemikalielagstiftning,
              Reach, drivit frågan om att försiktighetsprincipen ska vara allmänt
              rådande vid genomförandet av riskbedömningar. Vidare spelade Sverige
              tillsammans med de övriga nordiska länderna, EU och Schweiz en
              aktiv roll i arbetet med att få till stånd den nya globala kemikaliestrategi
              som antogs i februari 2006. Strategin som syftar till att skapa
              ett gemensamt system för global kemikaliesäkerhet bygger på principen
              om försiktighet, förebyggande, substitution och livscykelperspektiv.
              Sverige drev bland annat frågan om försiktighetsprincipens tillämpning,
              och vi arbetade för att säkerställa att principen även ska omfatta
              människors hälsa. Vi arbetar också för att försiktighetsprincipen
              ska ingå i det direktiv om växtskyddsmedel som för närvarande
              är föremål för revidering.
            </seg>
            <seg n="2b97d3d4">
              Regeringen har också agerat för att säkerställa att försiktighetsprincipen
              tillämpas på ett korrekt sätt inom EU. Sverige har stämt EG-kommissionen
              för att den vid antagandet av ett direktiv om det mycket farliga
              ogräsbekämpningsmedlet Parakvat bland annat underlåtit att tillämpa
              försiktighetsprincipen vid riskbedömningen och riskhanteringen.
              Detta mål handläggs för närvarande i Europeiska gemenskapernas
              förstainstansrätt. Försiktighetsprincipens tillämpning är även
              av stor betydelse inom många andra områden. Regeringen har till
              exempel i propositionen Svenska miljömål ett gemensamt uppdrag
              tillämpat försiktighetsprincipen i förhållande till framtida uttag
              av fisk. Ett annat område inom vilket regeringen särskilt uttalat
              vikten av att försiktighetsprincipen tillämpas är introduktionen
              av främmande arter.
            </seg>
            <seg n="7d230125">
              För att uppnå en högre hälso- och miljöskyddsnivå för både nuvarande
              och kommande generationer är det således av stor vikt att försiktighetsprincipen
              tydligt och konsekvent tillämpas när olika beslut ska fattas.
              Jag kommer även fortsättningsvis att driva frågan om försiktighetsprincipens
              tillämpning såväl globalt som inom EU och i Sverige.
            </seg>
          </u>
          <note type="speaker" n="e8e0cdcf">
            Anf. 29 JAN LINDHOLM (mp):
          </note>
          <u who="jan_lindholm_258194" xml:id="i-fc6d97c39fa109cf-0" n="cc432376">
            <seg n="640c36d3">
              Fru talman! Jag vill först tacka för svaret på min interpellation.
              Jag förstår att miljöministern på många sätt gör ett utmärkt arbete
              för att främja försiktighetsprincipens användning. Jag är särskilt
              tacksam för att ministern formulerar sig så tydligt och säger
              att försiktighetsprincipen gäller för all verksamhet och alla
              åtgärder som omfattas av balkens tillämpningsområden, vilket i
              sin tur medför att principen har ett vitt tillämpningsområde som
              omfattar bland annat kemikalier, områdesskydd, djurskydd och människors
              hälsa.
            </seg>
            <seg n="cb674808">
              Mina frågor handlar just om detta med verksamhet och alla åtgärders
              nivå och människors hälsa.
            </seg>
            <seg n="c431651a">
              Ministern hänvisar ofta till miljöbalken. Därför undrar jag om
              regeringen verkligen avser att genomföra EU:s riktlinjer, som
              ju faktiskt har tillkommit efter miljöbalken och som vår statsminister
              har förbundit oss att genomföra. Specifikt undrar jag över kravet
              på att försiktighetsprincipen även ska vara tillämplig på medlemsstaternas
              politik och åtgärder och på myndigheterna. Står regeringen fast
              vid det åtagandet?
            </seg>
            <seg n="4dc2f8fd">
              Avsikten med försiktighetsprincipen är nämligen att synliggöra
              den vetenskapliga osäkerheten för att domstolar och politiker
              ska kunna bedöma betydelsen av och ta hänsyn till det faktum att
              vetenskapen ibland har brister. När det till exempel gäller elektromagnetisk
              strålning från mobiltelefonsystem har regeringen gett SSI i uppdrag
              att utreda hälsoriskerna. SSI har för den skull tillsatt ett särskilt
              vetenskapligt råd. Även Forskningsrådet för arbetsliv och socialvetenskap,
              FAS, har fått regeringens uppdrag att följa forskningen när det
              gäller överkänslighetsproblem.
            </seg>
            <seg n="4b6e45db">
              Men ingen av de här myndigheterna har emellertid ännu fått något
              direktiv om att tillämpa EU:s riktlinjer för försiktighetsprincipen.
              Och varken SSI eller dess vetenskapliga råd eller FAS använder
              sig av EU:s riktlinjer.
            </seg>
            <seg n="8ae128fc">
              Enligt riktlinjerna ska den vetenskapliga osäkerheten och även
              minoritetssynpunkter i forskarvärlden redovisas. Men det verkar
              man strunta i. Vetenskapsrådet har nämligen hittat tio olika forskargrupper
              i Sverige som arbetar med elöverkänslighetsfrågor, och minst fyra
              av dem redovisar allvarliga indikationer på olika hälsorisker.
              Men ingen av de här fyra grupperna har inbjudits att delta, varken
              i SSI:s vetenskapliga råd eller i den expertgrupp som FAS har
              tillsatt.
            </seg>
            <seg n="527795a9">
              Läser man olika rapporter från FAS och SSI kan man se att man
              faktiskt börjar erkänna att det finns kunskapsluckor, inte minst
              efter påtryckningar från bland annat Miljöpartiet. Men man väljer
              att ignorera dem och tonar ned riskerna. EG-rätten är väldigt
              klar och tydlig med att graden av vetenskaplig osäkerhet ska fastställas
              så långt det är möjligt. Det är syftet med försiktighetsprincipen.
              Men det finns inga som helst tecken på att man har för avsikt
              att försöka göra det. Därför undrar jag om regeringen har för
              avsikt att förtydliga sina direktiv till SSI och FAS så att EU:s
              riktlinjer kommer att tillämpas i fortsättningen.
            </seg>
          </u>
          <note type="speaker" n="37a742d1">
            Anf. 30 Statsrådet LENA SOMMESTAD (s):
          </note>
          <u who="unknown" xml:id="i-58d0902cf0bc35ab-15" n="81bf1346">
            <seg n="2ce7e199">
              Fru talman! Som jag sade redan i min inledning anser Sverige
              att vi sedan länge har etablerat försiktighetsprincipen på miljöområdet
              på ett sätt som motsvarar gemenskapens krav. Däremot har vi inte
              gett alla direktiv att använda exakt de här instruktionerna. Det
              har vi inte heller gett till andra myndigheter. Däremot har vi
              jobbat väldigt mycket mot många av våra myndigheter för att se
              till att man bland annat säkerställer det som Jan Lindholm frågar
              efter, nämligen att även luckor och osäkerheter ska redovisas.
            </seg>
            <seg n="a6d759f4">
              Jag var alldeles nyligen på miljörådet i Bryssel, och där framförde
              Sverige just detta krav när det gäller bedömning av GMO inom Efsa.
              Det är inte acceptabelt att Efsa inte redovisar minoritetssynpunkter.
              Vi måste ha en bättre transparens.
            </seg>
            <seg n="e58c4d92">
              Det samma gäller strålskyddet där SSI under senare år, som ett
              svar på regeringens krav på att bland annat se på informationstexter
              till mobiltelefoner, noggrannare granskar de osäkerheter som finns
              när det gäller strålning från mobiltelefoner och har utvecklat
              sitt arbete med försiktighetsprincipen på ett sätt som jag tycker
              är väldigt bra.
            </seg>
            <seg n="b1e3a8c1">
              Man har tittat på hur försiktighetsprincipen ska tillämpas när
              det gäller strålskyddet, hur försiktighetsprincipen tillämpas
              när det gäller joniserande strålning och hur man på ett bättre
              sätt kan tillämpa den när det gäller elektromagnetisk strålning.
              Man har också börjat jobba med något som man kallar för transparensforum
              för att bättre kunna kommunicera med alla intresserade inom det
              här området för att också tydliggöra på vilken grund man gör sina
              bedömningar.
            </seg>
            <seg n="a1c701da">
              Min bedömning är att arbetet med försiktighetsprincipen måste
              tillgå på detta sätt. En lång rad myndigheter arbetar med försiktighetsprincipen.
              De samarbetar också, som jag sade i mitt interpellationssvar,
              i Tillsynsrådet. Det finns en fortlöpande tillsyn av hur de här
              frågeställningarna hanteras.
            </seg>
            <seg n="12926058">
              Ibland ser man att försiktighetsprincipen inte tillämpas på ett
              bra sätt. Många gånger kommer diskussionen upp just när vi har
              olika uppfattningar. När det gäller försiktighetsprincipen finns
              det inte någon självklar bedömning. Försiktighetsprincipen säger
              hur man ska gå till väga, den försiktighet man ska iaktta. Men
              det kan göras olika bedömningar hos olika grupper av riskens storlek
              och vilka kostnader och uppoffringar det innebär att vidta åtgärder.
            </seg>
            <seg n="d437f045">
              Därför måste försiktighetsprincipen alltid diskuteras. Därför
              måste vi ha en fortlöpande diskussion om hur Strålskyddsinstitutet
              och en lång rad andra myndigheter tillämpar försiktighetsprincipen.
            </seg>
            <seg n="26a453e8">
              Jag anser att det viktigaste redskapet för att eventuella brister
              i myndigheternas handläggning som ibland kan förekomma, men jag
              vill inte här i riksdagens kammare gå in i bedömningen av enskilda
              fall eller exakt vad myndigheter har gjort i vissa fall kommer
              upp till ytan är att se till att vi får en transparent och öppen
              process och en öppen debatt. Det tycker jag att vi nu har lyckats
              utveckla på strålskyddsområdet. Det har också lett fram till att
              vi har fått ett annat förhållningssätt.
            </seg>
            <seg n="dfb5e5ab">
              Man bedömer nu att man behöver rekommendera försiktighetsåtgärder.
              Man är tydlig med att det finns olika uppfattningar. Vi vet i
              dag på vilka punkter det finns sådana olika uppfattningar. Därmed
              kommer vi inte att vara fullt eniga. Det kommer att finnas en
              fortsatt diskussion, och så tror jag faktiskt att det måste vara.
            </seg>
          </u>
          <note type="speaker" n="d7bef7a6">
            Anf. 31 JAN LINDHOLM (mp):
          </note>
          <u who="jan_lindholm_258194" xml:id="i-fc6d97c39fa109cf-1" n="cc432376">
            <seg n="d7fd0277">
              Fru talman! Jag tycker att det låter bra att ministern säger
              att man jobbar med att förtydliga och att man blir bättre på att
              tala om på vilka grunder man fattar sina beslut och gör sina bedömningar.
            </seg>
            <seg n="b8d2dce9">
              Många av de rapporter som myndigheter, till exempel SSI och FAS,
              presenterar när beslutsfattare ska fatta sina beslut är faktiskt
              väldigt missvisande. Man talar inte om hur man har tillämpat försiktighetsprincipen,
              om man över huvud taget har använt den. Det här ställer till problem,
              till exempel för våra domstolar. Normalt sett läser inte beslutsfattare
              sådana här rapporter, utan de tar till sig informationen på förkortade
              och förenklade sätt, till exempel via SSI:s hemsida eller olika
              skrifter och utlåtanden som de använder sig av. Där kan det till
              exempel stå att strålning från basstationer och mobiltelefoner
              inte utgör någon risk ur strålskyddssynpunkt. Det är ett väldigt
              kort och knapphändigt sätt att formulera sin riskbedömning, men
              den läggs ju till grund för hur man prövar försiktighetsprincipen
              i beslutssituationerna i många olika sammanhang. Jag antar att
              även regeringen använder sig av detta som grund när man agerar.
            </seg>
            <seg n="2ee8f333">
              Av den anledningen undrar jag om ministern har den uppfattningen
              att informationen från SSI har presenterat kunskapsläget på ett
              sådant sätt att regeringen kan säga att man uppfattar att kunskapsläget
              är betryggande och att det är helt säkerställt att strålning från
              basstationer och mobiltelefoner inte kan ge upphov till några
              hälsorisker. Är det så man uppfattar det?
            </seg>
            <seg n="f94041c2">
              Om det inte är det, undrar jag om ministern anser att SSI:s riskbedömning,
              som man på något sätt talar om, speglar graden av vetenskaplig
              osäkerhet på ett så utförligt sätt att det är lämpligt att lägga
              det till grund för regeringens egna bedömningar av försiktighetsprincipens
              tillämplighet.
            </seg>
            <seg n="6d859d4d">
              På SSI:s hemsida kan man också läsa att de inte har något tillsynsansvar
              enligt miljöbalken, och det är ju helt riktigt. Då undrar jag
              om regeringen anser att det innebär att SSI:s uppgift att stå
              för kunskapsunderlaget på strålskyddsområdet inte skulle vara
              underkastat EU:s riktlinjer för försiktighetsprincipen, på grund
              av att de inte har något tillsynsansvar. Det anser ju inte jag,
              men det vore intressant att höra hur regeringen ser på det.
            </seg>
            <seg n="ab5b19ba">
              Sedan kan man på SSI:s hemsida också läsa om en personlig försiktighetsstrategi
              vid användning av mobiltelefon. Nu är det knappast de som har
              problem vid telefonanvändning som har någon nytta av det, för
              de har ju inga mobiltelefoner. Därför kan man också fråga om regeringen
              anser att EU:s riktlinjer för försiktighetsprincipen är uppfyllda
              om en myndighet uppmanar till en personlig försiktighetsstrategi.
              Jag tycker fortfarande att det saknas en tydlig redovisning av
              minoritetssynpunkter i forskarvärlden och en bedömning av osäkerheten
              om det vetenskapliga läget när man uttalar sig.
            </seg>
            <seg n="e9d3a7e6">
              Jag tycker att det är jättebra att Sveriges regering försöker
              vara en garant för EU:s försiktighetsprincip inom EU, men jag
              tycker också att man ska jobba med att komma till rätta med problemen
              på hemmaplan. SSI påpekar att man endast utgår från strålskyddslagen
              i sina bedömningar och inte från miljöbalken, och det här ser
              jag som ett av problemen eftersom vi länge i Sverige har haft
              en strid om vilka verksamheter som lyder under miljöbalken. Men
              jag tycker att EU:s resolution liksom EU-domstolen är väldigt
              tydlig med att försiktighetsprincipen ska tillämpas av medlemsstaternas
              samtliga myndigheter. Har jag fel där?
            </seg>
          </u>
          <note type="speaker" n="72e2f126">
            Anf. 32 Statsrådet LENA SOMMESTAD (s):
          </note>
          <u who="unknown" xml:id="i-58d0902cf0bc35ab-16" n="81bf1346">
            <seg n="3334d6d8">
              Fru talman! Det var många frågor. Låt mig först säga att när
              det gäller försiktighetsprincipen är riktlinjerna från EU en bas.
              Det finns ju också många andra internationella riktlinjer, bland
              annat från Världshälsoorganisationen, som också är viktiga att
              ta med. Läser vi EU:s riktlinjer så ser vi att där finns inte
              bara noggranna och bra riktlinjer för hur vi ska vara noga med
              skärpan i tillämpningen. Det finns också påpekanden om att man
              ska se till att man till exempel inte använder det som en protektionistisk
              åtgärd. De preciseringar som görs i EU:s riktlinjer pekar alltså
              inte bara i riktning mot skärpningar, utan de pekar också mot
              att man ska ta hänsyn till handelshinder till exempel. Det återspeglar
              väl något av de konflikter som råder kring detta.
            </seg>
            <seg n="d78b71df">
              När Sverige arbetar med detta är, som jag sade i mitt svar, miljöbalken
              så bred att den omfattar all verksamhet, men det finns ju också
              en strålskyddslag som mer precist reglerar Strålskyddsinstitutets
              verksamhet. Även där har vi skrivningar som knyter an till försiktighetsprincipen.
              Det står till exempel att den som bedriver verksamhet med strålning
              ska, med hänsyn till verksamhetens art och de förhållanden under
              vilka den bedrivs, vidta de åtgärder och iaktta de försiktighetsmått
              som behövs för att hindra eller motverka skada på människor, djur
              och miljö.
            </seg>
            <seg n="1906958c">
              Jag kan försäkra Jan Lindholm om att vi inte utnyttjar SSI:s
              hemsida när vi arbetar mot SSI för att se till att vi har de vetenskapliga
              underlag vi behöver. Jag är däremot enig med Jan Lindholm om att
              det ofta är så att det blir alltför strama sammanfattningar där
              vi inte får en tillräckligt bred bild av underlagen. Det tycker
              jag är någonting som alla har skäl att arbeta med. Det är viktigt
              att vi kan se processen och se vidden av uppfattningar, därför
              att det bidrar till att skapa förtroende.
            </seg>
            <seg n="5d35e0ae">
              När vi redovisar den här typen av forskningsgenomgångar jag har
              gått igenom detta noga ser vi att det finns ett antal studier
              som pekar på risk. De finns framför allt när det gäller mobiltelefoner.
              Jag tycker inte att det känns betryggande i den meningen att vi
              kan vara alldeles säkra på hur forskningsläget här kommer att
              se ut. Tvärtom är det så att vi under senare tid har fått ett
              antal studier på mobiltelefonområdet som pekar mot att det är
              väldigt viktigt att vi fortsätter med studier här. Det har ju
              också SSI tagit till sig, och det är därför man nu går ut på hemsidan
              och rekommenderar att man ska använda handsfree som en åtgärd
              som är lämplig att vidta när vi inte har fullgod vetenskaplig
              bevisning för att det är farligt, men där det finns en svag misstanke
              om risk som man har skäl att ta hänsyn till.
            </seg>
            <seg n="18f48658">
              Jag ser alltså att det finns skäl att fortsätta arbeta för att
              vi ska få tydligare och bättre kunskapsredovisningar. Jag tror
              att de är väldigt viktiga för att vi ska få ett förtroende för
              forskningen. Samtidigt har jag också ett mycket stort förtroende
              för min myndighet och de redovisningar som jag får från min myndighet.
              Det är viktigt att se att till exempel de gränsvärden som SSI
              sätter anknyter till internationella standarder. Det viktiga är
              ju att vi pressar ned strålningsnivåerna så långt vi någonsin
              kan, och de ligger, som Jan Lindholm säkert vet, när det gäller
              mobiltelefonmaster på tusendelar av gränsvärdet. Det skulle alltså
              inte spela så stor roll om vi sänkte gränsvärdet något.
            </seg>
            <seg n="6be3d685">
              Det som spelar roll och som SSI nu arbetar mycket med är att
              man i alla sammanhang ska få ned strålningsnivåerna så långt som
              över huvud taget är möjligt. Man pratar ju om as low as reasonably
              achievable , det vill säga att man alltid ska se till att göra
              det som en tumregel. Jag tycker att det är väldigt viktigt att
              vi i praktiken når ned till så låga strålningsnivåer vi kan, att
              vi följer forskningen och att vi är så öppna och transparenta
              som möjligt.
            </seg>
          </u>
          <note type="speaker" n="2d0a1409">
            Anf. 33 JAN LINDHOLM (mp):
          </note>
          <u who="jan_lindholm_258194" xml:id="i-fc6d97c39fa109cf-2" n="cc432376">
            <seg n="b5d34b63">
              Fru talman! Jag tycker att det är väldigt bra att ministern öppnar
              lite grann genom att ändå antyda att hon inte känner sig helt
              övertygad och säker på att den information man får är i alla delar
              så säker att man kan säga att formuleringen om vetenskaplig osäkerhet
              så att säga är uppnådd.
            </seg>
            <seg n="5a1571c1">
              Jag tycker också att det är bra att ministern säger att strålskyddslagen
              innehåller anknytningar till miljöbalken, därför att det är viktigt,
              tror jag. Det är nämligen så här: På SSI:s hemsida säger man klart
              och tydligt ifrån att genom att man inte har något verksamhetsansvar
              så har man heller ingen skyldighet att följa försiktighetsprincipen.
              Det är väldigt tydligt att SSI anser att det bara är operatörerna
              som har skyldighet att följa försiktighetsprincipen. Det kan jag
              inte acceptera. Jag tycker att försiktighetsprincipen i första
              hand är något som är viktigt här nej, inte i första hand, för
              det är viktigt i verksamheten också, men det är oerhört viktigt
              att den som står för kunskapsunderlaget verkligen redovisar vad
              det är för underlag man står på och att man också visar minoritetssynpunkter
              inom forskarvärlden för dens skull som sedan ska göra just den
              här bedömningen. Jag håller med ministern helt och fullt i att
              det alltid kommer att vara en diskussion. Bedömningen är ju någonting
              som ska göras, ofta i domstolar och ibland av politiker, och då
              måste man veta vad det är för stabilitet i det här och vilka olika
              intressen som eventuellt finns representerade bakom de olika vetenskapliga
              inriktningarna. Sådant är det oerhört viktigt att vi får mer information
              om.
            </seg>
            <seg n="8983a40c">
              Jag är faktiskt ganska nöjd med svaret. Jag skulle väl kanske
              bara vilja tillägga en fråga. Tycker ministern att det är rätt
              att det på SSI:s hemsida kan stå på det sättet, nämligen att man
              anser att man, genom att man inte har ett verksamhetsansvar, är
              befriad från försiktighetsprincipen?
            </seg>
          </u>
          <note type="speaker" n="fb474810">
            Anf. 34 Statsrådet LENA SOMMESTAD (s):
          </note>
          <u who="unknown" xml:id="i-58d0902cf0bc35ab-17" n="81bf1346">
            <seg n="65b790ae">
              Fru talman! Låt mig först säga att jag känner mig mycket säker
              och trygg med den information jag får, men det är så med all vetenskap
              att vi alltid måste vänta på nya resultat och ha en beredskap.
              Jag känner mig trygg i att vi har en överväldigande mängd forskningsresultat
              som visar att så som vi använder basstationer i dag så finns inte
              risk för människors hälsa. Vi har forskningsresultat som gäller
              mobiltelefoner där vi har skäl att vara lite mer försiktiga. Här
              använder vi mobiltelefoner på ett sätt som hittills inte har förekommit.
              Vi har väldigt lite kunskap om vad långvarig användning kan betyda.
              Där känner jag en större oro för vad framtida forskningsresultat
              kan ge. Jag tycker att det är väldigt viktigt att skilja på dessa
              saker. Vi har haft master i årtionden i Sverige.
            </seg>
            <seg n="344a2296">
              Jag vill också understryka att vi tillämpar försiktighetsprincipen
              på det här området. Man kan få en känsla av att vi tar stora risker
              här och inte alls tillämpar försiktighetsprincipen, men med hänsyn
              till gränsnivåerna, hur långt ifrån risknivåerna vi ligger och
              hur vi hanterar det här i relation till forskningsresultaten så
              menar jag att vi tillämpar försiktighetsprincipen.
            </seg>
            <seg n="ccbbbd65">
              Det som är intressant när vi ser på elektromagnetisk strålning
              är att debattens vågor har varit så höga på det här området, när
              vi på andra områden faktiskt accepterar väldigt mycket större
              risknivåer. Det förvånar mig ibland. Vi kan till exempel se till
              luftkvaliteten i Helsingfors. Jag brukar säga så här: För trovärdigheten
              i miljöpolitiken är det oerhört viktigt att vi verkligen har övertygande
              vetenskapliga bevis innan vi vidtar riktigt drastiska åtgärder.
              När vi har en större osäkerhet ska vi vidta åtgärder, som vi nu
              gör genom att till exempel rekommendera handsfree, men vi ska
              inte gå längre därför att framgången i vår miljöpolitik bygger
              på att vi har följt vetenskapen och använt försiktighetsprincipen
              på ett väldigt konsekvent och bra sätt. Det ska vi fortsätta med.
            </seg>
            <seg n="07d16669">
              Min talartid är slut nu, men jag hoppas att vi kan få tillfälle
              att diskutera de här frågorna vid ett annat tillfälle. Det är
              väldigt viktigt att vi diskuterar försiktighetsprincipen och att
              vi fortsätter använda den på ett konsekvent och trovärdigt sätt
              på alla områden.
            </seg>
          </u>
          <note n="3ac15202">
            Överläggningen var härmed avslutad.
          </note>
          <note n="778c35ec">
            9 § Svar på interpellation 2005/06:356 om regeringens tidsplan
            för att avskaffa reklamskatten
          </note>
          <note type="speaker" n="8dda7e4b">
            Anf. 35 Finansminister PÄR NUDER (s):
          </note>
          <u who="par_nuder_f3fda1" xml:id="i-1f1fe58174e574ea-0" n="4a6c06dd" next="i-644e82269a176de8-0">
            <seg n="59595dfa">
              Fru talman! Gunnar Andrén har frågat mig om jag avser att tillmötesgå
              riksdagens, vid nu nio riksmöten i rad, uttalade mening att avskaffa
              reklamskatten så snart det ekonomiska läget medger, och när i
              så fall.
            </seg>
            <seg n="9b03585b">
              Regeringen anser att hela reklamskatten ska avskaffas. I budgetpropositionen
              för 2006 föreslog regeringen ett första steg i avskaffandet av
              den resterande reklamskatten från och med den 1 januari 2006.
              Regeringens avsikt är att även den resterande reklamskatten ska
              avskaffas så snart detta är möjligt och avser att gå vidare med
              förslag om detta.
            </seg>
          </u>
          <note n="64e92b75">
            Anf. 36 GUNNAR ANDRÉN (fp):
          </note>
          <u who="par_nuder_f3fda1" xml:id="i-644e82269a176de8-0" n="4a6c06dd" prev="i-1f1fe58174e574ea-0">
            <seg n="60618eec">
              Fru talman! Jag ber att få tacka statsrådet för det intressanta
              och väldigt klara svaret. Jag skulle ha kunnat nöja mig med det,
              men eftersom tillfälle till debatt gives i denna fråga tänkte
              jag utnyttja något av tiden. Jag har svårt att tolka svaret på
              annat sätt än att den regering som Pär Nuder numera tillhör haft
              nio år på sig det är två fulla mandatperioder att tillfredsställa
              skatteutskottets önskemål om att avskaffa denna skatt. Regeringen
              har dock inte funnit pengar till det. Jag för min del tror att
              det egentligen bara vittnar om en enda sak, nämligen att borttagandet
              av den skatten är lågt prioriterad. Det hindrar emellertid inte
              att man kan ha en del synpunkter på handläggningen.
            </seg>
            <seg n="cc11ae14">
              Jag tror att om en regering inte lägger fram förslag är det svårt
              för oppositionspartier att bifalla den här typen av framställningar.
              Det beror på att regeringen vid prioriteringen har ett väldigt
              övertag när det gäller att styra vad man ska satsa på. Det blir
              mycket besvärligt för små partier, och alla partier är ju små
              jämfört med statsrådets parti, att i en budgetprövning klara av
              detta, när man, vill jag påstå, är så oerhört låst som man trots
              allt är av regeringens olika förslag, särskilt som de under lång
              tid samförhandlats med ett par andra partier.
            </seg>
            <seg n="6559f9ee">
              Reklamskatten är inte den skadligaste skatten i Sverige. Det
              är alldeles uppenbart. Den är inte heller den mest orättvisa.
              Men för att uttrycka sig väldigt rakt på sak är den den mest korkade
              eftersom den leder till att man snedvrider konkurrensen. Den leder
              dessutom till att man framför allt inom tidningsvärlden sett sig
              föranlåten att bolagisera på ett, som jag som gammal tidningsman
              tycker, väldigt tråkigt sätt. Det är tråkigt att man tvingats
              in på den typen av åtgärder som pressen, med rätta, ofta går till
              storms mot på andra håll. Man har länge avhållit sig från det,
              men efter 1999 års beslut, då orättvisorna inom det här området
              faktiskt ökade, blev det på det sättet. Borttagandet av reklamskatten
              skulle framför allt ge en signal om att vi inte ska ha en beskattning
              av den goda journalistiken.
            </seg>
            <seg n="ea0cd042">
              Fru talman! Jag tror inte att den nuvarande regeringen kommer
              att klara det under innevarande mandatperiod. Vi får därför hoppas
              att någon annan regering får chansen under nästa mandatperiod.
              Den här regeringen har försökt under två mandatperioder. Möjligen
              skulle man kunna hoppas att en annan regering klarar det under
              endast en mandatperiod, även om jag medger att det handlar om
              ganska mycket pengar.
            </seg>
          </u>
          <note type="speaker" n="64b80bf1">
            Anf. 37 Finansminister PÄR NUDER (s):
          </note>
          <u who="par_nuder_f3fda1" xml:id="i-1f1fe58174e574ea-1" n="4a6c06dd" next="i-644e82269a176de8-1">
            <seg n="0f116091">
              Fru talman! Den regering som jag tillhör har i motsats till oppositionen
              föreslagit en reformering, ett steg mot avskaffad reklamskatt,
              som också vunnit riksdagens gehör.
            </seg>
            <seg n="eafd9e5f">
              Skatten på annonser i allmänna nyhetstidningar sänktes från 4
              % till 3 % och reklamskatten i övrigt från 11 % till 8 % den 1
              januari i år. Samtidigt höjdes gränsen för när skatt måste betalas
              från 12 till 50 miljoner kronor. Sammanlagt leder detta till att
              färre dagstidningar måste betala reklamskatt och att skatten sänks
              för dem som betalar reklamskatt. Totalt uppgår den skattesänkningen
              till drygt 300 miljoner kronor. Så visst går det att sänka skatten,
              och visst går det att gå vidare. Vi får återkomma i budgetpropositionen.
            </seg>
            <seg n="4b34ea6e">
              Bland det första jag gjorde som finansminister var faktiskt att
              i riksdagen diskutera just reklamskatten med Gunnar Andrén. Jag
              sade då att vi får återkomma till frågan i budgetpropositionen
              2005, vilket regeringen mycket riktigt också gjorde, och vi tog
              det första steget.
            </seg>
            <seg n="822da51e">
              Gunnar Andrén säger att det inte är så lätt för oppositionen
              att föreslå ett borttagande av reklamskatten. Jag måste säga att
              jag inte riktigt förstår resonemanget att det skulle vara så komplicerat.
              Alldeles uppenbart har det ju varit lätt för Folkpartiet att gå
              med på försämringar i sjukförsäkringen. Det var tydligen lättare
              att göra det än att föreslå att reklamskatten ska tas bort.
            </seg>
            <seg n="f01e6da1">
              Så sent som för några timmar sedan presenterades någon form av
              gemensamt utspel från de borgerliga partierna. Nu ska erkännas
              att jag inte hunnit lusläsa den motionen, men såvitt jag kunnat
              se finns reklamskattens avskaffande inte med i det utspelet. Däremot
              fortsätter man att stå fast vid de försämringar som drabbar de
              arbetslösa, de sjuka, de förtidspensionerade och de föräldralediga.
              Tydligen har det varit lättare för Folkpartiet att gå med på det
              än att slåss för att avskaffa reklamskatten.
            </seg>
            <seg n="5b63d9f0">
              Folkpartiet har dock en ny chans i morgon eftersom de då ska
              presentera sin egen budgetmotion. Det är ju så att de borgerliga
              partierna först gör ett gemensamt utspel dag ett, och dag två
              gör de sedan fyra olika utspel om den ekonomiska politiken. Det
              vore intressant att höra om reklamskattens avskaffande finns med
              i Folkpartiets ekonomiska budgetförslag, för uppenbarligen har
              ni inte lyckats övertyga era alliansbröder och systrar om nödvändigheten
              av att ta bort reklamskatten redan i år.
            </seg>
          </u>
          <note n="c5ba15b5">
            Anf. 38 GUNNAR ANDRÉN (fp):
          </note>
          <u who="par_nuder_f3fda1" xml:id="i-644e82269a176de8-1" n="4a6c06dd" prev="i-1f1fe58174e574ea-1">
            <seg n="8e0b7ad6">
              Fru talman! Jag vill fästa den intresserade kammarens uppmärksamhet
              på att finansministern i den här frågan ställer sitt hopp till
              Folkpartiet. Det är jag väldigt glad för. Även om det kanske inte
              kommer att uppfyllas just i morgon, eller vilken dag det nu blir,
              tycker jag att det är hoppfullt att han har den åsikten att det
              är Folkpartiet som kommer att uppfylla det. Det är bland annat
              av tryckfrihetsskäl som vi bör se till att reklamskatten tas bort.
            </seg>
            <seg n="3a25d47a">
              Det är väldigt svårt att prioritera på ett radikalt annorlunda
              sätt än vad en regering gör, vilket jag tror att finansministern
              vet för han har trots allt vid något tillfälle jobbat i opposition.
              Det är klart att man kan göra som ni gjorde 19911994, när ni till
              exempel föreslog att alla räntebidrag skulle finnas kvar. Det
              första ni gjorde när ni kom i regeringsställning var dock att
              överge det förslaget. Och på det, fru talman, tjänade man 30 miljarder
              kronor. Om man gör sådana saker blir det naturligtvis väldigt
              annorlunda. Det här är ingenting som Pär Nuder nu håller presskonferens
              om, utan det handlar om alla goda förbättringar och så vidare.
            </seg>
            <seg n="d83cc5d2">
              Ifall vi ska diskutera den allmänna ekonomiska politiken finns
              där väldigt ofta saker som man måste kompromissa om. Jag är övertygad
              om att Pär Nuder i den regering som han sitter i varit med om
              att kompromissa med Miljöpartiet och Vänsterpartiet. Det skulle
              förvåna mig mycket om Pär Nuder omfattade alla de beslut som han
              lagt fram.
            </seg>
            <seg n="b886191c">
              Låt oss ta flygskatten som exempel, fru talman. Den skulle enligt
              budgetpropositionen 2005 trätt i kraft i går. Nu blir det inte
              så, och det beror naturligtvis på tekniska omständigheter och
              allt möjligt annat. Allt blir inte exakt som man tänkt sig. Så
              är det i livet och i politiken. Att då göra en stor sak av detta
              tycker jag vittnar om att man inte har någon plan. Vi har fått
              klart besked av Pär Nuder att det inte finns någon plan för reklamskattens
              avskaffande. Den är för lågt prioriterad. Under två mandatperioder
              har man haft chansen!
            </seg>
            <seg n="414b32ae">
              Sedan vill Pär Nuder diskutera en helt annan fråga. Jag förstår
              att den här frågan inte är så rolig att diskutera. Det är roligare
              att diskutera nedskärningar i omsorgen och de som är arbetslösa.
              Det som Pär Nuder emellertid glömmer bort, och som jag vill fästa
              den ärade kammarens uppmärksamhet på, det är att det också finns
              en annan sida av detta, nämligen att om vi fick fler som hade
              100 % i lön skulle mycket färre behöva ha 80 %, eller något under,
              i ersättning. De som med Pär Nuders politik nu blir förtidspensionerade
              får 64 % i ersättning. Det är fortfarande mindre än 80 %.
            </seg>
          </u>
          <note type="speaker" n="e30bf64d">
            Anf. 39 Finansminister PÄR NUDER (s):
          </note>
          <u who="par_nuder_f3fda1" xml:id="i-58d0902cf0bc35ab-18" n="4a6c06dd">
            <seg n="569d1b06">
              Fru talman! Jag vill inte alls diskutera i sak den borgerliga
              alliansens förslag att försämra villkoren för de sjuka, de arbetslösa,
              de förtidspensionerade och de föräldralediga. Nu diskuterar vi
              reklamskatten.
            </seg>
            <seg n="d43b60cc">
              Vad jag ville fästa uppmärksamheten på var att det uppenbarligen
              har varit lätt för Folkpartiet att gå med på den här typen av
              politik i förhandlingarna med de övriga borgerliga partierna men
              att det har varit väldigt svårt när det gäller reklamskatten.
              Det kanske säger någonting om var Folkpartiet befinner sig i det
              politiska landskapet i dag.
            </seg>
            <seg n="f26c75b7">
              Gunnar Andrén sade att jag hyser hopp om Folkpartiet. Hoppet
              är det sista som överger människan, och så även mig. Men jag börjar
              bli alltmer bekymrad över Folkpartiet. Jag har länge hoppats på
              Folkpartiet, inte minst i skattepolitiken.
            </seg>
            <seg n="9f6096bb">
              Nu för Gunnar Andrén ett resonemang om, om jag förstod det rätt,
              att ett oppositionsparti inte kan komma med förslag. Det kan komma
              med vissa förslag. Det kan komma med förslag om försämringar för
              arbetslösa och så vidare. Men det kan inte komma med andra förslag,
              för det är för jobbigt. Om det nu var resonemanget.
            </seg>
            <seg n="1583e103">
              Jag kan inte komma fram till någon annan slutsats än att enda
              sättet för Folkpartiet att röra sig i den här frågan är att regeringen
              gör någonting först. Först ska regeringen komma med en proposition.
              Men ni är ju en opposition. Ni ska komma med ett alternativ.
            </seg>
            <seg n="091225ae">
              Om ni inte är nöjda med vår politik vad gäller reklamskatten
              ska ni föra fram ett förslag som riksdagen får ta ställning till
              som alternativ. Även om det var en inlindad bisats uppfattade
              jag det som att inte ens i morgon kommer Folkpartiet att i sitt
              eget budgetförslag ha med reklamskattens avskaffande.
            </seg>
            <seg n="cc9a14e6">
              Gunnar Andrén drar den riktiga slutsatsen. Branschen får vänta
              på att regeringen kommer med ett förslag. Nästa gång som regeringen
              har möjlighet att komma till riksdagen blir i samband med budgetpropositionen.
              Då får vi se om det finns ekonomiskt utrymme för att genomföra
              den angelägna reformen att avskaffa reklamskatten.
            </seg>
          </u>
          <note n="3ac15202">
            Överläggningen var härmed avslutad.
          </note>
          <note n="e93ef7fa">
            10 § Svar på interpellation 2005/06:357 om hanteringen av statskassan
          </note>
          <note type="speaker" n="01fc88f7">
            Anf. 40 Finansminister PÄR NUDER (s):
          </note>
          <u who="par_nuder_f3fda1" xml:id="i-1f1fe58174e574ea-2" n="4a6c06dd" next="i-644e82269a176de8-2">
            <seg n="5ae26689">
              Fru talman! Gunnar Andrén har frågat mig vilka åtgärder jag avser
              att vidta för att, mot bakgrund av förhållanden som beskrivs i
              Riksrevisionens årliga granskning av 260 statliga myndigheter
              och institutioner
            </seg>
          </u>
          <note n="701e265b">
            Omfattning och inriktning av Riksrevisionens granskning av statens
            verksamhet är reglerad i lagen (2002:1022) om revision av statlig
            verksamhet m.m. Revisionsberättelser och revisorsintyg över den
            årliga revisionen lämnas till regeringen med kopia för kännedom
            till berörda myndigheter.
          </note>
          <note n="a06e8a90">
            Styrelsens och myndighetschefens ansvar och uppgifter framgår
            av myndigheternas instruktion som också innefattar de paragrafer
            i verksförordningen som är tillämpliga för myndigheten. I 13 §
            verksförordningen (1995:1322) anges att styrelsen ska besluta
            om åtgärder med anledning av Riksrevisionens revisionsrapporter
            och den redovisning som myndigheten ska lämna till regeringen.
            Redovisningen till regeringen ska omfatta de åtgärder som myndigheten
            har vidtagit eller avser att vidta med anledning av invändningen
            i revisionsberättelsen.
          </note>
          <u who="par_nuder_f3fda1" xml:id="i-644e82269a176de8-2" n="4a6c06dd" prev="i-1f1fe58174e574ea-2">
            <seg n="e2ef93b9">
              Det förekommer således redan i dag kontakter mellan Riksrevisionen
              och myndigheternas styrelser och verksledningar. Jag anser att
              det är självklart att styrelsen och ledningen ska ha kontakter
              med revisorerna någon gång per år för att bli informerad om revisorernas
              bedömningar och för att kunna ställa de frågor som behövs för
              att de ska kunna leva upp till sitt ansvar. Jag ser dock inte
              tillräckliga skäl för att i lag eller förordning föreskriva på
              vilket sätt styrelsen och myndighetsledningen ska medverka i den
              årliga revisionen.
            </seg>
            <seg n="22d52240">
              Myndigheterna ska bedriva verksamheten på ett effektivt sätt
              och hushålla väl med de resurser som de förfogar över. Effektiviteten
              omfattar i detta fall även myndigheternas kostnader för lokaler.
            </seg>
            <seg n="08438d07">
              Jag anser också att det är angeläget med en effektiv lokalförsörjning
              inom statsförvaltningen. Frågan har uppmärksammats i andra sammanhang
              bland annat genom ett regeringsuppdrag till Ekonomistyrningsverket.
              Uppdraget till Ekonomistyrningsverket, som ska redovisas till
              regeringen senast den 31 maj 2006, omfattar dels hur stödet till
              statliga myndigheters lokalförsörjning ska utvecklas, dels hur
              styrningen och uppföljningen av myndigheternas lokalförsörjningsansvar
              kan utvecklas.
            </seg>
            <seg n="4c8c2ce0">
              Riksrevisionens uppgift är att granska myndigheternas verksamhet,
              vilket också omfattar myndigheternas lokalkostnader. Inriktningen
              av Riksrevisionens granskning är reglerad i lag varför jag inte
              får eller kan påverka Riksrevisionens arbete och inriktning. Jag
              har därför ingen anledning att verka för att Riksrevisionens årliga
              genomgång av statliga myndigheters verksamhet särskilt ska omfatta
              styrelsernas och verksledningarnas ansvar för den optimala lokalförsörjningen.
            </seg>
            <seg n="3e7bbcd7">
              Sedan ramanslaget infördes 1992/93 har statsbudgeten och budgetprocessen
              utvecklats och förändrats i riktning mot ökad stramhet. Från och
              med budgetåret 1999 begränsas myndigheternas möjligheter till
              anslagssparande. För närvarande gäller att en myndighet får disponera
              ett anslagssparande med upp till 3 % av anslaget, om inte regeringen
              beslutat annat.
            </seg>
            <seg n="8ac3755a">
              Utgiftstaket för staten är ett viktigt budgetpolitiskt åtagande
              för riksdagen och regeringen, som främjar trovärdigheten i den
              ekonomiska politiken. För att klara utgiftstaket budgetåret 2005
              behövde regeringen minska de takbegränsade utgifterna i enlighet
              med bestämmelserna i 42 § budgetlagen. Regeringen beslutade därför
              i slutet av december 2004 om flera åtgärder, bland annat en generell
              begränsning av myndigheternas disponibla medel. Beslutet innebar
              att varken sparade anslagsmedel från tidigare år eller anslagskredit
              fick utnyttjas utan särskilt beslut från regeringen.
            </seg>
            <seg n="7629e763">
              Begränsningar i myndigheternas möjligheter till anslagssparande
              bottnar inte i Finansdepartementets önskan att till statskassan
              dra in så mycket pengar som möjligt utan snarare på regeringens
              beslutsamhet att vid behov vidta nödvändiga åtgärder så att statsutgifterna
              kan hållas under utgiftstaket. Min ambition är att myndigheterna
              även i framtiden, inom ramen för den stramhet som omger statsbudgeten
              och budgetprocessen, ska ges förutsättningar att utnyttja sina
              anslagsmedel på ett ansvarsfullt, långsiktigt och effektivt sätt.
            </seg>
            <seg n="371c7e35">
              Fru talman! Jag tackar statsrådet och chefen för Finansdepartementet
              för detta jämfört med det tidigare svaret mycket utförliga och
              också diskuterande svar.
            </seg>
            <seg n="3a6f55f3">
              Val vinner man inte på att vara sparsam, utan val vinner man
              på löften i huvudsak om utgifter. Icke desto mindre har jag ställt
              interpellationen med en helt annan bakgrund än den valrörelse
              som vi är på väg in i.
            </seg>
            <seg n="93a43fbf">
              Jag har ställt den mot bakgrund av funderingar som man kan få
              när man, som jag haft förmånen att göra, sitter i Riksrevisionens
              styrelse och lyssnar under ett antal år på de diskussioner som
              olika rapporter föranleder.
            </seg>
            <seg n="bde02859">
              Det är mitt intryck att den viktiga verksamhet som revisionen
              bedriver nämligen att man ska i Gustav Möllers anda, som jag har
              citerat, se till att hantera varje krona väl inte har tagits på
              det fulla allvar som åtminstone jag hade föreställt mig att den
              skulle göra och också skulle önska att den kunde göra.
            </seg>
            <seg n="74be4772">
              Jag har dragit fram några exempel på det som har gjort mig betänksam.
              Det gäller kanske inte centralstyrningen i första hand utan den
              medvetenhet som man ibland kan uppfatta inte finns ute i en del
              myndigheter. Jag tror att den är väldigt mycket påtagligare i
              privata företag, där varje krona på något sätt måste komma in
              till verksamheten genom aktivt arbete.
            </seg>
            <seg n="6e0b4206">
              Jag inser naturligtvis att myndigheter måste vara anslagsfinansierade.
              Där får man pengar till olika ändamål. Men man har också ett behov
              av att motivera sin egen verksamhet genom att också göra av med
              dem. Vi har egentligen inte möjlighet att diskutera något enskilt
              fall. Jag skulle därför vilja veta hur finansministern ser på
              den frågeställning som jag tar upp.
            </seg>
            <seg n="f77da576">
              Det är väldigt viktigt om man betraktar det just ur den enskilde
              skattebetalarens synvinkel att vederbörande har klart för sig
              att det är regeringens och indirekt riksdagens absolut fasta ambition
              att vi inte ska slösa med pengar i den offentliga förvaltningen.
            </seg>
            <seg n="0eacfb75">
              Jag tror egentligen inte att vi är oense om det. Jag har ställt
              den här interpellationen bara av den anledningen att jag har fått
              ett allmänt intryck av att det ibland kan förslappas en smula
              på den här punkten.
            </seg>
            <seg n="458a90ac">
              När statsrådet säger att man egentligen inte har något ansvar
              för styrelse och lokalförsörjning så väljer jag att tolka det
              i rent formell mening. I praktiken är det ju på det rakt motsatta
              sättet; det är av en ofantlig vikt vad regeringen och riksdagen
              säger till myndigheterna och hur dessa styrs. Det gäller också
              de styrelser som riksdagen ibland tillsätter, Riksrevisionen och
              så vidare, och regeringens alla myndigheter. Det är fråga om ett
              stort antal myndigheter och ohyggligt stora pengar.
            </seg>
            <seg n="e8b3b362">
              Jag efterlyser alltså mer av statsrådets verklighetsanknutna
              kommentarer än den något formella ordning som jag fick i svaret.
            </seg>
          </u>
          <note n="00b9100e">
            Ansvaret för myndigheternas lokalförsörjning är sedan den 1 juli
            1993, med vissa förbehåll, helt och hållet delegerat till myndigheterna.
            Bestämmelser om myndigheternas lokalförsörjning finns i förordning
            (1993:528) om statliga myndigheters lokalförsörjning.
          </note>
          <note n="777f9d26">
            Enligt 9 § nämnd förordning får varje myndighet inom ramen för
            vad regeringen beslutat i fråga om lokalisering av myndighetens
            verksamhet besluta om sin egen lokalförsörjning.
          </note>
          <note n="3c21cc2b">
            Anf. 41 GUNNAR ANDRÉN (fp):
          </note>
          <note type="speaker" n="1ea81186">
            Anf. 42 Finansminister PÄR NUDER (s):
          </note>
          <u who="par_nuder_f3fda1" xml:id="i-1f1fe58174e574ea-3" n="4a6c06dd" next="i-644e82269a176de8-3">
            <seg n="d622eee3">
              Fru talman! Först och främst tycker jag att det här är en viktig
              diskussion. Vi har en statsbudget på i det närmaste 1 000 miljarder
              kronor. Mycket av både den politiska debatten och det arbete som
              sker i regering och riksdag handlar om de sista miljonerna och
              miljarderna på marginalen. Proportionen är grotesk när det gäller
              hur mycket diskussion vi ägnar åt de sista kronorna jämfört med
              den stora bulken, upp till de 1 000 miljarderna.
            </seg>
            <seg n="e4d38836">
              Vi måste i betydligt större utsträckning ägna oss åt hur den
              samlade budgeten fungerar. Och varför måste vi göra det? Jo, helt
              enkelt därför att det är precis så som Gunnar Andrén säger i sin
              interpellation; vi har en skyldighet mot skattebetalarna att se
              till att varje skattekrona används på ett så effektivt och produktivt
              sätt som det någonsin bara går. Det leder dessutom till det goda
              att vi inte behöver beskatta vårt svenska folk mer än nödvändigt.
              Vi kan också skapa och krama ur mer välfärd ur varje skattekrona
              om man så vill.
            </seg>
            <seg n="e2828237">
              Inom Finansdepartementet pågår ett arbete som inom kort kommer
              att publiceras och som handlar om effektiviteten och produktiviteten
              i den offentliga sektorn. Vi har inte lika tydliga mått att mäta
              produktivitetsutvecklingen i den offentliga sektorn med som vi
              har i den privata sektorn. Vi vill råda bot på det. Vi tror att
              det finns möjligheter. Dessutom, vilket har visat sig i det arbetet,
              har det skett stora förbättringar under senare år.
            </seg>
            <seg n="f559b169">
              Även om jag gärna vill vara konstruktiv så måste jag polemisera
              mot det som Gunnar Andrén säger om att det finns en slapphet i
              myndigheterna. Jag, som har kunnat överblicka detta och som har
              befunnit mig i Regeringskansliet under ganska många år, skulle
              vilja påstå att det är en betydligt bättre budgetkontroll i dag
              än det har varit tidigare. I myndigheterna har det byggts upp
              controllerfunktioner. I den mål- och resultatdialog som regeringen
              har med myndighetscheferna betonas effektivitets- och produktivitetsfrågor.
              Instruktionerna är mycket tydligare i dag vad gäller de ekonomiska
              frågorna än vad de har varit tidigare. Också i den informella
              dialogen förs frågorna hela tiden upp.
            </seg>
            <seg n="2be448b4">
              Det är helt riktigt som Gunnar Andrén sade vi kan och får inte
              diskutera enskildheter. Jag vill ändå, eftersom det är mitt formella
              ansvarsområde i regeringen, lyfta fram frågan om lokalförsörjningen.
              Regeringen har på mitt förslag givit ESV i uppdrag att utreda
              och lämna förslag till inriktningen av ESV:s stöd till myndigheter
              inom Lokalförsörjningsverket. Jag tror att det går att göra mer
              på det området. Nu får vi se vad ESV har att säga om myndigheternas
              lokalförsörjning. Det här är deras ansvar. Jag tycker ändå att
              det finns skäl att fråga sig och det är precis den fråga som vi
              har gett ESV om lokalförsörjningen verkligen är optimal i dag.
            </seg>
          </u>
          <note n="09837461">
            Anf. 43 GUNNAR ANDRÉN (fp):
          </note>
          <u who="par_nuder_f3fda1" xml:id="i-644e82269a176de8-3" n="4a6c06dd" prev="i-1f1fe58174e574ea-3">
            <seg n="756e17b3">
              Fru talman! Jag håller med om att man måste titta på den samlade
              budgeten och att den politiska diskussionen ofta kommer att handla
              om marginella företeelser där man skulle vilja se mer helheter.
            </seg>
            <seg n="db1d8064">
              Det är klart att statsförvaltningen i olika avseenden har genomgått
              en oerhört stor förändring. Inte minst ska vi komma ihåg att datoriseringen
              har skapat helt andra möjligheter för information både uppåt och
              nedåt. Glädjande nog är det nu också via Internet mycket lätt
              att nå ut på många håll. Vi har utmärkta myndigheter. Till exempel
              Skatteverket vi ska ju lämna deklarationerna senast i dag har
              en förträfflig verksamhet. Det är mycket glädjande. Jag tror också
              att en av anledningarna till att gnället på skatterna har minskat
              är att Skatteverket som sådant har tydliggjort och underlättat
              det här mycket för vanliga människor.
            </seg>
            <seg n="5f3f16da">
              Jag tycker också att det är bra att finansministern säger att
              det kommer en utredning som försöker diskutera den mycket svåra
              problematiken om effektiviteten i den offentliga sektorn. Den
              är ju anslagsfinansierad, som vi var inne på här tidigare. Detta
              är naturligtvis mycket svårare att mäta än att mäta produktiviteten
              inom stora delar av näringslivet.
            </seg>
            <seg n="a531d6c8">
              Om man går tillbaka ett antal år hade vi då en helt felaktig
              politik där man försökte åtgärda brister genom att ständigt anställa
              någon mer eller bygga någon ny byggnad. I den bemärkelsen tror
              jag att vi fortfarande har en lång väg att vandra.
            </seg>
            <seg n="84583e31">
              Jag skulle vilja fråga finansministern hur han ser på frågan
              om Ansvarskommittén och myndigheternas självständighet. Det tycker
              jag skulle vara intressant att diskutera.
            </seg>
            <seg n="f6d97d7f">
              Det finns också en annan fråga som är central. När finansministern
              säger att vi har fått bättre budgetkontroll och så vidare håller
              jag med. Det är säkert så att siffrorna är bättre och så vidare.
              Men det finns en annan sak, som inte ingår i detta begrepp. Det
              är att man diskuterar om vi gör rätt saker. Det är en annan fråga.
              Gör vi rätt saker? Det är klart att man kan säga att myndigheterna
              inte ska hålla på med det här utan att det är politikerna som
              ska göra det i stället. Men då kommer man ifrån möjligheterna
              att använda varje krona rätt. Det lättaste är på de två stora
              områden som vi har, nämligen personalen och lokalerna. Där är
              det uppenbart att de administrativa kostnaderna påverkas mycket.
            </seg>
            <seg n="6a9c48a4">
              Verksledningarna ska inte gå in och styra och ställa när det
              gäller den inriktning som handlar om den politiska beslutsfären;
              det håller jag med om. Men inom ramen för var man ska vara lokaliserad
              och att man ska vara bra organiserad och så vidare finns det enligt
              mitt förmenande mycket att göra.
            </seg>
            <seg n="a6fc3e08">
              Jag kan gärna ta tillbaka ordet slapphet. När jag använde det
              menade jag det inte i den bemärkelsen att någon enskild befattningshavare
              är slapp. Vad jag tänkte på var just den här andra delen, nämligen
              om vi alltid gör rätt saker med rätt personal på det mest effektiva
              sättet. Det var så jag menade.
            </seg>
            <seg n="acf8909e">
              Jag vet att vi båda har erfarenhet av kommunal verksamhet. Det
              är alldeles uppenbart att det där ofta finns möjlighet att göra
              stora saker med ganska små medel till gagn för just samma skattebetalare
              som ska ut med dessa pengar. Jag tycker att det är en bra ambition
              som statsrådet har här att ständigt titta på detta.
            </seg>
          </u>
          <note type="speaker" n="c40bacda">
            Anf. 44 Finansminister PÄR NUDER (s):
          </note>
          <u who="par_nuder_f3fda1" xml:id="i-1f1fe58174e574ea-4" n="4a6c06dd" next="i-644e82269a176de8-4">
            <seg n="f5c3d5e2">
              Fru talman! Jag vill bara säga en sak så att vi inte pratar förbi
              varandra och det tror jag inte heller att vi gör. Gunnar Andrén
              använder uttrycket marginella företeelser. Det var inte så jag
              menade. Jag menar inte att den politiska debatten handlar om marginella
              företeelser, men detta är frågor på marginalen i förhållande till
              den stora bulken. Jag tror att vi kan vara överens om det.
            </seg>
            <seg n="10bd268f">
              Det är helt riktigt att det har skett mycket i den svenska myndighetskulturen
              som är positivt, inte minst från de enskildas utgångspunkt. Det
              finns en helt annan känsla av behov av att ge service, och inte
              bara att ge service mellan åtta och fem utan att ge service dygnet
              runt. Det gäller inte bara Skatteverket, som är en utmärkt myndighet
              det kan jag gärna skriva under på. Det gäller också Bolagsverket,
              Försäkringskassan och en rad myndigheter som har ett helt annat
              tänkande i dag än vad de hade tidigare. Då hade man en helt annan
              paternalistisk attityd gentemot sina uppdragsgivare.
            </seg>
            <seg n="a5466a85">
              Gör vi rätt saker? Jag vågar påstå att den frågan ställs i myndigheterna.
              När jag har mål- och resultatdialog med mina myndighetschefer
              på Skatteverket, Ekonomistyrningsverket, Konjunkturinstitutet,
              Fastighetsverket, Fortifikationsverket och några till så är det
              det vi diskuterar.
            </seg>
            <seg n="eb78440e">
              Det är det som myndighetscheferna tar upp. De gör det, precis
              som Gunnar Andrén säger, utan att träda riksdag och regering förnär
              när det gäller det politiska uppdraget som är givet vissa specifika
              myndigheter. Det växer fram en insikt om att det inte per automatik
              är så att det vi gjorde i går är det rätta att göra i morgon.
              Det bästa sättet att få behålla ett anslag har varit att få ett
              anslag. Det börjar växa fram en attityd att det inte är rätt förhållningssätt.
            </seg>
            <seg n="c81eca6b">
              Jag är väldigt hoppfull om den utveckling som är i Myndighets-Sverige.
            </seg>
            <seg n="c32c648f">
              Ansvarskommittén är inte mitt ansvarsområde längre. Jag tillkallades
              som samordningsminister till Ansvarskommittén, men jag följer
              det inte alls på det sätt som jag gjorde när jag var samordningsminister.
              Men det är för mig en väldigt viktig utredning. De statliga myndigheterna
              får kritik, inte minst från kommunalt och regionalt håll, för
              att de statliga myndigheterna samverkar för dåligt. Det är där
              som jag tror att de stora effektivitetsvinsterna finns att göra
              inom den statliga sektorn i framtiden. Vi har myndigheter som
              har olika regionala struktur som överlappar varandra, som inte
              i tillräcklig utsträckning, såsom det hette i den gamla regeringsformen,
              räcker varandra händerna i syfte att samarbeta bättre. Här hoppas
              jag mycket på Ansvarskommittén. Det är den del som jag är mest
              angelägen om kommer fram, därför att den statliga sektorn styr
              vi själva över i regering och riksdag. Inom den kommunala organisationen
              måste vi gemensamt med den kommunala sektorn komma fram till hur
              den ska förhålla sig gentemot den statliga sektorn. Men bättre
              samverkan behövs mellan de statliga myndigheterna i Sverige.
            </seg>
          </u>
          <note n="3ac15202">
            Överläggningen var härmed avslutad.
          </note>
          <note n="ea653abf">
            Ajournering
          </note>
          <note n="c24b90bd">
            Kammaren beslutade kl. 16.02 på förslag av tredje vice talmannen
            att ajournera förhandlingarna till kl. 18.00.
          </note>
          <u who="par_nuder_f3fda1" xml:id="i-644e82269a176de8-4" n="4a6c06dd" prev="i-1f1fe58174e574ea-4">
            <seg n="e9f02918">
              Återupptagna förhandlingar
            </seg>
          </u>
          <note n="df2bd68a">
            Förhandlingarna återupptogs kl. 18.00.
          </note>
          <note n="85782082">
            11 § Svar på interpellation 2005/06:354 om Grekiska Riksförbundet
          </note>
          <note type="speaker" n="b22a1243">
            Anf. 45 Statsrådet JENS ORBACK (s):
          </note>
          <u who="unknown" xml:id="i-1f1fe58174e574ea-5" n="81bf1346">
            <seg n="ce6f7751">
              Herr talman! Tasso Stafilidis har frågat mig hur regeringen avser
              att agera för att få till stånd en förändring i förhållande till
              nuvarande praxis i samband med ansökning om organisationsbidrag
              och verksamhetsbidrag. Han har vidare ställt frågan vilka åtgärder
              jag i övrigt avser att vidta gällande Grekiska Riksförbundets
              fortsatta verksamhet.
            </seg>
            <seg n="2c8b17b0">
              Interpellationen har ställts mot bakgrund av att Grekiska Riksförbundet
              av Integrationsverket har fått avslag på en ansökan om organisationsbidrag
              och verksamhetsbidrag för år 2006.
            </seg>
            <seg n="d90932fb">
              Integrationsverkets stöd fördelas enligt bestämmelser i förordningen
              (2000:216) om statsbidrag till organisationer som främjar integration.
              För närvarande disponerar verket 18 miljoner kronor årligen för
              organisations- och verksamhetsbidrag och därutöver ca 6 miljoner
              kronor för projektbidrag.
            </seg>
          </u>
          <note n="7b370be5">
            Utformningen av ett framtida bidragssystem för organisationer
            bildade på etnisk grund utreds för närvarande. I september förra
            året tillkallades en parlamentarisk kommitté för att göra en översyn
            av integrationspolitikens mål, inriktning, organisation och effektivitet
            (dir. 2005:94). Kommittén ska också lämna förslag på utformning
            av ett framtida bidragssystem för organisationer bildade på etnisk
            grund samt lämplig bidragsfördelande myndighet. Kommittén ska
            slutredovisa uppdraget senast den 1 juni 2007.
          </note>
          <u who="unknown" xml:id="i-644e82269a176de8-5" n="81bf1346">
            <seg n="c9600105">
              När det gäller Tasso Stafilidis andra fråga vill jag understryka
              att Integrationsverket är en självständig myndighet. Det är således
              inte möjligt för mig att i egenskap av statsråd uttala mig om
              verkets beslut i ett enskilt ärende.
            </seg>
            <seg n="6ac715a1">
              Jag kommer givetvis att följa utvecklingen på området för att
              kunna ta ställning till om det kan krävas några ytterligare åtgärder
              från min sida.
            </seg>
          </u>
          <note type="speaker" n="b64f71ea">
            Anf. 46 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-c9aeac608d3d1f0d-0" n="81fe68fc">
            <seg n="0f68b933">
              Herr talman! Tack för svaret, statsrådet Jens Orback.
            </seg>
            <seg n="7b877e3c">
              Jag ska börja med att säga att det kanske både syns på mig och
              hörs på mitt namn att jag själv har ett grekiskt ursprung.
            </seg>
            <seg n="bfa37467">
              Den här frågan känns oerhört viktig, för jag kommer ihåg när
              jag var liten och fick min första demokratiska fostran just från
              Grekiska Föreningens olika möten och ungdomsförbundets möten och
              aktiviteter i Helsingborg, där Grekiska Föreningen och Grekiska
              Ungdomsförbundet faktiskt var med och startade den svenska motsvarigheten
              till Rör inte min kompis, SOS Rasism, 1985. Det arbetet har betytt
              oerhört mycket för mig.
            </seg>
            <seg n="4ab4ae66">
              Därför kan jag inte annat än bli väldigt förvånad när det helt
              plötsligt är ett faktum att en organisation som har verkat i Sverige
              så länge som sedan 1972 ett år efter det att jag föddes bildades
              Grekiska Riksförbundet som genomfört så otroligt mycket aktiviteter
              och varit verksam i det svenska samhället nu genom ett beslut
              från Integrationsverket tvingas att lägga ned sin verksamhet.
              Det som jag tycker är viktigt att diskutera här i dag just ur
              principiell synpunkt är vad de olika etniska organisationerna
              betyder för Sverige och vilken vikt de har i det integrationsarbete
              som bedrivs ute i samhället. Men framför allt är jag intresserad
              av att höra vad integrationsministern tycker om de olika etniska
              föreningarna, och det kopplat till den integrationspolitik som
              regeringen står för.
            </seg>
            <seg n="6da053ac">
              Herr talman! Jens Orback säger att han inte vill gå in på Integrationsverkets
              beslut eftersom Integrationsverket är en självständig myndighet
              och ministern inte kan lägga sig i dess förehavanden, och det
              har jag full förståelse för. Men det är ändå intressant att höra
              vad integrationsministern anser om Grekiska Riksförbundet, för
              det har ingenting med Integrationsverket att göra. Det är ett
              riksförbund som har verkat i landet under så lång tid och har
              haft ett så viktigt uppdrag med att integrera eller åtminstone
              se till att grekerna i Sverige, de svenska grekerna, har kommit
              in i samhället och därmed också har kunnat verka där.
            </seg>
            <seg n="a6d87fbd">
              Sedan är det ju väldigt intressant med den praxis som har byggts
              upp på Integrationsverket. Jag tror inte att integrationsministern
              har någon annan uppfattning än jag i frågan. Är det verkligen
              skäligt, Jens Orback, att en dåligt och felaktigt ifylld ansökan
              ska vara grund för att en så pass gammal och aktiv riksorganisation
              får sitt anslag indraget med motiveringen att ansökan ej bekräftar
              att organisationen är demokratiskt uppbyggd? Är det verkligen
              skäligt att man tvingas lägga ned en organisation och att det
              inte anslås offentliga medel på grund av en felaktig ansökan?
            </seg>
          </u>
          <note type="speaker" n="fda8c67a">
            Anf. 47 Statsrådet JENS ORBACK (s):
          </note>
          <u who="unknown" xml:id="i-58d0902cf0bc35ab-19" n="81bf1346">
            <seg n="a7959fcb">
              Herr talman! Jag vill först säga att jag både tror och vet att
              Grekiska Riksförbundet gör ett mycket bra arbete. Det är Tasso
              Stafilidis ett bevis på, och han vittnar också om det.
            </seg>
            <seg n="621ac8b6">
              Jag kan inte gå in på själva prövningen. Jag hade inte haft något
              emot att Grekiska Riksförbundet skulle ha fått ett bidrag och
              kunnat fortsätta en bra verksamhet. Det hade till och med kunnat
              vara bra. Men jag kan inte gå in på själva prövningen av huruvida
              Grekiska Riksförbundet detta år uppfyller de krav som har satts
              upp i en förordning till Integrationsverket och som de har att
              pröva. Det handlar om att man ska vara minst 1 000 betalande medlemmar,
              att man ska vara demokratiskt uppbyggd, att man själv bekostar
              en del av sin verksamhet, att man har en riksomfattande organisation,
              att man under minst två år har bedrivit en verksamhet som främjar
              integration och att man har formulerat en utvecklingsplan för
              integration. Det är som sagt den tydliga förordningen lämnad från
              regering och riksdag.
            </seg>
            <seg n="5ffd2108">
              Integrationsverket har fattat ett beslut som till stor del, har
              jag förstått, grundar sig på det utlåtande som revisorn i Grekiska
              Riksförbundet har lämnat. Det är alltså Grekiska Riksförbundets
              eget underlag som har legat till grund för det beslut som har
              fattats av Integrationsverket.
            </seg>
            <seg n="250aea2f">
              När det gäller den principfråga som Tasso Stafilidis tar upp
              måste jag säga att jag är en tillskyndare av ett bidragssystem
              för Integrationsverket som just ska vara till för integration,
              alltså inte i första rummet för att Grekiska Riksförbundet ska
              förkovra sig, utveckla och bevara sin kultur. Det är också viktigt,
              och det hoppas jag att man kan få stöd för. Vi lämnar också ett
              organisationsstöd. Men det är viktigt att det stöd som går ut
              från Integrationsverket handlar om att integrera sig med det övriga
              Sverige, att också möta andra föreningar, finna mötesplatser för
              andra verksamheter. Det är det som är inriktningen på stödet.
            </seg>
            <seg n="fa914b5e">
              I övrigt kan jag bara säga att jag hoppas att Grekiska Riksförbundet
              och Integrationsverket kan fortsätta att föra en dialog kring
              den här frågan.
            </seg>
          </u>
          <note type="speaker" n="fa7b33fd">
            Anf. 48 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-c9aeac608d3d1f0d-1" n="81fe68fc">
            <seg n="a7ea90f5">
              Herr talman! Det är glädjande att Jens Orback har en positiv
              bild av Grekiska Riksförbundet. Men om vi tittar tillbaka i historien
              ser vi att det finns orsaker till att organisationsstödet finns
              hos just Integrationsverket. När Integrationsverket bildades fick
              man överta det här. Just utifrån den bakgrunden är det oerhört
              viktigt att det sitter en kommitté, som Jens Orback tar upp i
              sitt svar, som ser över de här frågorna.
            </seg>
            <seg n="15e2d832">
              Det är oerhört viktigt att man tittar på just de aspekter som
              Jens Orback tar upp.
            </seg>
            <seg n="b430ed4c">
              Det handlar om det arbete som alla de viktiga etniska organisationerna
              jobbar med, nämligen att utveckla och bevara den kultur som de
              en gång kom hit med. Det innebär att människor blir stärkta i
              sin egen identitet för att sedan kunna ta åt sig och klara av
              en integration.
            </seg>
            <seg n="220a65bb">
              Man kan inte säga att de här båda förehavandena är totalt skilda
              åt. De påverkas ju av varandra och samverkar. Jag kan tycka att
              det på sätt och vis är okej att Integrationsverket har haft uppgiften
              att både ge organisationsstöd och verksamhetsstöd.
            </seg>
            <seg n="fcc6539e">
              En del av det stöd som Integrationsverket ger ska givetvis ha
              en tydlig inriktning på konkreta integrationsprojekt och konkret
              integrationsarbete. Där är vi helt överens.
            </seg>
            <seg n="f982ce05">
              Ska ändå inte våra myndigheter fungera stödjande? De beslut man
              fattar ska vi inte diskutera här eftersom ingen av oss har möjlighet
              att ändra på dem. Något som jag tror att integrationsministern
              faktiskt kan åtgärda är den märkliga praxis som verkar ha vuxit
              fram, nämligen principen att inte dyka djupare i ett ärende och
              se om det finns möjlighet att hjälpa till med stödåtgärder och
              stödinsatser från en myndighets sida. Då hade man kanske kunnat
              förebygga att det kom in en felaktig eller dåligt utförd ansökan.
            </seg>
            <seg n="405b354b">
              Jag tycker inte att det är rimligt och jag anser heller inte
              att det är rättssäkert att våra myndigheter i det här fallet Integrationsverket
              på det här enkla sättet bara avfärdar en ansökan och en organisation
              som har verkat i landet sedan 1972.
            </seg>
            <seg n="654c9926">
              Jag tycker inte om att göra jämförelser mellan organisationer
              men jag har gjort det. Då har jag blivit jag ändå mer fundersam.
              Jag undrar var den röda tråden är i Integrationsverkets beslutsfattande.
              Det går inte att hitta en röd tråd så att man kan säga att de
              som har fått pengar uppfyller förordningen och de regler som finns
              medan de som inte har fått pengar inte uppfyller dem. Det känns
              alltför godtyckligt för att vara ett skydd för rättssäkerheten.
            </seg>
          </u>
          <note type="speaker" n="c4a8b127">
            Anf. 49 Statsrådet JENS ORBACK (s):
          </note>
          <u who="unknown" xml:id="i-58d0902cf0bc35ab-20" n="81bf1346">
            <seg n="32b8fbd8">
              Herr talman! När det gäller den sista frågan skulle det förvåna
              mig om Integrationsverket inte har följt förordningen. Jag tror
              att det är den röda linjen.
            </seg>
            <seg n="225aada2">
              Det var 66 organisationer som sökte bidrag och 58 fick. 28 fick
              organisations- och verksamhetsbidrag, 19 fick endast organisationsbidrag
              och 11 fick etableringsbidrag. Det var 8 organisationer, däribland
              Grekiska Riksförbundet, som detta år inte fick ett bidrag eftersom
              man på ett eller annat sätt inte uppfyllde villkoren i förordningen.
            </seg>
            <seg n="60023a4b">
              Min förhoppning, vill jag upprepa, är att Integrationsverket
              och Grekiska Riksförbundet kan fortsätta en dialog för att komma
              till rätta med det som i år gjorde att Grekiska Riksförbundet
              inte fick något stöd.
            </seg>
          </u>
          <note type="speaker" n="bb5bdd75">
            Anf. 50 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-c9aeac608d3d1f0d-2" n="81fe68fc">
            <seg n="17e277ca">
              Herr talman! Det är glädjande. Jag tycker att det är bra att
              vi ändå är så pass eniga som vi är i den här frågan. Vi får inte
              glömma bort att ett väl fungerande integrationsarbete inte görs
              enbart av oss här i riksdagen eller av er i regeringen eller av
              våra myndigheter. Integrationsarbetet ska ju fungera och verka
              utifrån golvet och gräsrötterna där människor lever och verkar.
              På det sättet tycker jag att det här är en oerhört viktig fråga.
            </seg>
            <seg n="52e7b5c2">
              Nu har Grekiska Riksförbundet tagits upp som en principiell och
              konkret fråga i och med det här beslutet.
            </seg>
            <seg n="33d47dc7">
              Anser statsrådet Jens Orback att direktivet jag har inte läst
              det till den kommitté som nu har i uppdrag att se över hur bidragen
              ska se ut i framtiden är så utförligt och fylligt att vi får en
              lösning på den fråga vi hade uppe här tidigare, nämligen att vi
              får ett stöd till de etniska organisationerna så att de kan bevara
              och utveckla sin kultur och sitt arv samtidigt som en viss del
              av stödet ska gå till konkreta riktade integrationsåtgärder? Finns
              det sådana tydliga skrivningar i direktivet att kommittén kommer
              att kunna ta ställning till och föreslå sådana konkreta åtgärder?
            </seg>
            <seg n="fe399459">
              För övrigt vill jag tacka för svaret och den här debatten.
            </seg>
          </u>
          <note type="speaker" n="b882d992">
            Anf. 51 Statsrådet JENS ORBACK (s):
          </note>
          <u who="unknown" xml:id="i-58d0902cf0bc35ab-21" n="81bf1346">
            <seg n="d9a1d38d">
              Herr talman! Avslutningsvis vill jag säga att det finns ett tydligt
              uppdrag till kommittén, men inte så tydligt som Tasso skulle vilja
              ha det eftersom vi då redan skulle bestämma exakt hur det var.
              Däremot ska man se över bidragssystemet till organisationer bildade
              på etnisk grund. Det är uppdraget. Man kommer med ett förslag,
              och sedan får vi diskutera det här i kammaren.
            </seg>
          </u>
          <note n="3ac15202">
            Överläggningen var härmed avslutad.
          </note>
          <note n="c4ece11c">
            12 § Svar på interpellation 2005/06:358 om budgetmedel för flyktingmottagandet
          </note>
          <note type="speaker" n="4383fb86">
            Anf. 52 Statsrådet JENS ORBACK (s):
          </note>
          <u who="unknown" xml:id="i-58d0902cf0bc35ab-22" n="81bf1346">
            <seg n="fe1a56f4">
              Herr talman! Tobias Billström har frågat mig vad min förklaring
              är till att utlovade pengar inte finns med i vårpropositionen
              samt hur jag motiverar en sänkning av ersättningen till Sveriges
              kommuner för det ökade flyktingmottagandet med 5 000 kr per flykting.
              Bakgrunden till frågorna är en artikel i DN den 27 mars i år där
              jag gav uttryck för att regeringen avsåg att i vårpropositionen
              satsa ytterligare 700 miljoner kronor till kommunerna som ersättning
              för det ökade flyktingmottagandet.
            </seg>
            <seg n="eb5b577b">
              Jag är helt överens med Tobias Billström om att den tillfälliga
              lagstiftningen om ny prövning av avvisnings- och utvisningsbeslut
              ökar trycket på kommunernas mottagningskapacitet. Den tillfälliga
              asyllagen innebär att kommunernas mottagande ökar kraftigt i år
              och att det dessutom blir intensivt under en begränsad tidsperiod.
              För att introduktionen av dem som nu får uppehållstillstånd ska
              fungera bra är det nödvändigt att alla landets kommuner och staten
              tar ett gemensamt ansvar.
            </seg>
            <seg n="4fe18774">
              Bosättningsarbetet har så här långt fungerat tillfredsställande
              och Integrationsverket har kunnat anvisa betydligt fler platser
              än vad man räknade med när lagen trädde i kraft. Det tyder på
              en vilja hos kommunerna att bidra till att klara bosättningen
              av det ökade antalet personer som får uppehållstillstånd innan
              det varit klart om det blir en extra ersättning från staten och
              hur stor den blir. Det är ett positivt tecken.
            </seg>
            <seg n="42664d56">
              I vårpropositionen föreslår regeringen att anslaget för kommunersättningar
              vid flyktingmottagande höjs. Kommuner som ökar sitt flyktingmottagande
              under 2006 ska bland annat kunna få en engångsersättning på 20
              000 kr för varje flykting kommunen tar emot under 2006. 100 miljoner
              kronor avsätts också under 2006 till Integrationsverket för att
              främst kunna användas för att stimulera och underlätta för kommunerna
              att snabbt ta emot ett ökat antal flyktingar från Migrationsverkets
              anläggningar.
            </seg>
            <seg n="a3577401">
              I finansplanen i vårpropositionen redovisar regeringen vidare
              att schablonersättningarna ska höjas från och med 2007 med 6 %
              vilket ger ca 10 000 kr mer för vuxna.
            </seg>
            <seg n="c855c618">
              Regeringen ger genom dessa åtgärder kommunerna både en nödvändig
              stimulansersättning i år och en mer långsiktig lösning av den
              ekonomiska kompensationen genom en permanent höjning av schablonbeloppen
              från och med nästa år. Höjningen av schablonbeloppen sker utöver
              den normala uppräkning som görs varje år med hänsyn till den årliga
              kostnadsutvecklingen.
            </seg>
            <seg n="313de6fc">
              Mot denna bakgrund är jag inte överens med Tobias Billström om
              att några pengar för flyktingmottagandet har försvunnit i vårpropositionen.
              På grund av utbetalningsreglerna för schablonbeloppen kan det
              snarare vara så att kommunerna kan få mer ersättning totalt sett
              för de personer som tas emot under 2006.
            </seg>
          </u>
          <note type="speaker" n="0bea6142">
            Anf. 53 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-b12dca2f90a36381-0" n="e482b8a7">
            <seg n="4b86303c">
              Herr talman! Tack, statsrådet, för svaret. Flyktingmottagandet
              i Sverige är en ständig diskussionsfråga. Som jag vid tidigare
              tillfällen har konstaterat i debatten med Jens Orback kan regeringens
              politiska och ekonomiska linje visavi landets kommuner närmast
              sammanfattas i tre ord: Det är lite, det är osammanhängande, och
              det är feltänkt.
            </seg>
            <seg n="d2b5e1c4">
              Det är för lite därför att de summor som regeringen anslår till
              kommunerna konstant understiger de faktiska kostnaderna. 90 %
              av pengarna försvinner enligt forskningen direkt i socialbidragens
              svarta hål. Och för återstoden ska hårt prövade kommunalpolitiker
              och tjänstemän fixa både introduktion och integration. Här finner
              vi givetvis ett grundproblem eftersom det är kommunerna som står
              för alla riskerna och inte staten.
            </seg>
            <seg n="597850ce">
              Det är också för osammanhängande därför att de pengar som skvätts
              ut inte är kopplade till någon plan. Ska en kommun ta risken och
              skriva avtal med Integrationsverket trots att arbetslösheten för
              dem med flyktingbakgrund inte ser ut att vika och trots att vi
              dessutom vet att det inte är tillfälliga projekt som hjälper?
              Alla bedömare är helt överens om detta, inklusive Integrationsverkets
              generaldirektör Andreas Carlgren som själv dömt ut den socialdemokratiska
              politiken på detta område. Ändå blir det alltjämt tillfälliga
              projekt av i stort sett alla ekonomiska resurser som sätts in
              90-talets storstadssatsningar, Blommanpengarna, tillfälliga förstärkningar.
              Det finns ingen skillnad i regeringens politik över de senaste
              tio åren och ingen långsiktighet så långt ögat når.
            </seg>
            <seg n="57064742">
              Och sist men inte minst är de politiska åtgärderna feltänkta.
              De 700 eller 600 miljonerna, beroende på vilken räknesticka som
              man väljer att använda, är inte avsedda att skapa trygghet, vare
              sig för kommunerna eller för dem som ytterst är berörda, nämligen
              flyktingarna.
            </seg>
            <seg n="65295bae">
              Statsrådets besked till Annette på Arbetsutvecklingscentrum i
              Malmö, till Mikael i Borås eller till Mahmoud i Karlshamn är inte
              att de ska känna sig trygga i sitt viktiga arbete med att hjälpa
              människor in på arbetsmarknaden. Deras trygghet ökas inte av det
              här svaret och den politik som det representerar.
            </seg>
            <seg n="be17fd95">
              Det är inte jag som har valt datum för denna interpellationsdebatt.
              Ändå är det en händelse som ser ut som en tanke att vi debatterar
              flyktingmottagandet samma dag som den borgerliga alliansen presenterar
              en verklig ändring för att rädda människor från utanförskap. Vi
              moderater föreslår nu tillsammans med de andra borgerliga partierna
              sänkningar av arbetsgivaravgifterna på bred front med 3,5 miljarder
              kronor. Det handlar om hotell- och restaurangbranschen, bilverkstäder,
              reparationer av hushållsmaskiner, personalmatsalar, catering,
              städföretag som städar hos privatpersoner, frisörer och skönhetssalonger.
              Det handlar kort sagt om alla tjänsteyrken som tänkas kan. På
              så vis satsar vi på att lotsa in människor på arbetsmarknaden
              och ge dem en möjlighet att slå rot. Vi skapar förutsättningar
              för att de ska lära sig bättre svenska, komma in i samhället och
              genom egen försörjning få känna stolthet över vad de bidrar med.
            </seg>
            <seg n="a7e2d8eb">
              Frågan är vad regeringen gör. Jag tycker inte att detta svar
              har gett någon klarhet på den punkten.
            </seg>
          </u>
          <note type="speaker" n="14b1673f">
            Anf. 54 Statsrådet JENS ORBACK (s):
          </note>
          <u who="unknown" xml:id="i-58d0902cf0bc35ab-23" n="81bf1346">
            <seg n="17cbc78e">
              Herr talman! Jag blir en aning förbryllad i debatten med Tobias
              Billström. Jag trodde att jag skulle svara på de frågor som Tobias
              Billström har ställt. Och den fråga som var på tapeten var huruvida
              det har försvunnit pengar utifrån tanken att ge 25 000 kr i bidrag
              till dem som tar emot flyktingar år 2006.
            </seg>
            <seg n="7f186576">
              Jag kanske ska upprepa svaret på den fråga som jag fick. Om till
              exempel Tobias Billström skulle komma hit i maj som flykting så
              får kommunerna nu enligt det nya förslaget mer än 25 000 kr för
              detta mottagande. Så på den frågan är svaret inte att det har
              minskat utan att det snarast har ökat, om Tobias Billström är
              intresserad av den fråga som han själv ställde.
            </seg>
            <seg n="cc3d55b8">
              Men nu utvecklar Tobias Billström andra frågor, och jag är inte
              sämre än att jag kan svara på dem också. Låt mig då berätta för
              dem som lyssnar på detta hur flyktingpolitiken har sett ut.
            </seg>
            <seg n="3cf11e70">
              Sverige tog emot väldigt många flyktingar som sökte skydd i Sverige
              i början av 90-talet, inte minst på grund av konflikten i forna
              Jugoslavien. Det sammanföll med den största ekonomiska kris som
              Sverige har haft sedan 30-talet. Jag kanske inte behöver berätta
              vilka som då var i regeringsställning. Och det hade säkert också
              med konjunkturen att göra. Det var mörka år, inte minst för den
              som var ny på en arbetsplats, en ung person, en människa med utländsk
              bakgrund. En halv miljon människor tvingades bort från sina anställningar.
            </seg>
            <seg n="e0675e2d">
              Sedan dess har vi envetet jobbat för att människor åter ska komma
              in i sysselsättning. Och vi kan se resultat. Vi kan se att antalet
              områden med låg sysselsättning har halverats. Vi kan se att sysselsättningsgraden
              för utrikes födda har närmat sig den för inrikes födda. Vi kan
              se att sysselsättningsgraden har minskat med 6 %.
            </seg>
            <seg n="80816061">
              Eftersom Tobias Billström hänvisar till Integrationsverkets generaldirektör,
              kan jag påminna om att Rapport Integration lämnades för några
              veckor sedan, och det blev en ganska intressant debatt. Det visade
              sig nämligen att man kan göra denna jämförelse i tiden och se
              hur utvecklingen har skett i Sverige. Men man kan också jämföra
              med andra länder.
            </seg>
            <seg n="d7075edf">
              Tobias Billström brukar ofta kalla integrationsdebatten för misslyckad.
              Men vilka ord använder Tobias Billström för Danmark som har en
              sysselsättningsgrad för utrikes födda som ligger 10 % under den
              i Sverige? Man kan jämföra med andra länder som också tar emot
              en stor del flyktingar, till exempel Tyskland, Holland och Frankrike.
              Sverige har en högre sysselsättningsgrad än alla dessa länder.
              Jag tror inte att integrationspolitiken löses i en handvändning.
              Det är samma jämlikhetspolitik som klasskamp eller kamp för jämställdhet
              mellan män och kvinnor. Men jag är väldigt glad över att vi ser
              att kuggarna tar i och att det gör skillnad vilken politik som
              man bedriver. Ibland måste man också jämföra sig med jämförbara
              länder. Och där ser vi att Sverige ligger bra till. Men jag vet
              inte vilka uttryck som Tobias Billström använder för de länder
              som inte gör lika bra resultat som Sverige.
            </seg>
          </u>
          <note type="speaker" n="04c5638a">
            Anf. 55 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-b12dca2f90a36381-1" n="e482b8a7">
            <seg n="245c6d7a">
              Herr talman! Statsrådet tycks tro att det är fördelningen av
              pengar ett budgetår som är problemet. Vad jag vill peka på är
              att detta är en ointressant fråga så länge som pengarna existerar.
              Man kan dock notera att det krävdes denna interpellationsdebatt
              för att regeringen skulle tala om att det faktiskt är en förskjutning
              av 100 miljoner kronor från 2006 till 2007 som planeras. Annars
              blir inte slutsumman de 700 miljoner som utlovats. Varför det
              inte sades från början kan vara värt att begrunda.
            </seg>
            <seg n="2af66340">
              Då finns det som sagt större anledning till oro inför det faktum
              att statsrådet i sin argumentation inte noggrant redogjorde för
              hur dessa 600700 miljoner kronor kommer att disponeras. Om det
              är enbart schablonersättningen som höjs kan man befara ungefär
              samma utveckling som tidigare med höga ekonomiska trösklar för
              den som vill in på arbetsmarknaden. Pengarna går till kommunerna
              som sedan tvingas använda dem till försörjningsstöd.
            </seg>
            <seg n="68df0b38">
              Det kusliga är ju också att detta stöd oftast utgår i form av
              socialbidrag. Och då finns det en inkomstavräkningsprincip som
              gör att det inte lönar sig att ta ett arbete.
            </seg>
            <seg n="d0759cd0">
              Vi moderater tycker att man i stället borde uppmuntra kommunerna
              att använda sig av introduktionsersättningen som den borgerliga
              regeringen införde en gång i tiden. Den medger att man tjänar
              pengar utan att bidraget minskas rakt av. Men den väljer många
              kommuner i dag bort därför att den kostar mer. Jag har inte hört
              något om principerna för de pengar som nu ska delas ut. Därför
              utgår jag från att problemet förblir oförändrat stort på denna
              punkt.
            </seg>
            <seg n="8126b45e">
              Från moderat sida tycker vi att det går att ställa dubbla krav
              i integrationspolitiken, dels krav på kommunerna att leverera
              en politik som gör att antalet flyktingar som kommer i arbete
              ökar, dels krav på staten att ändra förutsättningarna. Flyktingmottagandet
              måste bli nationellt och alltså ett statligt åtagande och inte
              ett kommunalt. Aldrig så mycket medel kommer aldrig att ändra
              kommunernas vilja att skriva avtal om inte grundförutsättningarna
              ändras.
            </seg>
            <seg n="5f204545">
              Vi moderater lägger, som jag sade tidigare, 3,5 miljarder på
              att rubba hindren för att människor ska komma i arbete samtidigt
              som vi satsar på ett skatteavdrag för yrken som är kopplade till
              tjänstesektorerna, där vi internationellt sett, vilket Jens Orback
              borde vara medveten om med utgångspunkt i hans egen jämförelse,
              ligger extremt dåligt till. Vi har alldeles för få sysselsatta
              i tjänstesektorn i Sverige jämfört med vad som skulle kunna vara
              fallet. Men ni gör inga politiska förändringar i er budget, vare
              sig i vårbudgeten eller i de tidigare framlagda, för att ändra
              detta förhållande. Det gör däremot vi. Vi vill att människor ska
              in och börja arbeta i landets personalmatsalar, i bilverkstäderna,
              i cateringfirmorna, i de små städföretagen som städar hos privatpersoner,
              alltså kort sagt alla de möjligheter som man har att snabbt få
              in en fot på arbetsmarknaden.
            </seg>
            <seg n="091d12ab">
              Vi skapar förutsättningarna för att anställa och att bli anställd.
              När regeringens 700 miljoner kronor är slut finns för väldigt
              många människor bara drömmarna om ett arbete kvar. Men med vår
              politik kan människor faktiskt känna att det lönar sig att ta
              ett arbete, för det ger mer tillbaka än att gå på bidrag. Det
              är skillnaden mellan vår politik och den politik som du representerar,
              mellan Socialdemokraterna och Moderaterna tillsammans med den
              övriga borgerliga alliansen.
            </seg>
          </u>
          <note type="speaker" n="3209f01a">
            Anf. 56 Statsrådet JENS ORBACK (s):
          </note>
          <u who="unknown" xml:id="i-58d0902cf0bc35ab-24" n="81bf1346">
            <seg n="a8e33eb6">
              Herr talman! Det var intressant att höra Tobias Billströms inledning.
              Han tycker att budgetfrågan är ointressant. Det är ju den fråga
              han själv har ställt, men han får väl recensera sina egna frågor.
              På den punkten ska jag inte invända ytterligare.
            </seg>
            <seg n="82228f61">
              Jag tänkte ändå förklara hur systemet med ersättningar ser ut.
              Om man kommer hit som flykting får kommunen en viss ersättning
              under år 2006. Men för samma flykting får kommunen också ersättning
              under år 2007 och år 2008. Allting betalas alltså inte ut på samma
              gång.
            </seg>
            <seg n="bddb9270">
              Om man gör som vi har sagt och höjer schablonen år 2007 kommer
              det dem till del som tar emot år 2006. De som tar emot år 2006
              får alltså nu mer pengar än de skulle ha fått enligt det ursprungliga
              förslaget. På den punkten vill jag tillbakavisa Tobias Billströms
              kritik.
            </seg>
            <seg n="6b3f5b15">
              När det gäller arbetslöshetssatsningen har bland annat Moderata
              samlingspartiet föreslagit en hel del besparingar vad gäller arbetsmarknadsåtgärder.
              Jag har aldrig förstått det resonemanget. Jag har nämligen aldrig
              förstått varför det vore bättre att gå öppet arbetslös än att
              vara i någon form av arbetsmarknadspolitisk åtgärd.
            </seg>
            <seg n="dc4f6284">
              Tobias Billström talar föraktfullt om plusjobb som inte riktiga
              jobb. Jag förstår inte varför inte en människa som just jobbar
              i en sådan matsal som Tobias Billström talade om eller som jobbar
              i en skola eller på ett servicehus också ska få en chans att komma
              in på arbetsmarknaden.
            </seg>
            <seg n="bc0f85e0">
              Sedan kan vi också diskutera våra olika stödåtgärder. Ibland
              är det rätt likartade förslag. Där hoppas jag att vi också kan
              få en samsyn i riksdagen. Oavsett om vi sedan kallar det för aktivitetsstöd
              eller använder de begrepp som Tobias Billström döper sina förslag
              till skiljer det i viss utsträckning därför att det är fråga om
              betydligt färre och därför att betydligt mindre pengar är avsatta
              till dem. Det gör att vi inte kan ställa upp. Däremot finns det
              säkert en del förslag som vi kan finna en samsyn om här i riksdagen
              just för att bekämpa arbetslösheten, vilket är den allra viktigaste
              frågan, och den är intressant just nu när vi kan se att det faktiskt
              vänder, när vi kan se att kuggarna tar i.
            </seg>
            <seg n="c0c60c08">
              Man kan också tala om konjunktur. Men jag tror inte att det alltid
              är fråga om slumpen. Det är ingen slump att det går bra för Sverige.
              Sedan kan vi diskutera vad vi gör när det är tillväxt. Där har
              Tobias Billström en långsiktig vision, nämligen att sänka skattetrycket
              med 250 miljarder. Vi tycker i stället att de pengarna kan användas
              bland annat till arbetslöshetsbekämpning men även till att göra
              nya investeringar som också skapar arbete för ungdomar, för äldre
              och för barn. Där finns den stora ideologiska skillnaden mellan
              mig och Tobias Billström.
            </seg>
          </u>
          <note type="speaker" n="b3842f75">
            Anf. 57 TOBIAS BILLSTRÖM (m):
          </note>
          <u who="tobias_billstrom_31267a" xml:id="i-b12dca2f90a36381-2" n="e482b8a7">
            <seg n="ab75406a">
              Herr talman! Det var intressant att höra integrationsministern
              säga att bekämpningen av arbetslösheten är en viktig fråga. Häromdagen
              ja, förresten i går sade Göran Persson i sitt förstamajtal att
              det inte alls är en prioriterad eller viktig fråga. Han tror inte
              alls att det kommer att bli en valfråga. Men det är klart att
              har man inte ens inom regeringen koll på vad man tycker och tänker,
              hur ska man då klara sig ute på fältet?
            </seg>
            <seg n="a3a996ab">
              Det finns också en hel del saker att säga om integrationsministerns
              påstående om arbetsmarknadsinsatser och våra förändringar där.
              Ja, vi kan se att det är en hel del arbetsmarknadsinsatser genom
              åren som har gjort människor mindre anställningsbara, till exempel
              den beramade aktivitetsgarantin med procentsiffror som skulle
              få, höll jag på att säga, den mest orädde arbetsförmedlare eller
              politiker att förfäras.
            </seg>
            <seg n="9e8c4e19">
              Frågan om ersättningen till landets kommuner är inte frikopplad
              från möjligheten att ta ett arbete. Det handlar om att man måste
              få mer i plånboken om man arbetar än om man inte gör det. Det
              här landet har inte någon fungerande integrationspolitik, vilket
              denna debatt är ett bevis på.
            </seg>
            <seg n="970bb4c1">
              När jag talar om otryggheten gentemot dem som ska effektuera
              regeringens politik gör jag det utifrån erfarenheter ute på fältet
              när jag har mött dem som arbetar med de förutsättningar som regeringen
              ger dem. Integrationsministern är sällsynt illa underrättad om
              han tror att de inte ser att det tillfälliga bidraget från regeringen
              inte är den lösning som han försöker göra gällande att det är.
            </seg>
            <seg n="45d53a15">
              Detsamma gäller landets kommunpolitiker, oavsett om de är av
              blå eller om de är av röd kulör. Till syvende och sist är det
              ju de som ska ratta effekterna av regeringens uppgörelse med Vänstern
              och Miljöpartiet om den tillfälliga insatsen. Uppräkningen är
              för dem av föga värde. Det är endast åtgärder som varaktigt ändrar
              förutsättningarna för att bli anställd och skapa sig en egen tillvaro
              som ändrar spelets regler; annars fortsätter bara antalet förlorare
              i de utsatta områdena att öka. Det är tyvärr min tro att den här
              tillfälliga asyllagstiftningen och de följdåtgärder som regeringen
              har presenterat i vårpropositionen kommer att göra sällsynt lite
              för att förbättra här. Det är väldigt tråkigt.
            </seg>
          </u>
          <note type="speaker" n="2fe656f3">
            Anf. 58 Statsrådet JENS ORBACK (s):
          </note>
          <u who="unknown" xml:id="i-1f1fe58174e574ea-6" n="81bf1346">
            <seg n="aa0cd495">
              Herr talman! Alltfler kommuner använder sig nu av en introduktionsersättning.
              Jag tycker också att det är bra att man kopplar introduktionsersättningen
              till en handlingsplan som man är överens om. Jag har inget emot
              att man använder den just som ett incitamentsverktyg den som inte
              följer den här ömsesidiga planen ska inte heller ha en introduktionsersättning.
              Därför tycker jag att det är bra att alltfler kommuner använder
              sig av den.
            </seg>
            <seg n="2e0d8d2f">
              Jag tycker att det är ett hån mot alla som gör ett storartat
              arbete för integration ute i landet att, som Tobias Billström
              gör, säga att ingenting händer. Jag besöker väldigt många arbetsplatser,
              fackföreningar, jobbcentrum och skolor där man gör ett fantastiskt
              arbete. Låt mig avslutningsvis ta bara två exempel.
            </seg>
            <seg n="57697fb8">
              Till den svenska högskolan i dag söker lika många män och kvinnor
              med utrikes bakgrund som övriga i landet. Det är en framgångsresa
              för alla de människor som har tagit sig dit, och det är också
              en framgångsresa för vår svenska skola.
            </seg>
            <seg n="68635097">
              Det andra exemplet vill jag ta just för att slå hål på en myt.
              Det sägs ju då och då att läkare kör taxi. I dag kör ingen person
              taxi som kan och vill jobba som läkare i Sverige. Det har vi klarat
              av därför att vi har hittat ett bra valideringssystem. Vi har
              hittat ett bra test. Den som inte klarar det kan gå en kompletterande
              utbildning.
            </seg>
            <seg n="f5e7521c">
              Därför ser det ut så här i dag i Sverige: Mer än hälften av alla
              människor som får en legitimation i Sverige för att bli läkare
              har en utbildning från ett annat land. Det är en väldigt bra möjlighet
              för Sverige att ta till vara andras kunskaper. En sådan uppräkning
              skulle jag kunna göra på många andra områden, och jag skulle snarare
              vilja rikta ett tack för alla de människor som är med i den jämställdhetskamp
              som gör att Sverige framöver ska bli ett framgångsland när det
              gäller integration.
            </seg>
          </u>
          <note n="3ac15202">
            Överläggningen var härmed avslutad.
          </note>
          <note n="7cd5b75e">
            13 § Anmälan om inkomna uppteckningar från EU-nämndssammanträde
          </note>
          <note n="e2e4bb59">
            Talmannen anmälde att uppteckningar från EU-nämndens sammanträde
            fredagen den 7 april inkommit.
          </note>
          <note n="10fab6f8">
            14 § Förnyad bordläggning
          </note>
          <note n="9c4d27a7">
            Föredrogs och bordlades åter
          </note>
          <note n="c3b6ee20">
            15 § Bordläggning
          </note>
          <note n="dbeff935">
            Anmäldes och bordlades
          </note>
          <note n="5e2cacea">
            16 § Anmälan om interpellationer
          </note>
          <note n="f4fd3a6f">
            Anmäldes att följande interpellationer framställts
          </note>
          <note n="c986b745">
            den 28 april
          </note>
          <note n="36e2cc51">
            Jan Lindholm
          </note>
          <note n="16105334">
            den 2 maj
          </note>
          <note n="60a50c19">
            Helena Höij
          </note>
          <note n="900c547d">
            Mikael Damberg
          </note>
          <note n="4be72b4c">
            Yvonne Ruwaida
          </note>
          <note n="c8d8dd55">
            Ingegerd Saarinen
          </note>
          <note n="a1a03025">
            Christer Winbäck
          </note>
          <note n="d7b2c7cf">
            Interpellationerna redovisas i bilaga som fogats till riksdagens
            snabbprotokoll tisdagen den 9 maj.
          </note>
          <note n="6b385330">
            17 § Anmälan om frågor för skriftliga svar
          </note>
          <note n="2d84489e">
            Anmäldes att följande frågor för skriftliga svar framställts
          </note>
          <note n="16105334">
            den 2 maj
          </note>
          <note n="98001ccf">
            Annelie Enochson
          </note>
          <note n="98001ccf">
            Annelie Enochson
          </note>
          <note n="68ad2d05">
            Gunilla Tjernberg
          </note>
          <note n="77829acd">
            Yilmaz Kerimo
          </note>
          <note n="175776eb">
            Jan-Evert Rådhström
          </note>
          <note n="b00fd4d8">
            Cabotage
          </note>
          <note n="451a433e">
            Gunnar Nordmark
          </note>
          <note n="c8d8dd55">
            Ingegerd Saarinen
          </note>
          <note n="877cdb63">
            Frågorna redovisas i bilaga som fogats till riksdagens snabbprotokoll
            tisdagen den 9 maj.
          </note>
          <note n="de3040e5">
            18 § Anmälan om skriftligt svar på fråga
          </note>
          <note n="1b70c771">
            Anmäldes att skriftligt svar på följande fråga inkommit
          </note>
          <note n="16105334">
            den 2 maj
          </note>
          <u who="unknown" xml:id="i-644e82269a176de8-6" n="81bf1346">
            <seg n="ef3209e6">
              Torsten Lindström
            </seg>
          </u>
          <note n="297f84da">
            Svaret redovisas i bilaga som fogats till riksdagens snabbprotokoll
            tisdagen den 9 maj.
          </note>
          <note n="c751c8a9">
            19 § Kammaren åtskildes kl. 18.38.
          </note>
          <note n="d20c90d4">
            Förhandlingarna leddes
          </note>
          <note n="e6e7afbc">
            /Monica Gustafson
          </note>
        </div>
      </body>
    </text>
  </TEI>
</teiCorpus>
