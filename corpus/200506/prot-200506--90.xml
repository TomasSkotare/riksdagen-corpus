<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--90</head>
          <docDate when="2005-03-20">2005-03-20</docDate>
        </div>
      </front>
      <body>
        <div>
          <note n="bcb4fc0a">
            ﻿
          </note>
          <note n="e10a1e1d">
            Riksdagens protokoll
          </note>
          <note n="644beb37">
            2005/06:90
          </note>
          <note type="date" n="0182c09c">
            Måndagen den 20 mars
          </note>
          <note n="13059c55">
            Kl. 12:00 - 14:21
          </note>
          <note n="494f52ff">
            1 § Justering av protokoll
          </note>
          <note n="e5a8418c">
            Justerades protokollen för den 13 och 14 mars.
          </note>
          <note n="0e118208">
            2 § Meddelande om särskild debatt och ändringar i kammarens sammanträdesplan
          </note>
          <note n="ba663120">
            Talmannen meddelade att torsdagen den 23 mars kl. 12.00 skulle
            särskild debatt om ungdomsarbetslösheten äga rum varigenom voteringen
            kl. 12.00 skulle utgå och arbetsplenum inledas kl. 15.00. Frågestunden
            kl. 14.00 och voteringen kl. 17.00 skulle äga rum enligt tidigare
            planering.
          </note>
          <note n="70be2e2a">
            Meddelandet hade delats ut till kammarens ledamöter.
          </note>
          <note n="0644d7b3">
            3 § Meddelande om frågestund
          </note>
          <note n="aed090aa">
            Talmannen meddelade att vid frågestunden torsdagen den 23 mars
            kl. 14.00 skulle följande statsråd närvara:
          </note>
          <note n="5db888b9">
            Vice statsminister Bosse Ringholm, näringsminister Thomas Östros,
            statsrådet Ulrica Messing, jordbruksminister Ann-Christin Nykvist
            och statsrådet Ibrahim Baylan.
          </note>
          <note n="26871539">
            4 § Svar på interpellation 2005/06:296 om våldtäkt mot barn
          </note>
          <note type="speaker" n="91e0fa9b">
            Anf. 1 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-0" n="f7794376">
            <seg n="30b0cf88">
              Herr talman! Rolf Olsson har frågat mig om jag avser att vidta
              några åtgärder när det gäller att förtydliga bestämmelserna om
              våldtäkt mot barn samt vad gäller domstolsväsendets kompetens
              när det gäller barn. Frågorna har ställts mot bakgrund av två
              domar som Högsta domstolen nyligen meddelat.
            </seg>
            <seg n="0ab27e61">
              Bekämpningen av sexualbrott är en av mina högst prioriterade
              frågor och ett område där regeringen lägger ned mycket arbete.
            </seg>
            <seg n="2db5702d">
              Den 1 april 2005 trädde en ny och på många punkter stärkt sexualbrottslagstiftning
              i kraft. I syfte att lyfta fram och förstärka skyddet för barn
              och ungdomar mot att utsättas för sexuella kränkningar infördes
              bland annat särskilda straffbestämmelser om sexualbrott mot barn,
              till exempel våldtäkt mot barn och sexuellt utnyttjande av barn.
            </seg>
            <seg n="10e42f97">
              Enligt den nya lagstiftningen gäller som huvudregel att den som
              har samlag med ett barn under 15 år ska dömas för våldtäkt mot
              barn om inte brottet med hänsyn till omständigheterna vid brottet
              är att anse som mindre allvarligt, då personen i stället ska dömas
              för sexuellt utnyttjande av barn. Exakt var gränsen mellan dessa
              båda brott ska dras kan inte bestämmas i lag. Av förarbetena till
              bestämmelsen om sexuellt utnyttjande av barn framgår dock med
              tydlighet att avsikten är att den ska tillämpas restriktivt. Som
              ett typexempel nämns fall där två personer, varav den ena är strax
              under 15 år, frivilligt har samlag med varandra. En förutsättning
              för att över huvud taget tillämpa bestämmelsen är att den person
              som gärningen riktas mot, med hänsyn till sin utveckling och omständigheterna
              i övrigt, haft förutsättningar att bedöma och ta ställning till
              situationen.
            </seg>
            <seg n="1627123d">
              Ansvaret för att tolka och tillämpa straffbestämmelser i enskilda
              fall ligger alltid på domstolarna. Bestämmelserna om våldtäkt
              mot barn och sexuellt utnyttjande av barn måste fortfarande prövas
              i varje enskilt fall och hänsyn tas till samtliga relevanta omständigheter.
            </seg>
            <seg n="76d376c8">
              Sexualbrottslagstiftningen är relativt ny och har inte varit
              i kraft i mer än ett års tid. Dessutom finns det anledning att
              anta att Högsta domstolen kommer att ge ytterligare vägledande
              uttalanden i mål om sexualbrott mot barn. Jag kan försäkra Rolf
              Olsson att jag fortlöpande följer utvecklingen på området och
              kommer att vara uppmärksam på om tillämpningen av lagstiftningen
              står i överensstämmelse med dess intentioner.
            </seg>
            <seg n="2cfc871d">
              Rolf Olsson tar även upp frågan om domstolsväsendets kompetens
              när det gäller barn. I det sammanhanget kan nämnas att Domstolsverket
              kontinuerligt arbetar för att utbilda domare i frågor som rör
              barn. I Domstolsverkets kurser för nyutnämnda ordinarie domare
              och i den återkommande utbildningen för domare samt i kurserna
              för fiskaler ingår avsnitt som rör barn och unga. I dessa avsnitt
              behandlas bland annat FN:s konvention om barnets rättigheter,
              barnet i rättsprocessen och hur barn minns och berättar om våld.
            </seg>
            <seg n="995ddab0">
              Våldtäkt och andra sexualbrott måste bekämpas på bred front.
              Mycket har redan gjorts men självklart kan mer göras. Frågorna
              kommer därför att ges fortsatt hög prioritet inom regeringen.
              Jag kommer att vidta de åtgärder som behövs för eventuella justeringar.
            </seg>
          </u>
          <note type="speaker" n="dc3706c0">
            Anf. 2 ROLF OLSSON (v):
          </note>
          <u who="rolf_olsson_2d3bf9" xml:id="i-6169ad3a7ef60e6a-0" n="7948d045">
            <seg n="7b27410d">
              Herr talman! Jag vill inledningsvis tacka ministern för svaret
              på interpellationen.
            </seg>
            <seg n="611339fe">
              Precis som justitieministern sade trädde vår nuvarande sexualbrottslagstiftning
              i kraft våren 2005, den 1 april, och bygger på en proposition
              som togs fram i samarbete mellan regeringen, Vänsterpartiet och
              Miljöpartiet. I Vänsterpartiet tycker vi fortfarande att lagen
              har inneburit viktiga förbättringar, förtydliganden, för de människor
              som utsätts för sexualbrott. En av de viktigaste förändringarna
              var införandet av de särskilda straffbestämmelserna om våldtäkt
              mot barn. De infördes för att ytterligare markera allvaret i brotten.
            </seg>
            <seg n="03539e8f">
              Antagandet av bestämmelserna om våldtäkt mot barn skedde med
              den klara inriktningen att alla de allvarliga handlingar som beskrivs
              i lagtexten och kommentarerna ska bedömas som våldtäkt oavsett
              om tvång, hot eller våld har förekommit eller inte. Det slås också
              fast i propositionen att det inte heller ska gå att föra några
              resonemang om att barn kan samtycka till sexuella handlingar.
              Det ska inte ges något utrymme till diskussioner om huruvida barnet
              självt har medverkat i och därmed inte tvingats till den sexuella
              aktiviteten.
            </seg>
            <seg n="05bb80ce">
              Bakgrunden till den strikta synen på våldtäktsbrott mot barn
              har givetvis grunden i att begrepp som frivillighet och samtycke
              är främmande i de här sammanhangen när det handlar om barn. Sexuella
              övergrepp mot barn innebär alltid en mycket allvarlig kränkning
              av barnens integritet.
            </seg>
            <seg n="c388bbc5">
              Herr talman! Vi var nog rätt många bland riksdagens beslutsfattare
              som levde och lever i den fasta övertygelsen att bestämmelserna
              om våldtäkt mot barn med den nya sexualbrottslagen skärptes och
              förtydligades på ett riktigt och rimligt sätt med barnens bästa
              för ögonen. Det var en bred uppslutning kring de nu gällande bestämmelserna.
              Inga reservationer avgavs från något parti när det gällde våldtäkt
              mot barn. Vi har också grundad anledning att tro att beslutet
              om bestämmelserna om våldtäkt mot barn är väl förankrade hos en
              mycket stor del av svenska folket.
            </seg>
            <seg n="768a321e">
              Mot den bakgrunden blir Högsta domstolens domar mot de två män
              som har haft samlag med flickor under 15 år oerhört viktiga. De
              dömdes inte till våldtäkt mot barn utan de dömdes till sexuellt
              utnyttjande av barn. Det fanns delade meningar bland de dömande,
              men domarna blir likväl vägledande.
            </seg>
            <seg n="9f084302">
              Vi ska inte här diskutera Högsta domstolens domar. De ligger
              fast. Men ett faktum är att den praxis som nu sätts genom domarna
              enligt vår mening går i en annan riktning än intentionerna i propositionen
              och betänkandet. Det finns anledning att redan nu fundera över
              behovet av förtydliganden. Det är problematiskt. Vänsterpartiet
              anser inte att vi bara lugnt kan invänta fler domar i Högsta domstolen
              och dessutom avvakta utvärderingen som ska komma om några år.
              Intentionerna med lagen måste säkras, menar jag. Jag förväntar
              mig åtminstone några signaler från ministern om att möjliga åtgärder
              kan vidtas inom detta som jag är övertygad om att vi båda tycker
              oerhört viktiga område.
            </seg>
          </u>
          <note type="speaker" n="483f8936">
            Anf. 3 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-1" n="f7794376">
            <seg n="416bd8e4">
              Herr talman! Det har varit en bra lag. Det har visat sig att
              det vi har talat om, att fler situationer ska bedömas som våldtäkt,
              också har blivit resultatet. Det ger ett ökat skydd för alla flickor.
              Det är också riktigt att vi på flera punkter har varit överens,
              alla sju partierna, och ingen har haft några invändningar.
            </seg>
            <seg n="2dc3e84c">
              Låt mig förklara det vi har varit överens om. Vi har varit överens
              om att det inte ska vara fråga om något samtycke när det är en
              brottslig gärning. Det har det heller inte varit, varken i utdömda
              domar eller i något annat fall. Det vi har varit helt överens
              om är att det faktiskt kan vara straffritt för personer över 15
              år att ha sex med någon under 15 år. När vi arbetar med denna
              fråga brukar vi kalla den för skolreseproblemet. Låt mig upprepa
              om Rolf Olsson inte kommer ihåg. Det är till exempel två personer
              som går i nian och åker på en skolresa på hösten. Pojken fyller
              år i september, och flickan fyller år i november. Så har de sex
              med varandra i oktober. Då är det ganska orimligt att den person
              som råkar fylla år i september ska dömas för våldtäkt på sin två
              månader yngre skolkamrat. Det är en fråga som kanske mer rör föräldrarna
              och skolan än att det ska anses att en person ska dömas för våldtäkt.
              Låt oss göra klart att alla var överens om detta. Det vore fullkomligt
              orimligt.
            </seg>
            <seg n="90bfcc0f">
              Låt oss också säga att när det handlar om åldrarna 14 år och
              16 eller 17 år, och det fortfarande görs helt frivilligt, blir
              situationen att det är fråga om något straffbart eftersom åldersskillnaderna
              är för stora.
            </seg>
            <seg n="bde6806c">
              Vi har sagt mycket tydligt att det är klart att det inte går
              att säga exakt 17 år, fyra månader och tre dagar, utan det som
              är viktigt är att det med hänsyn till omständigheterna blir straffbart
              om det till exempel är för stor åldersskillnad. Då är det också
              så, som vi tillsammans kommit överens om i alla sju partierna,
              att det är mer rimligt att man går från denna situation som är
              helt straffri till sexuellt utnyttjande och därefter till våldtäkt
              mot barn. Det är precis på det sättet vi har resonerat.
            </seg>
            <seg n="fe5610ab">
              Då är vi i den situationen det är helt riktigt att vi inte ska
              recensera att det kommer två domar där man inte är överens men
              där majoriteten vill döma för våldtäkt mot barn i stället för
              sexuellt utnyttjande. De har alltså dömt, och det är, som de noga
              har förklarat, tack vare den stränga sexualbrottslagen som straffen
              har blivit högre och man ser det på ett annat sätt.
            </seg>
            <seg n="cdae066a">
              Vi har tydligt sagt att om undantagen blir för stora, nämligen
              att det blir för många fall av sexuellt utnyttjande, kommer vi
              inte att acceptera det utan kommer att göra de justeringar som
              behöver göras. Men det är alldeles för tidigt i dag att säga exakt
              hur det här kommer att ske bara utifrån två fall där man inte
              ens är överens när vi vet att flera fall kommer.
            </seg>
            <seg n="c7294fa1">
              Vi ska vara medvetna om detta som vi nu har talat om, nämligen
              att det är straffritt när det är två personer som är mer eller
              mindre jämnåriga, att det sedan går över till sexuellt utnyttjande
              men att det ska vara undantag och att huvudregeln ska vara våldtäkt
              mot barn. Det är någonting som vi har kommit överens om, som sagt
              var, och det ska vi stå upp för. Vi ska också klargöra att vi
              inte tvekar att göra de justeringar som behövs. Men då måste vi
              alltså ha ett något bättre underlag än två domar där man inte
              är helt överens.
            </seg>
            <seg n="9c3f1f32">
              Om Rolf Olsson nu har något exakt förslag om var åldersgränsen
              ska gå är det inte vad han tidigare har sagt när vi har suttit
              och arbetat med detta. Men det vore intressant att höra hur man
              ska reda ut just den problematiken, hur det ska gå till, om man
              nu efter två domar så tvärsäkert kan säga exakt vad som ska ändras.
            </seg>
          </u>
          <note type="speaker" n="2abea72e">
            Anf. 4 ROLF OLSSON (v):
          </note>
          <u who="rolf_olsson_2d3bf9" xml:id="i-6169ad3a7ef60e6a-1" n="7948d045">
            <seg n="2219b134">
              Herr talman! Nej, justitieministern, jag ger inte uttryck för
              någon tvärsäkerhet på det här området. Men jag tar mig friheten
              och rätten att uttrycka stark oro över att de intentioner som
              jag tyckte att vi var överens om nu är lite i fara utifrån de
              här domarna. Återigen: Jag ifrågasätter dem inte, men jag måste
              värdera dem, sett mot bakgrund av intentionerna.
            </seg>
            <seg n="13d32b2e">
              Jag delar inte uppfattningen och jag har noterat att ministern
              har gett uttryck för det i svaret och i tidningsartiklar att vi
              ska förhålla oss avvaktande och invänta fler domar från Högsta
              domstolen. De här två domarna utgör var för sig viktiga led i
              skapandet av den praxis som följer på Högsta domstolens utslag.
              De drar i väg i en riktning som jag menar inte överensstämmer
              med intentionerna i propositionen. Jag ifrågasätter alltså inte
              den rättsliga prövningen, men jag lutar åt att vi som lagstiftare
              inte har varit tillräckligt tydliga med att uttrycka våra intentioner
              i skrivningarna om våldtänkt mot barn.
            </seg>
            <seg n="c02e13e5">
              Det är många fler än jag som ger uttryck för den här oron och
              den här uppfattningen. Barnombudsmannen har uttalat det väldigt
              tydligt. Riksåklagaren har också gjort det. Även från justitieministerns
              egna partivänner, från det socialdemokratiska kvinnoförbundet,
              kom i förra veckan tydliga uttalanden med stark oro för att intentionerna
              när lagen antogs inte kommer till uttryck som var avsikten och
              att det inte duger med inställningen vänta och se.
            </seg>
            <seg n="60e68beb">
              Herr talman! Inför och i samband med beslutet om den nya sexualbrottslagen,
              som trädde i kraft den 1 april, gjorde vi företrädare för regeringen,
              Vänsterpartiet och Miljöpartiet, som förhandlat fram denna viktiga
              proposition, flera gemensamma utspel där vi markerade våra intentioner.
              Vi lade stor vikt vid att betona att brottet våldtäkt mot barn
              var en viktig markering av förstärkt skydd för barn. 15-årsgränsen
              ska vara en oerhört viktig gräns och undantagen mycket marginella
              och väl kända. De nu avkunnade domarna pekar tydligt i en annan
              riktning.
            </seg>
            <seg n="74509d74">
              Jag vill gärna än en gång fråga om ministern kan hålla med om
              att den här tolkningen är rimlig och att vi också i fortsättningen
              gemensamt ska hålla samman den här fronten för att motarbeta en
              fortsatt uppluckring av intentionerna.
            </seg>
          </u>
          <note type="speaker" n="b1bfd6d9">
            Anf. 5 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-2" n="f7794376">
            <seg n="40f38508">
              Herr talman! Om du ställer en interpellation och kräver lagändringar,
              Rolf Olsson, kanske du måste förtydliga på vilket sätt du vill
              göra det. De intentioner som du efterlyser står väldigt tydligt
              i lagen. Jag frågar dig återigen: Vad är det du vill ändra på
              när du nu ställer en interpellation? Om du i en interpellation,
              som du själv har valt att ställa, inte kan svara på det kan man
              lätt tro att du inte vill ta ansvar för den lag som du själv var
              med om att genomföra. Det vore ju tråkigt, därför att vi gjorde
              det här tillsammans. Det har gett ett ökat skydd för barn. Det
              kan inte vara så att bara när en dom uppfattas på ett positivt
              sätt är man med och tar ansvar, men så fort det framställs som
              negativt vill man inte kännas vid det och ropar på lagändringar
              vid första bästa dom. Det är inte att ta ansvar, Rolf Olsson.
            </seg>
            <seg n="2bb3e990">
              Jag tycker återigen att om du nu vill ha några konkreta lagändringar,
              föreslå dem! Annars tycker jag att det är bättre, när vi nu vet
              att mål är på väg upp, att se hur de kommer att dömas för att
              få ett bättre underlag för lagändringar. Om vi ska göra lagändringar
              efter varje enskild dom på det här och andra områden kommer vi
              att få göra om lagarna varje vecka, och vi kommer inte ens att
              hinna skriva en departementspromemoria innan det kommer upp nya
              mål på samma område. Då tror jag att hela det här arbetet skulle
              haverera.
            </seg>
            <seg n="41c40058">
              Även om det ropas och andra säger saker måste vi som har jobbat
              med den här produkten tillsammans det har vi gjort, Rolf Olsson
              också ta ett ansvar för det. Nu frågar jag återigen: Vad exakt
              är det utom intentioner och förarbetsmotiv som du vill ändra i
              lagtexten när du nu har ställt den här interpellationen?
            </seg>
          </u>
          <note type="speaker" n="4b76a3b5">
            Anf. 6 ROLF OLSSON (v):
          </note>
          <u who="rolf_olsson_2d3bf9" xml:id="i-6169ad3a7ef60e6a-2" n="7948d045">
            <seg n="b36418d2">
              Herr talman! Det är inte brukligt att man kommer med färdiga
              svar i en interpellationsdebatt, utan man diskuterar principiellt
              kring problem som man har identifierat. Jag är van vid att ta
              ansvar för gjorda överenskommelser och kommer att fortsätta att
              göra det. Jag vidhåller nödvändigheten av att aktivt överväga
              åtgärder i det här läget för att säkerställa intentionerna med
              lagstiftningen om våldtäkt mot barn.
            </seg>
            <seg n="024d1be0">
              Det är gott och väl med en pågående dialog kring de här sakerna,
              men jag tycker alltså att det är viktigt att ha den här öppenheten
              för att kunna göra ytterligare förtydliganden. Jag har förhoppningar
              om att vi också framöver ska ha ett gemensamt arbete kring den
              här oerhört viktiga lagstiftningen. Jag ser detta som ett led
              i en fortsatt dialog för att säkra intentionerna.
            </seg>
          </u>
          <note type="speaker" n="3d69c8ae">
            Anf. 7 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-3" n="f7794376">
            <seg n="3dd55a81">
              Herr talman! Jag ser också fram emot det, Rolf Olsson. Vi har
              haft ett bra samarbete. Men låt oss inte, bara för att det kommer
              några domar som uppmärksammas, försöka ha något slags tävlan i
              vem som kan vara mest upprörd eller vem som vill ändra mest. Vi
              måste ändå ta ett ansvar för lagstiftningen tillsammans, och då
              går det inte att lagstifta efter varje enskild dom, särskilt inte
              om det är domar där man inte är överens och man vet att det kommer
              upp fler mål.
            </seg>
            <seg n="21c79e6d">
              Det kan säkert tillfredsställa en del personer, och det kan säkert
              vara på sin plats i vissa fall i opinionen, men arbetar man på
              det sättet blir det i längden förödande för förtroendet för oss
              som har det här ansvaret.
            </seg>
            <seg n="66a82252">
              Jag har sagt, vilket jag står fast vid, att om det är så att
              undantagen blir för vida kommer vi att göra de justeringar som
              behövs. Det är helt naturligt. Vi är helt överens, och jag har
              inte hört någonting annat än att det sätt som lagen är utformad
              på är positivt.
            </seg>
            <seg n="e7b6359e">
              Det kommer säkert att behövas vissa justeringar. Det vore mycket
              märkligt annars, därför att vi har gjort justeringar på varje
              område. Det behöver man göra efter ett tag, därför att då ser
              man hur rättsläget utvecklas. Men det är inte efter någon enskild
              dom, utan det är just när man ser hur rättsläget formas. Vi gjorde
              det när det gällde kvinnofridskränkningen. Vi gjorde det när det
              gällde besöksförbud. Vi gjorde det när det gällde sexköpslagen.
              Vi gjorde det när det gällde människohandel. Vi kommer garanterat
              att göra det när det gäller sexualbrottslagen.
            </seg>
            <seg n="042beb66">
              Låt oss ändå se på vilka områden som vi behöver göra de förändringarna,
              och inte bara några allmänna uttryck, som naturligtvis kan formas.
              Låt oss, lika seriöst som vi har gjort de andra justeringarna,
              göra detta när det gäller sexualbrottslagen. Låt oss i stället
              också tala om de fördelar som den här nya lagen och det ökade
              skyddet har gett unga kvinnor och flickor runtom i vårt land.
            </seg>
            <seg n="71ee090a">
              Om det är så att Rolf Olsson inte nu kan nämna några konkreta
              lagändringar är han välkommen att när som helst ta upp denna fråga.
              Vi träffas ju varje vecka och diskuterar de här sakerna.
            </seg>
          </u>
          <note n="229c234a">
            Överläggningen var härmed avslutad.
          </note>
          <note n="ab6136a1">
            5 § Svar på interpellation 2005/06:297 om vapenamnesti
          </note>
          <note type="speaker" n="e0ad5b19">
            Anf. 8 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-4" n="f7794376">
            <seg n="3e9cf074">
              Herr talman! Luciano Astudillo har frågat mig om jag avser att
              ta initiativ till en vapenamnesti för att minska antalet illegala
              vapen i omlopp och vidare om jag avser att följa upp den genomförda
              vapenamnestin i Norge och dra lärdom av den.
            </seg>
            <seg n="2857b083">
              Jag delar interpellantens oro för de vapen som finns i omlopp
              i samhället och som brukas i brottsliga sammanhang. Regeringen
              anser givetvis att det är av största vikt att ständigt se över
              vilka åtgärder som bäst lämpar sig för att reducera antalet illegala
              vapen.
            </seg>
            <seg n="fc6013d3">
              Genom vapenamnesti kan man i vissa fall komma åt vapen som innehas
              olagligt, till exempel när någon ovetandes haft ett gammalt jaktgevär
              på vinden. Däremot är det inte troligt att de vapen som personer
              medvetet skaffar sig illegalt är de man kommer åt genom en amnesti.
            </seg>
            <seg n="e4a9374d">
              I Sverige gällde tillfällig vapenamnesti under tiden juliseptember
              1993. Enligt Rikspolisstyrelsen är de uppgifter som Astudillo
              nämner i sin interpellation om hur många vapen och hur mycket
              ammunition polisen då samlade in inte riktiga. Enligt Rikspolisstyrelsen
              var dock det polisen fick in i stor utsträckning obrukbara och
              gamla vapen som av olika anledningar fanns hos privatpersoner.
              Det var alltså huvudsakligen inte fråga om vapen som cirkulerade
              i brottsliga sammanhang som lämnades in.
            </seg>
            <seg n="de36b359">
              En principiell invändning mot amnesti som också bör vägas in
              i sammanhanget är att en tillfällig amnesti innebär en temporär
              avkriminalisering av handlingar som annars är straffbelagda. Åtgärder
              som innebär avsteg från gällande regelverk, vilket en amnesti
              innebär, måste tillämpas med stor restriktivitet.
            </seg>
            <seg n="0fef2bb6">
              Det förhåller sig dessutom så att vi redan i dag har en ordning
              som påminner om vapenamnesti. Genom en lagändring som trädde i
              kraft den 1 juli 2000 får en privatperson som frivilligt lämnar
              in vapen som innehas olovligen bara åtalas om det är motiverat
              från allmän synpunkt. Såvitt känt har åtal efter inlämnande av
              vapen enligt denna bestämmelse aldrig väckts.
            </seg>
            <seg n="e46e2dd3">
              Därutöver kan nämnas att Rikspolisstyrelsen har i uppdrag att
              årligen rapportera till regeringen om behov av förändringar i
              vapenlagen. Styrelsen har i sina rapporter inte pekat på något
              behov av ytterligare vapenamnesti. Enligt min uppfattning skulle
              ett införande av en tillfällig vapenamnesti i Sverige på nytt
              inte ha någon nämnvärd effekt när det gäller att komma åt vapen
              som personer har skaffat sig illegalt.
            </seg>
          </u>
          <note type="speaker" n="fa6daaed">
            Anf. 9 LUCIANO ASTUDILLO (s):
          </note>
          <u who="unknown" xml:id="i-3832d5f706547900-5" n="731952f0">
            <seg n="ba6177ae">
              Herr talman! Först vill jag tacka ministern för svaret. Bakgrunden
              till den här interpellationen har att göra med att jag upplever
              en negativ utveckling i samhället i stort. Tillgången till illegala
              vapen ökar. Det är också en värdeförskjutning bland ungdomar jag
              stöter på vad gäller synen på vapen och de skador ett vapen kan
              tillfoga.
            </seg>
            <seg n="56382dad">
              Redan i höstas lämnade jag en rad frågor till utredningstjänsten
              kring hur man jobbat med de här frågorna långsiktigt och vilka
              erfarenheter som hade gjorts i andra nordiska länder. Då nappade
              jag på det här förslaget att komma åt det ökade antal vapen som
              finns i samhället genom en tillfällig amnesti.
            </seg>
            <seg n="2dd67de2">
              Sedan jag skrev en artikel om detta i Dagens Nyheter har en man
              skjutits på öppen gata vid Möllevångstorget i samband med handel.
              Man sköt mot en pizzeria i Arlöv, en grannkommun till mig. Förra
              året var det totalt 63 personer som sköts till döds med illegala
              skjutvapen. Detta är ett stort samhällsproblem. Olaglig och okontrollerad
              spridning av skjutvapen är ett stort bekymmer. Det finns ett oomstritt
              faktum här, sambandet mellan tillgängligheten till vapen och ett
              ökat och grövre våld. Vi vet inte hur mycket fler vapen som sprids
              runt, för mycket har hänt. Det är ett stort mörkertal kring det
              här. Men när det gäller de erfarenheter vi har av den tillfälliga
              amnesti som genomfördes 1993 har jag kanske en lite annorlunda
              syn än Thomas Bodström.
            </seg>
            <seg n="eafd92db">
              Jag uppfattade det som att siffrorna stämde. 17 000 vapen lämnades
              in. 15 ton ammunition lämnades in. Man gjorde därutöver en kontroll
              av 3 000 av de vapen som hade lämnats in. 7080 % av dem var det
              fullt möjligt att skjuta med. Så det är inte harmlösa bössor från
              medeltiden som vi pratar om utan vapen som kan tillfoga skada.
            </seg>
            <seg n="cf8fa34a">
              Dessutom var en erfarenhet man gjorde av amnestin 1993 att många
              människor ringde in och förhörde sig om huruvida man kunde efterregistrera
              vapen på sitt namn som man hade olagligt. Det var inte möjligt
              i vapenamnestin 1993, vilket gjorde att många då sade till polisen
              att de struntade i det.
            </seg>
            <seg n="a5a49d37">
              Norge genomförde en vapenamnesti 20032004, och man fick in nästan
              36 000 vapen, däribland 355 automatpistoler och 55 maskingevär.
              Detta är en vapenamnesti efter den vapenamnesti som man gjorde
              efter andra världskriget för att reglera den situation man hade
              efter kriget.
            </seg>
            <seg n="eafa9992">
              Danmark har genomfört fyra amnestier mellan 1970 och 1997. Nästan
              27 000 skjutvapen har man fått in på de fyra amnestierna.
            </seg>
            <seg n="e340b9fc">
              Jag tycker att de förslag som regeringen har lagt på det här
              området är väldigt bra. Det kommer en del förslag som är offensiva
              på det här området, men jag tycker inte att de är tillräckliga.
              Och mycket har hänt sedan dess. Jag ska nämna tre saker kort.
            </seg>
            <seg n="49cab9cd">
              Det ena är EU-medlemskapet. Vi kan inte kontrollera våra gränser
              på samma sätt som förut.
            </seg>
            <seg n="dea68e24">
              Det andra är IT-utvecklingen. Handeln via nätet är ett helt annat
              verktyg som vi inte hade 1993 i den utsträckningen.
            </seg>
            <seg n="40db41a1">
              Sist men inte minst är det kriget i Balkan. De vapnen har spridits
              ute i Europa och ute i världen, också till Sverige.
            </seg>
            <seg n="ed50a118">
              Vad tänker ministern göra? Hur kommer ministern att hantera det
              tillkännagivande som finns om att återkomma till riksdagen med
              förslag om en tillfällig vapenamnesti?
            </seg>
          </u>
          <note type="speaker" n="7550f7d7">
            Anf. 10 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-72c85b384b8f6909-0" n="55321231">
            <seg n="eb65944a">
              Herr talman! Jag vill börja med att tacka Luciano Astudillo som
              har begärt interpellationsdebatten och också säga att det var
              med viss förvåning och samtidigt glädje som jag läste den artikel
              i DN som du hade skrivit, Luciano, i just den här frågan. Jag
              blev förvånad för att jag förmodar att du röstade nej när den
              här frågan var uppe i riksdagen båda de gångar som hittills har
              varit. Varken ditt eget parti Socialdemokraterna eller Vänsterpartiet
              ansåg då att det behövdes någon amnesti. Förra våren blev det
              tack vare Miljöpartiet majoritet i kammaren och ett tillkännagivande
              till regeringen. Så frågan är nu om något har hänt eller om regeringen
              helt enkelt struntar i det tillkännagivande som kom från riksdagen.
            </seg>
            <seg n="2772dfa8">
              Jag är uppe i den här debatten för att det var min motion som
              var grunden till det här, den som så småningom bifölls. Bakgrunden
              var det framgångsrika försök som gjordes 1993 av den dåvarande
              borgerliga regeringen där man fick in, precis som Luciano Astudillo
              sade, 17 000 illegala vapen och 15 ton ammunition. Jag tycker
              inte att det är så dåligt.
            </seg>
            <seg n="20aff347">
              Luciano skriver i sin artikel: Genom amnestin minskade antalet
              illegala vapen i Sverige avsevärt. Resultatet av amnestin uppfattas
              i allmänhet som mycket gott. I diskussioner om behovet av en ny
              vapen-amnesti framförs ibland argumentet att 1993 års amnesti
              var så lyckosam att det inte finns behov av en ytterligare amnesti.
              Det är en naiv tanke och en synnerligen ovanlig omvärldsanalys.
              På tretton år har mycket hänt både i Sverige och i världen.
            </seg>
            <seg n="137a00aa">
              Visst är det så. Det gläder mig att Luciano anslutit sig till
              den borgerliga linjen liksom Miljöpartiet även om det är av sorgliga
              skäl. För det väpnade våldet har ökat, uppenbarligen mer i Malmöregionen
              än på andra håll, men inte bara där.
            </seg>
            <seg n="4fa79afd">
              På sjukhusens akutmottagningar kan personalen vittna om att gatuvåldet
              har ökat och att det ofta är skjutvapen inblandade. Luciano skriver
              också att det väpnade våldet i Malmö och de omfattande värdetransportrånen
              har fått dem att tänka om. Det är bra så.
            </seg>
            <seg n="8bf9b901">
              Jag återkommer till det som jag sade förut, att riksdagen faktiskt
              har fattat ett beslut om att regeringen ska ta fram ett förslag
              om en tidsbegränsad vapenamnesti för att minska andelen illegala
              vapen i landet. Jag förväntar mig, liksom Luciano Astudillo, att
              så också sker.
            </seg>
          </u>
          <note type="speaker" n="29cbfa69">
            Anf. 11 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-6" n="f7794376">
            <seg n="484b3655">
              Herr talman! Jag ska först säga att det var alldeles riktigt,
              Luciano. Det var en felsägning från min sida. En negation kom
              in. Jag beklagar detta. Det var alldeles riktiga uppgifter som
              Luciano kom med.
            </seg>
            <seg n="970f83ad">
              Jag vägde för- och nackdelar i mitt tidigare svar. Detta är en
              fråga där det naturligtvis finns fördelar men också enligt polisen
              vissa nackdelar som vi tar starkt intryck av.
            </seg>
            <seg n="19a83edc">
              Jag vill också säga när man far i väg på moderat håll att antalet
              personer som dör genom uppsåtligt våld är detsamma som för 5,
              10, 15, 20, 25, 30 år sedan. Det är runt 100, 110, 120, ibland
              90. Det är samma antal. Det är viktigt att säga det. Annars kan
              man bidra till att öka rädslan i samhället, och det vore inte
              så lyckosamt om riksdagsmän var med och gjorde det. Det spelar
              ingen roll för dem som drabbas hur statistiken ser ut, men det
              är viktigt att vi har den korrekta beskrivningen här i riksdagen.
            </seg>
            <seg n="097fc4b2">
              För den som drabbas är detta naturligtvis ett stort problem.
              Vi vet också att vapen är ett stort problem i bekämpningen av
              brott. Det är därför vi har gjort en av de största lagändringar
              som har gjorts på detta område. Det är därför den socialdemokratiska
              regeringen tillsammans med samarbetspartierna har lagt fram de
              här förslagen. Nog har det alltså hänt saker.
            </seg>
            <seg n="9f9301f0">
              Jag ska inte stå här och säga i vissa frågor är det så oerhört
              svart och vitt att det inte finns fördelar med amnestin. Men vi
              har som sagt haft de här diskussionerna med polisen, och detta
              är vårt ställningstagande nu. Jag tycker dock att Lucianos initiativ
              var väldigt bra, och jag fortsätter gärna att diskutera de här
              sakerna. Jag vill inte heller stå här och säga att det är klart
              att det inte kommer att bli någon amnesti i Sverige. Vi har fortsatt
              diskussionerna på det sätt som sägs här, och vi får information
              från polisen. Den väger förstås väldigt tungt, för är det några
              som brukar vara pigga på att vi tar initiativ för att bekämpa
              brottsligheten är det just polisen. Jag har dock i mitt svar också
              pekat på de nackdelar som amnestin kan medföra.
            </seg>
            <seg n="45f67c65">
              Jag fortsätter gärna diskussionen. Jag tycker att detta är ett
              bra initiativ av Luciano. Jag vet naturligtvis också att andra
              partier inte bara har motionerat utan också har gjort ett tillkännagivande
              till regeringen i denna fråga, och vi har också fortsatt det arbetet.
              Sedan får vi se hur det blir. Just nu är detta inte aktuellt,
              men vi får se hur det blir i framtiden.
            </seg>
          </u>
          <note type="speaker" n="0e44d154">
            Anf. 12 LUCIANO ASTUDILLO (s):
          </note>
          <u who="unknown" xml:id="i-3832d5f706547900-7" n="731952f0">
            <seg n="04ce479c">
              Herr talman! Jag ska uppehålla mig lite kring de argument som
              ändå funnits mot en amnesti. Det första är att detta de facto
              innebär en temporär avkriminalisering vilket är kontroversiellt
              i sig. Ministern tog upp det i sitt svar. Det andra är att vi
              i dag har ett frivilligt inlämnande som innebär att man eventuellt
              kan åtalas om särskilda skäl finns. Det kanske viktigaste argumentet
              emot är att man har svårt att komma åt de vapen som skaffas medvetet
              illegalt och vars syfte är att användas i grov brottslighet. Jag
              ska gå igenom dessa argument.
            </seg>
            <seg n="f4eb852b">
              Att det första innebär att detta bör tillämpas restriktivt är
              någonting som jag delar fullständigt. Därför föreslår jag en tillfällig
              amnesti. Jag tror att det är ett bättre verktyg att använda än
              det som Vapenutredningen föreslog, nämligen att ha en permanent
              amnesti där man kan lämna in vapen anonymt. Jag ser alltså problemet
              och tror att sättet att komma åt det är att ha en restriktiv hållning
              och därmed göra detta tillfälligt.
            </seg>
            <seg n="87a2bc4b">
              När det gäller det andra, att man kan lämna in vapen i dag, är
              ju problemet att man ändå riskerar att bli åtalad och straffad.
              Så länge den tröskeln finns är man osäker. Man vet ju inte var
              ens vapen har varit tidigare. Denna tröskel bör sänkas.
            </seg>
            <seg n="4354aa87">
              Jag tror att man bör göra detta tillfälligt och kopplat till
              en rad andra åtgärder när det gäller vapenkontroll och även exempelvis
              ökad införselkontroll, något vi över huvud taget inte har diskuterat.
              Vi vet ju att vi inte på samma sätt kan kontrollera gränserna
              sedan vi gick med i EU. Det finns stickprovskontroller men inte
              en generell granskning på det sätt som fanns tidigare. Det går
              att göra ännu mer på det här området. Det kan också handla om
              ammunitionskontroll, att man bara får köpa vissa kvoter.
            </seg>
            <seg n="ca94f667">
              Sist men inte minst har vi detta att man inte kommer åt den grova
              brottsligheten. I viss mån delar jag den uppfattningen. Dock finns
              detta tydliga samband mellan mycket vapen i samhället och större
              risk för grova brott och brott med vapen. Kriminella får ändå
              sina vapen någonstans ifrån, så att säga, och oftast är det vapen
              som ursprungligen varit legala. Vid förra vapenamnestin var ungefär
              1 000 av de 17 000 vapen som lämnades in sådana som rapporterats
              försvunna i samband med inbrott. Det är alltså vapen som försvunnit,
              och sådana vapen ligger också hemma hos folk som inbrottstjuvar
              och kriminella kan komma åt.
            </seg>
            <seg n="f9d2b48e">
              Det skulle också hindra en annan typ av våld, det våld som finns
              i nära relationer, om det inte fanns vapen tillgängliga i hemmiljöerna.
              Det förebygger också att barn och ungdomar kommer i kontakt med
              vapen, inte vet hur de ska hanteras och kanske skadar varandra
              i samband med att de hittar ett vapen som ligger dåligt förvarat.
              Dessutom får vi kontroll på det mörkertal som ändå finns kring
              olagliga vapen. En bättre kontroll behövs av de vapen som sprids
              runt i samhället.
            </seg>
            <seg n="43cbfe2f">
              Jag tror alltså att amnestin i bästa fall kan förebygga framtida
              vapenbrott eftersom tillgången minskar. Dessutom sänder vi med
              detta en viktig signal om att vi har ett icke-tolerant sätt att
              se på det här med vapen. Därmed ökar också respekten för vapen,
              och det tror jag är det absolut viktigaste.
            </seg>
          </u>
          <note type="speaker" n="83ede443">
            Anf. 13 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-72c85b384b8f6909-1" n="55321231">
            <seg n="9febaa6a">
              Herr talman! Jag tror att justitieministern inte lyssnade ordentligt.
              Jag sade aldrig att fler har dött. Jag sade att man på akutmottagningarna
              har sett fler våldsbrott med vapen inblandade, så det tycker jag
              inte var riktigt sjyst. Dessutom används ofta dessa vapen som
              hot.
            </seg>
            <seg n="def16c88">
              Jag konstaterar att Luciano Astudillo har forskat vidare i frågan
              och fått fram nya siffror som jag också kan använda mig av så
              småningom. Jag tycker att det är bra att man ska kunna lämna in
              vapen anonymt, som Luciano föreslår, och att man ska kunna få
              det registrerat.
            </seg>
            <seg n="dcf4d193">
              Mycket riktigt har man testat detta i Norge. Jag behöver inte
              dra siffrorna igen; de finns i protokollet.
            </seg>
            <seg n="54afe374">
              Även i Storbritannien hade man för tre år sedan en månadslång
              åtalsfrihet för dem som lämnade in illegala vapen. Där blev resultatet
              nästan 44 000 inlämnade skjutvapen och stora mängder ammunition.
              Anledningen till att man gjorde detta var det mycket lyckade försök
              man hade 1996, ett antal år tidigare.
            </seg>
            <seg n="68f1453e">
              På den engelska regeringens hemsida kunde man då, alltså för
              tre år sedan, läsa den ansvarige ministern Bob Ainsworths egna
              ord: The safety of the public and police officers is our first
              priority. Taking guns off our streets will save lives and cut
              crime. Every weapon that is given up is a weapon that cannot be
              used in crime and violence.
            </seg>
            <seg n="0240ea80">
              Jag håller med Luciano Astudillo om att dessa fördelar överväger.
              Jag ser inga nackdelar med ett sådant här förslag, vilket uppenbarligen
              justitieministern gör om jag ska tro argumentationen här. Det
              är klart att detta på sikt inte är någon lösning på vare sig kriminaliteten,
              våldet eller utanförskapet, men man måste testa varje metod.
            </seg>
            <seg n="45384590">
              Därför tycker jag att det är rätt otillfredsställande när justitieministern
              säger att detta inte är aktuellt. Det är möjligt att jag har missuppfattat
              det, men om det kommer ett tillkännagivande från riksdagen är
              det väl också meningen att det ska hända någonting. I annat fall
              får väl en annan regering ta itu med det.
            </seg>
          </u>
          <note type="speaker" n="9eb11b60">
            Anf. 14 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-8" n="f7794376">
            <seg n="9895ecab">
              Herr talman! Vi ser som sagt mycket allvarligt på vapenanvändningen.
              I det här fallet tycker jag att Luciano kommer med flera olika
              bra idéer. Vi har fortsatt dessa diskussioner, och det är ingen
              tvekan om att Luciano har god inblick i det här. Dock kan vi trots
              allt inte bortse hur som helst från dem som har den allra högsta
              expertisen på området, nämligen polisen. Det kanske inte innebär
              att vi alltid ska lyssna på dem i denna fråga, men deras ord väger
              i alla fall tungt. Det vore ju mycket märkligt annars.
            </seg>
            <seg n="de1ffd25">
              Vi kommer att fortsätta att arbeta med frågan för att bekämpa
              vapen. Som jag sade tidigare blir det inte nu, för nu håller vi
              på med de här sakerna, men inget hindrar att vi kommer att ta
              de initiativ och följa de förslag som Luciano har lagt fram i
              det här fallet och även andra bra och spännande idéer som han
              har kommit med. Jag vill alltså inte stänga några dörrar på något
              sätt, men jag vill också vara ärlig och säga att det är dessa
              saker vi arbetar med nu propositionen och en del andra frågor.
              I kontakt med polisen har vi också kommit fram till det ställningstagande
              som jag redovisat. Men låt oss som sagt se vad framtiden har att
              utvisa.
            </seg>
          </u>
          <note type="speaker" n="26a17db6">
            Anf. 15 LUCIANO ASTUDILLO (s):
          </note>
          <u who="unknown" xml:id="i-b023101d7718cc48-0" n="731952f0">
            <seg n="2b301638">
              Herr talman! Först vill jag tacka ministern för ett positivt
              bemötande av de andra förslag jag presenterat härifrån talarstolen.
              Jag tycker att det är viktigt att det inte går prestige i frågan.
              Jag upplever nu en tendens att Moderaterna med Lena Liljeroth
              i spetsen försöker kidnappa frågan kring vapenamnesti. Detta är
              vår idé, säger man. Detta är den borgerliga alliansens förslag.
              I Storbritannien har man en socialdemokratisk regering, så det
              finns liksom ingen höger- eller vänsterprägel på det här förslaget.
            </seg>
            <seg n="c8089703">
              Tvärtom tror jag att den strategi som vi socialdemokrater har
              för att bekämpa brottslighet, att både vara tuffa mot brottsligheten
              och komma åt vapen och att vara tuffa mot brottslighetens orsaker,
              är den riktiga vägen att gå. Vi behöver absolut inget regeringsbyte
              för att få till stånd en sådan bättre politik på det området,
              för vi för en bra politik. Vi kommer med bra förslag på det här
              området. Men jag vill spänna bågen ytterligare. Det är därför
              jag har tagit initiativ i den här frågan.
            </seg>
          </u>
          <note n="229c234a">
            Överläggningen var härmed avslutad.
          </note>
          <note n="2dc64e61">
            Anf. 16 TALMANNEN:
          </note>
          <u who="unknown" xml:id="i-9f753c22ca43f1b6-0" n="731952f0">
            <seg n="ad57ee19">
              Det är unga människor på läktaren i dag, som ni kanske ser. De
              kan nu få lyssna på hur det är med klotter.
            </seg>
          </u>
          <note n="d0cdd42a">
            6 § Svar på interpellation 2005/06:298 om polisens inställning
            till att bekämpa klotter
          </note>
          <note type="speaker" n="c8d057cd">
            Anf. 17 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-b023101d7718cc48-1" n="f7794376" next="i-9f753c22ca43f1b6-1">
            <seg n="12dafe66">
              Herr talman! Vad roligt! Jag är säker på att ingen av dem som
              är åhörare här har klottrat.
            </seg>
            <seg n="31ca2d81">
              Lena Adelsohn Liljeroth har frågat mig om jag delar rikspolischef
              Stefan Strömbergs uppfattning att klotter inte ska vara ett prioriterat
              brott och om jag avser att verka för en sådan nedprioritering.
            </seg>
            <seg n="b2a45022">
              Klotter är ett problem som årligen kostar samhället stora pengar
              och som också riskerar att locka unga in i en grövre kriminalitet.
              Därför fattade riksdagen den 1 januari 2004 beslut om en ny lag
              på förslag av regeringens proposition Åtgärder mot klotter och
              annan skadegörelse . Lagen gör det bland annat möjligt för polisen
              att kroppsvisitera klottrare.
            </seg>
          </u>
          <note n="5ef51337">
            Mot bakgrund av den nya lagstiftningen fick Rikspolisstyrelsen
            i regleringsbrevet för 2004 i uppdrag att redovisa polisens användning
            av den möjlighet till kroppsvisitation som infördes den 1 januari
            2004 med anledning av förslaget i propositionen. Uppdraget ska
            redovisas till regeringen senast den 31 mars i år.
          </note>
          <u who="thomas_bodstrom_3aff3a" xml:id="i-9f753c22ca43f1b6-1" n="f7794376" prev="i-b023101d7718cc48-1">
            <seg n="95063fbf">
              Som Lena Adelsohn Liljeroth säkert redan vet har regeringen gjort
              stora satsningar på polisen under de senaste åren. Anslagen har
              höjts med 2,7 miljarder kronor fram till 2006 och tillskott har
              aviserats för år 2007 med ca 700 miljoner kronor. En satsning
              som bland annat innebär att vi i dag har 1 500 fler poliser än
              år 2000. Därmed är det möjligt för polisen att fortsätta att utveckla
              verksamheten både inom ramen för det förebyggande arbetet och
              inom den utredande verksamheten så att fler mängdbrott, inte minst
              skadegörelse genom klotter, kan förebyggas och klaras upp.
            </seg>
            <seg n="d63757e7">
              Rikspolisstyrelsen har också påbörjat en stor satsning mot mängdbrottsligheten.
              Den ska pågå de närmaste åren och innehålla såväl omedelbara som
              långsiktiga åtgärder. Nya metoder som kan nämnas är bland annat
              införandet av polisens nationella utredningskoncept, PNU, som
              syftar till att brott utreds snabbare, och polisens underrättelsemodell,
              PUM, som bland annat innebär ett förnyat sätt att leda och styra
              polisens planlagda operativa verksamhet.
            </seg>
            <seg n="d60ef80b">
              Jag följer utvecklingen med stort intresse och kommer att vidta
              ytterligare åtgärder om jag bedömer att det krävs.
            </seg>
          </u>
          <note type="speaker" n="b4222bc8">
            Anf. 18 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-72c85b384b8f6909-2" n="55321231">
            <seg n="83bb10e6">
              Herr talman! Jag börjar med att ta fasta på justitieministerns
              senaste ord om att det kan hända mer. Men vi ska väl inte nöja
              oss med det. Vi kan väl fortsätta att diskutera frågan, trots
              allt.
            </seg>
            <seg n="2c767a90">
              Jag har haft anledning att engagera mig i det här, med allt från
              studiebesök vid olika så kallade lagliga väggar till kontakter
              med fältassistenter och besök hos polisens klotterkommission.
              Jag har verkligen försökt förstå bakgrunden till vurmen för graffiti.
              Att jag sedan blir gråtfärdig när jag går genom Gamla stan, Södermalm
              och andra stadsdelar eller åker tunnelbana hör kanske inte hit,
              eller också gör det det, för det är jag inte ensam om.
            </seg>
            <seg n="34389edb">
              Många privata fastighetsvärdar har gett upp, eller också sanerar
              de så gott de kan. Och kostnaderna får hyresgästerna stå för.
              SL och SJ får inte ge upp, inte kommunala förvaltningar heller.
              Men kostnaderna är enorma, för klotter föder mer klotter.
            </seg>
            <seg n="a0367d3c">
              Tänk vad man skulle kunna få för de skattepengar som nu går till
              nödtorftig sanering: simhallar, ungdomsgårdar, vackra parker,
              fler planteringar, fler förskolor och en mer inbjudande miljö.
              Jag tror inte heller att just ni som sitter på läktaren tillhör
              klottrarna. Skulle ni någon gång få en sådan idé vill jag rekommendera
              er att avstå.
            </seg>
            <seg n="42957f41">
              Herr talman! Tyvärr har inte vi andra och klottrarna samma uppfattning
              om vad som är vackert och inbjudande. Det är långt ifrån alla
              klottrare, har jag insett, som är ute efter att vandalisera. De
              har helt enkelt inte något intresse för oss. De klottrar för andra.
            </seg>
            <seg n="bf3ec509">
              Justitieministern talar om den lagskärpning som gjordes för två
              år sedan. Jag välkomnar denna lag. Den var tyvärr nödvändig, och
              jag kommer att återkomma till den. Men jag vill först uppehålla
              mig vid de stora satsningar som ministern påstår att regeringen
              har gjort på polisens område.
            </seg>
            <seg n="3336c4f5">
              Rikspolischef Stefan Strömberg vill prioritera våldsbrotten och
              den organiserade brottsligheten. Jag kan förstå det. Däremot vill
              han prioritera bort småbrotten, eller mängdbrottsligheten som
              det kallas, i alla fall om man ska tro tidningen Metro. Dit räknar
              rikspolischefen också klotter.
            </seg>
            <seg n="4a4833c2">
              Samma analys gör i stort sett professor Leif G.W. Persson i en
              promemoria från december förra året som man kan hitta på polisens
              hemsida. Där konstaterar han att mängdbrotten utgör 65 % av de
              brott som anmäls. Det är just de här vardagsbrotten som drabbar
              människor mest. Ett kort citat ur promemorian: Minska vardagsbrottsligheten
              och öka uppklaringen för de brott som ändå begås så kommer livet
              för de flesta av oss att te sig långt bättre.
            </seg>
            <seg n="ac55dc5d">
              Men även Leif G.W. Persson landar i slutsatsen att det inte finns
              några som helst vägande kriminalpolitiska skäl att satsa resurser
              på dem. Skälen är flera och frågan är alltför komplex för att
              vi ska kunna ta upp den just här och nu. Uppenbarligen menar rikspolischefen
              allvar med att man ska nedprioritera de så kallade vardagsbrotten,
              inte prioritera dem. Därför är det lite märkligt att nu höra justitieministern
              säga att Rikspolisstyrelsen påbörjat en stor satsning mot mängdbrottsligheten.
              Det var vad som framkom i svaret. Därför undrar jag: Vet inte
              den ena delen av polisvärlden vad den andra gör eller vad man
              vill göra?
            </seg>
            <seg n="0aea1150">
              Jag vet inte om justitieministern läste artikeln på DN Debatt
              för ett par veckor sedan, men jag tror det. Den var skriven av
              Kennet Andersson, närpolischef i Klara. Han säger så här: Till
              skillnad från andra myndigheter kan jag inte ringa Nisse på Manpower.
              Själv har han varit polis i 30 år.
            </seg>
            <seg n="42312493">
              Antalet poliser i Helsingforssregionen är 4 576 brutto. Det är
              det antal som justitieministern brukar hänvisa till i debatten.
              Men i verkligheten är de inte fler än 3 983, det vill säga nästan
              600 poliser färre.
            </seg>
          </u>
          <note type="speaker" n="a9ac7fba">
            Anf. 19 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-9" n="f7794376">
            <seg n="06cd1e5f">
              Herr talman! Låt oss gör en sak alldeles klar. Det är klart att
              det finns anställda inom polisen som är sjukskrivna, som är föräldralediga
              och som är i utlandstjänst. Det vet vi. Men om man jämför den
              ökning som har skett nu med hur det såg ut för sex år sedan ser
              vi att det är den största ökningen någonsin som den socialdemokratiska
              regeringen har gjort, långt mycket större än en borgerlig regering
              någonsin har gjort.
            </seg>
            <seg n="3d35bf09">
              Det är faktiskt så, Liljeroth, att varje morgon du vaknar har
              den socialdemokratiska regeringen sett till att antalet ökat med
              ytterligare en polis i Sverige. Är det inte fantastiskt vad Socialdemokraterna
              har gjort för polisen?
            </seg>
            <seg n="5de4c7a5">
              Det märks också när man kommer ut. Det är väl därför interpellationerna
              får alltmer underlig utformning, nämligen en intervju för tidningen
              Metro som rikspolischefen har gjort. Det som Lena Adelsohn Liljeroth
              inte väljer att berätta, för den publik som inte är så stor längre,
              är att rikspolischefen gick ut och mycket noga förtydligade just
              den artikeln. Han sade att det inte på något sätt handlade om
              nedprioritering av mängdbrottsligheten. Det han sade var att just
              för att det inte går att utreda de här brotten och därför att
              man vet om det det kan vara ganska svårt i visst läge med till
              exempel klottret är det så viktigt att arbeta förebyggande.
            </seg>
            <seg n="c996563a">
              Jag tycker att det känns lite svårt att anklaga någon när han
              inte är här och har möjlighet att gå i svaromål. Men detta är
              exakt vad rikspolischefen har gjort. Han har gått ut efter det
              att uppgiften presenterades på det sättet och förtydligat sig
              och förklarat. Så det är inte på något sätt någon annan inställning
              hos rikspolischefen, Rikspolisstyrelsen eller hos mig som justitieminister
              när det gäller det här.
            </seg>
            <seg n="7babee5f">
              Vi har ju faktiskt gjort lagändringarna som handlar om klotter
              på ett sätt som inte heller har gjorts tidigare och som inte heller
              den borgerliga regeringen tog chansen att göra. Jag måste säga
              att Lena Adelsohn Liljeroth är långt ute på väldigt djupt vatten
              när hon talar om att inte vi har gjort saker för att åtgärda klotter.
              Det har vi gjort, och vi har också gett instruktioner till polisen
              att arbeta med de här frågorna, därför att det är väldigt viktigt
              för boende i olika områden att inte behöva uppleva det på det
              här sättet. Och det är just av den anledningen som vi har gjort
              de här sakerna.
            </seg>
            <seg n="6d8726e9">
              Sedan ska vi inte tro att en lagändring och inte heller en instruktion
              till polisen löser alla problem. Det handlar om att jobba brottsförebyggande
              och att se till att det inte är för stora sociala och ekonomiska
              skillnader mellan människor. På det området har framför allt Moderaterna
              mycket kvar att lära.
            </seg>
          </u>
          <note type="speaker" n="68e0bfb0">
            Anf. 20 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-72c85b384b8f6909-3" n="55321231">
            <seg n="1503d1fb">
              Herr talman! Det skulle kunna bli en debatt om väldigt mycket
              här. Jag ska börja med att lämna över en löpsedel från Metro.
              Där står det att polisen ska strunta i klotter, även om man nu
              så att säga har tagit avstånd från det. Men reaktionen kom snart.
              Det är en massa klotter redan på löpsedeln, så uppenbarligen tog
              klottarna till sig det här direkt.
            </seg>
            <seg n="c568ce02">
              Att inte de borgerliga gjort så mycket åt klottret kanske kan
              bero på att det inte har funnits någon borgerlig regering här
              sedan 1994. Även om vi har haft klotter sedan ungefär 1984, i
              drygt 20 år, var väl kanske inte problemet så stort då som det
              sedan har blivit.
            </seg>
            <seg n="446eb44a">
              När det handlar om ökade klyftor kan vi också läsa i tidningarna
              vad som händer i det socialdemokratiskt styrda Helsingfors, där
              man satsar på klotter, så kallade lagliga väggar, och där klyftorna
              ökar om vi nu ska försöka få ihop de här frågorna till en.
            </seg>
            <seg n="1326492f">
              Jag var på polisens klotterkommission för ett par veckor sedan,
              vilket inte alls hade att göra med just den här debatten utan
              för att jag ville lära mer. Där konstaterar man att det finns
              600700 aktiva klottrare i Helsingforssregionen. På Kronobergshäktet
              satt just då två stycken klottrare häktade. De var 18 respektive
              20 år gamla. En av dem kunde bindas till 1 000 brott, vandaliseringar.
              När den ene klottraren fick klart för sig att det här kunde innebära
              ett slut för hans klotterkarriär började han gråta, för han kunde
              helt enkelt inte tänka sig ett liv utan den här världen.
            </seg>
            <seg n="bf91a6f6">
              Vi är helt överens om att detta är ett mycket, mycket större
              problem och inte bara en fråga om lagstiftning. Vi är också överens
              om, skulle jag tro, att klotter är ett stort samhällsproblem och
              att det leder många unga in i en grövre kriminalitet och i missbruk.
            </seg>
            <seg n="894d3aa0">
              Om en vecka kommer, som jag förstår, en rapport som visar hur
              kroppsvisiteringen har fungerat. Det ska bli intressant att läsa
              den.
            </seg>
            <seg n="e56f3f06">
              Boken När Svensson åt plankstek , där för övrigt justitieministern
              själv finns med i ett längre kapitel, är skriven av journalisten
              Per Andersson. Du får gärna låna den av mig. Det finns tre butiker
              här i Helsingfors, och jag köpte boken i en av dem, där man säljer
              hela klotterkit kläder, videofilmer, böcker, tidningar och allt
              möjligt annat. Där finns det också möjlighet för unga blivande
              klottrare att få kontakt med äldre erfarna klottrare. Där berättar
              man också hur man försöker hjälpa de unga att överklaga till högre
              instans när polisen har beslagtagit deras ryggsäckar med hela
              klotterkit. Så det är väl uppenbart att lagen inte är tillräckligt
              långtgående.
            </seg>
            <seg n="fc139fa0">
              De drygt 20 000 anmälningar, herr talman, som gjordes i Helsingforss
              län i fjol motsvarar inte på långt när allt det klotter som gjordes
              på elskåp, bänkar, fasader, väggskyltar, statyer och murar ja,
              listan kan absolut bli hur lång som helst. Som jag ser det måste
              ändå polis och åklagare få större möjlighet att agera mot den
              här ökade brottsligheten. Det kräver i sin tur prioriteringar
              och resurser i form av utbildad och engagerad personal, tydliga
              direktiv och en lagstiftning som stöder och ger poliser och åklagare
              möjlighet att ingripa. Sedan kan vi stå här och slå varandra i
              huvudet hur länge som helst med olika statistik om hur många poliser
              det finns eller inte finns. Fortfarande enligt Kennet Andersson
              har det blivit 13 fler poliser i Helsingforss län från det ena
              året till det andra, samtidigt som befolkningen har ökat, så det
              är inte riktigt den storsatsning som man vill se.
            </seg>
            <seg n="cfb9abe6">
              Jag skulle vilja fråga justitieministern jag är inte säker på
              att jag får svar, men jag kan i alla fall fråga om han är beredd
              att kriminalisera försäljning av typiska grafitti- och klotterprodukter
              till ungdomar under 18 år.
            </seg>
          </u>
          <note type="speaker" n="72b185cc">
            Anf. 21 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-10" n="f7794376">
            <seg n="683c27ac">
              Herr talman! Eftersom Lena Liljeroth, som nu har visat så lite
              förtroende för rikspolischefen och hans uttalande som han mycket
              tydligt dementerat, i ytterligare inlägg kommer med olika rubriker,
              är det väl inte så konstigt att Lena Liljeroth inte heller tror
              på Rikspolisstyrelsens uppgifter om den största ökningen någonsin
              av poliser. Det är nämligen deras uppgifter som vi använder. Vi
              har inte räknat ut antalet poliser, utan det är polisen själv
              som kommit med uppgifterna. Men jag är inte förvånad om Lena Liljeroth
              inte kan ställa upp på det, med tanke på hur hon har talat om
              rikspolischefen, som alltså inte får någon möjlighet att kommentera
              det.
            </seg>
            <seg n="51c3082c">
              Låt mig också säga att vi ska fortsätta det här arbetet men aldrig
              någonsin glömma bort de sociala och ekonomiska skillnaderna, aldrig
              se till att de som har det sämst får det ännu sämre, därför att
              om det är någonting som man inte behöver ägna en enda minut till
              forskning om så är det att sociala och ekonomiska skillnader är
              grunden till all brottslighet.
            </seg>
            <seg n="609bb92f">
              Klotter är en speciell brottslighet. Jag trodde också, precis
              som Lena Liljeroth, att klotter var någonting som man använde
              sig av för att sedan komma in i grövre brottslighet. Så är det
              faktiskt inte. Jag trodde det själv, men jag har arbetat en hel
              del med personer som har klottrat, och jag har arbetat mycket
              med poliser under den tid då jag var advokat. Det gör egentligen
              saken mycket svårare, därför att det här är många gånger personer
              som lever utanför samhället på ett sätt som gör att det är svårt
              att bli upptäckta när de begår brott. Många av dem begår alltså
              inte andra brott, vilket försvårar saken. Det skulle annars underlätta
              att gripa dem. Det är därför som man alltså får sådana uppgifter
              om att det finns personer som har ägnat sig åt sådan storskalig
              brottslighet. Men det här är ett brott, och det drabbar människor
              i deras vardag, deras miljö och deras boende. Det är därför som
              vi har tagit alla de här initiativen.
            </seg>
            <seg n="afad1fb1">
              Men vi gör inte bara det, utan vi ser nu också till att i riksdagen
              lägga fram en proposition som bland annat handlar om att påföljderna
              för dem som begår brott ska bli tydligare. Det handlar bland annat
              om just personer som begår klotterbrott. Påföljden ska inte bli
              böter, utan de får arbeta av straffet under ungdomstjänst. Det
              är ingenting som de själva väljer. Det är inte heller en påföljd
              där man bara struntar i den unga killen som det oftast är och
              någon gång också tjejer utan man ser till att ta ett ansvar för
              den unga personen. Men han eller hon får göra rätt för sig, arbeta
              av sitt straff. På så sätt blir det en tydlig och klar markering
              när det gäller den brottslighet som han eller hon har gjort sig
              skyldig till.
            </seg>
            <seg n="6617209e">
              Vi fortsätter det här arbetet. Den fråga som diskuterades när
              det gällde försäljning togs bland annat upp i utredningen. Och
              visst är jag beredd att gå längre när det gäller att förbjuda
              saker. Men problemet är bland annat att många av de saker som
              används av klottrare också används i andra, legala sammanhang.
              Den frågan är inte på något sätt ny. Men där man kan hitta områden
              där det kommer fram nya produkter finns det ju inget skyddsintresse
              kvar. Så visst kan den frågan fortsätta att diskuteras, men den
              är ju knappast ny.
            </seg>
          </u>
          <note type="speaker" n="7593af2d">
            Anf. 22 LENA ADELSOHN LILJEROTH (m):
          </note>
          <u who="lena_adelsohn_liljeroth_b69525" xml:id="i-72c85b384b8f6909-4" n="55321231">
            <seg n="4a8334cf">
              Herr talman! Det är uppenbart att det behövs mycket kunskap,
              därför att nu har vi ånyo lite olika uppfattningar här. Jag vet
              inte vad justitieministern lutar sig emot när han säger att det
              här inte leder till någon grov kriminalitet. Helsingfors stads
              klotterkommission nu talar jag inte om polisen, utan jag talar
              om den sociala delen inom forskningsvärlden skriver att det framgår
              tydligt i den undersökning som de har gjort att klottrarna är
              avsevärt mer kriminella än övriga elever. Det gäller alla undersökta
              typer av brott. Jag läser högt: De är i högre utsträckning högkonsumenter
              av tobak, alkohol, lösningsmedel, narkotika och dopning. De har
              i högre utsträckning haft kontakt med Maria Beroendecentrum, Maria
              Ungdom, socialtjänsten, ungdomsmottagningar och sjukvården. De
              trivs sämre i skolan, upplever sig ha mindre kontroll över sin
              situation, är oftare arga och irriterade, skolkar och fuskar oftare.
            </seg>
            <seg n="4a0b7a82">
              Visst sjutton är det här ett socialt problem, det inser jag också.
              Men då kan jag också konstatera att det är i skolan som mycket
              kan göras. Och de som faktiskt har haft det största inflytandet
              över skolan de senaste åren är Socialdemokraterna. Så kom inte
              och säg att det på något sätt skulle vara borgarnas ansvar, vilket
              jag tyckte att justitieministern ett tag försökte skjuta över
              det till.
            </seg>
            <seg n="0fbf9404">
              Jag tror inte heller att lösningen enbart handlar om lagstiftning.
              Det handlar om socialt förebyggande arbete, men dessvärre inte
              på lagliga väggar.
            </seg>
          </u>
          <note type="speaker" n="699e958c">
            Anf. 23 Justitieminister THOMAS BODSTRÖM (s):
          </note>
          <u who="thomas_bodstrom_3aff3a" xml:id="i-3832d5f706547900-11" n="f7794376">
            <seg n="9e8ae1c3">
              Herr talman! Jag sade inte att det inte finns sociala problem.
              Det finns det. Vad jag sade var att det inte är så enkelt att
              man kan se det här som annan brottslighet och att det inte automatiskt
              leder till grövre brottslighet. Men jag trodde det länge. Jag
              sade det också själv flera gånger ända tills jag talade med någon
              som hade bättre kunskaper om det, som hade forskat på det och
              som av egen erfarenhet kunde konstatera att det som man trodde
              var riktigt visade sig vara på ett annorlunda sätt, vilket alltså
              försvårar saken.
            </seg>
            <seg n="d2787d17">
              Men jag tror som sagt att ju mer vi diskuterar, desto mer kan
              vi se att det också är andra orsaker som ligger bakom. Här handlar
              det inte bara om att ändra lagstiftningen. Men det har vi gjort.
              Vi gör satsningar på polisen och också när det gäller påföljder,
              men vi kommer aldrig någonsin att glömma bort att det är sociala
              skillnader som ligger bakom brott.
            </seg>
            <seg n="b917d4a0">
              Vi säger inte att vi har uppnått ett perfekt samhälle. Vi säger
              inte att allting är bra i skolan. Men vi arbetar och strävar hela
              tiden efter att minska sociala och ekonomiska skillnader, och
              det är en av de viktigaste sakerna för att bekämpa brott.
            </seg>
          </u>
          <note n="229c234a">
            Överläggningen var härmed avslutad.
          </note>
          <note n="cdd0b5b7">
            7 § Svar på interpellation 2005/06:212 om ojämlik vård för bröstcancersjuka
            kvinnor över 70 år
          </note>
          <note type="speaker" n="297365c4">
            Anf. 24 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-0" n="731952f0">
            <seg n="81364b7e">
              Herr talman! Chatrine Pålsson har frågat mig vilka åtgärder jag
              avser att vidta för att bröstcancersjuka kvinnor över 70 år ska
              få en likvärdig vård.
            </seg>
            <seg n="851355b3">
              Bröstcancer är en svår sjukdom, som vi måste ta på stort allvar.
              Det är den vanligaste cancerformen bland kvinnor och svarar för
              ungefär en tredjedel av all cancer bland kvinnor. Trots ett ökat
              antal fall av bröstcancer de senaste årtiondena har dödligheten
              dock successivt minskat, vilket enligt Socialstyrelsen beror på
              flera faktorer. De viktigaste är sannolikt tidig upptäckt tack
              vare mammografi, systematisk användning av stödjande tilläggsbehandling,
              samt att patienterna alltmer utreds och behandlas av bröstkirurger
              som arbetar i multidisciplinära team. Det är enligt min mening
              angeläget att denna utveckling får fortsätta.
            </seg>
            <seg n="cd15d561">
              På uppdrag av regeringen utarbetar Socialstyrelsen för närvarande
              nationella riktlinjer för behandling av de största cancerformerna,
              bröstcancer, kolorektal cancer och prostatacancer, som styrelsen
              avser att presentera 2006. Målet med dessa riktlinjer är att bidra
              till att hälso- och sjukvårdens resurser används effektivt, fördelas
              efter behov och styrs av öppna och tydliga prioriteringsbeslut.
              Enligt vad jag har inhämtat avser Socialstyrelsen att i detta
              arbete bland annat överväga åldersgränserna i sin nuvarande rekommendation
              till sjukvårdshuvudmännen nämligen att erbjuda kvinnor i åldrarna
              4074 mammografiscreening.
            </seg>
            <seg n="663c0587">
              Regeringen har därutöver i regleringsbrev 2006 för Socialstyrelsen
              den 20 december 2005 uppdragit åt styrelsen att översiktligt belysa
              cancersjukligheten i Sverige och analysera den svenska cancervårdens
              kvalitet och effektivitet i ett internationellt och nationellt
              perspektiv. Vidare ska Socialstyrelsen bedöma regionala onkologiska
              centrums roll för utvecklingen av cancervården regionalt och nationellt
              samt utreda hur kunskapsspridningen inom detta område fungerar.
              Socialstyrelsen ska analysera samspelet med de tidigare nämnda
              nationella riktlinjerna för cancervården och de regionala och
              lokala vårdprogram som i dag utarbetas av professionerna. Utifrån
              genomförda analyser ska Socialstyrelsen analysera om det ur ett
              nationellt utvecklingsperspektiv finns skäl att förändra cancervårdens
              struktur och organisering. En lägesrapport ska lämnas i oktober
              2006 och uppdraget ska slutredovisas till regeringen senast den
              30 april 2007.
            </seg>
            <seg n="cb893976">
              Det är sjukvårdshuvudmännen, som utifrån de grundläggande bestämmelserna
              i hälso- och sjukvårdslagen (1982:763), ansvarar för att medborgarna
              erbjuds en god hälso- och sjukvård. Den som har det största behovet
              av hälso- och sjukvård, oavsett ålder, ska ges företräde till
              vården. Ansvaret omfattar självklart också äldre kvinnor med bröstcancer.
            </seg>
            <seg n="7809f416">
              Det är min förhoppning att det arbete som Socialstyrelsen nu
              genomför ska leda till en ökad effektivitet och kvalitet och därmed
              också leda till att förbättra vården av äldre med bröstcancer.
              Jag vill avvakta resultatet av detta arbete innan jag tar ställning
              till om det finns behov av att överväga ytterligare åtgärder.
            </seg>
          </u>
          <note n="8287cbae">
            Då Chatrine Pålsson, som framställt interpellationen, anmält
            att hon var förhindrad att närvara vid sammanträdet medgav talmannen
            att Ulrik Lindgren i stället fick delta i överläggningen.
          </note>
          <note type="speaker" n="efed4c20">
            Anf. 25 ULRIK LINDGREN (kd):
          </note>
          <u who="ulrik_lindgren_5f7848" xml:id="i-570ce8bb40ce1e4b-0" n="5b0cd1f2">
            <seg n="79efc4c9">
              Herr talman! För interpellantens del vill jag tacka för svaret.
              Det finns kanske en del ytterligare att i dag samtala med minister
              Ylva Johansson om.
            </seg>
            <seg n="3e808f10">
              Det är ju en väldigt viktig interpellation utifrån allas vår
              politiska mening att vården ska ges på lika villkor i hela riket
              oavsett ålder. Det måste ju alltid pågå ett intensivt granskande
              av att vården faktiskt ges på lika villkor, även om jag bor i
              Norrland och även om jag råkar vara en kvinna som har passerat
              70.
            </seg>
            <seg n="2ccc25ab">
              En viktig aspekt att lyfta fram är om det förekommer åldersdiskriminering.
              Vi vet från en undersökning som presenterades i Svenska Dagbladet
              den 17 januari och som interpellanten hänvisar till, att kvinnor
              över 70 är utsatta för betydligt större risk att dö av bröstcancer
              än yngre kvinnor. I undersökningen säger man att femårsöverlevnaden
              är upp till 13 % lägre i åldersgruppen 7084 år jämfört med yngre
              kvinnor. De äldre kvinnorna hade betydligt mer sällan upptäckts
              genom bröströntgen än de yngre kvinnorna.
            </seg>
            <seg n="ce3267e5">
              Vi kan också peka på att det finns en geografisk diskriminering.
              Det är olika behandling beroende på var man bor. Jönköping, Halland
              och Kalmar har jag uppsnappat har mammografi till 74 års ålder.
              Den stora majoriteten av landsting har inte ett generellt erbjudande
              om mammografiundersökning för kvinnor över 69.
            </seg>
            <seg n="4a207e43">
              Samma studie visar, som sagt, att det är tydlig skillnad i femårsöverlevnad
              mellan de landsting som erbjuder mammografi till kvinnor över
              69 och de landsting som inte erbjuder det.
            </seg>
            <seg n="fae34142">
              Det är också på sin plats att här tala om riksdagens prioriteringsbeslut
              från 1997. Följs det beslutet? Det handlar alltså om beslutet
              att personer med kroniska eller livshotande sjukdomar ska tillhöra
              prioriteringsgrupp 1. Kan man säga att det prioriteringsbeslutet
              följs när studien visar att landsting som mammograferade kvinnor
              äldre än 69 upptäckte tumörerna tidigare och på ett mindre aggressivt
              stadium?
            </seg>
            <seg n="446af106">
              Studien visar också att det ofta inte finns vårdprogram för äldre
              bröstcancerpatienter i landstingen. Mer sällan erbjuds bröstkonserverande
              kirurgi.
            </seg>
            <seg n="85c17258">
              Rekommendationen från företrädare för den här studien är att
              även kvinnor äldre än 69 borde erbjudas generell mammografiundersökning.
            </seg>
            <seg n="f49d6653">
              Det svar Ylva Johansson ger i sitt skriftliga svar är att tankearbete
              pågår på Socialstyrelsen och att vi har att förvänta oss nationella
              riktlinjer i år på tre grupper av cancerpatienter. Jag skulle,
              om det är möjligt för ministern att uppge det, vilja ha ett mer
              precist besked om den rekommendationen från Socialstyrelsen kommer
              under pågående riksdagsår, till hösten eller när den kommer.
            </seg>
            <seg n="635692d0">
              Ylva Johansson svarar vidare att uppdrag finns utdelat till att
              belysa väldigt mycket och analysera cancersjukligheten och cancervårdens
              kvalitet och effektivitet i landet. Det är ett jättestort uppdrag.
              Det förväntas vara klart till våren 2007. Det är bra. Men jag
              skulle naturligtvis vilja ha mer precisa besked här och nu med
              tanke på det som interpellanten frågar efter: När får vi en generell
              screening och mammografi för kvinnor äldre än 69 år?
            </seg>
          </u>
          <note type="speaker" n="df9ff525">
            Anf. 26 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-1" n="731952f0">
            <seg n="8eb8c0d9">
              Herr talman! Låt mig först kommentera riksdagens prioriteringsbeslut.
              Regeringen gav ju för några månader sedan i uppdrag till Socialstyrelsen
              att särskilt ta reda på om det följs och på vilket sätt man följer
              upp prioriteringsbeslutet ute i landstingen generellt sett. Den
              frågan får vi alltså anledning att återkomma till.
            </seg>
            <seg n="5a8e6a9b">
              När det gäller bröstcancer och de andra stora cancerformerna
              är min bedömning att trots att vi har en mycket framgångsrik cancervård
              generellt sett i landet och i internationell jämförelse, har vi
              oacceptabelt stora skillnader mellan olika vårdgivare och landsting
              och regioner både när det gäller prioriteringar och behandlingsmetoder.
              Därför är det viktigt att vi nu kan använda det här relativt nya
              instrumentet med nationella riktlinjer för att åstadkomma större
              nationell likvärdighet i cancervården. Jag har väldigt höga förväntningar
              på de nationella riktlinjerna.
            </seg>
            <seg n="4f77333f">
              Vi vet att allmän screening och mammografi är ett av de verksamma
              instrument som i dag används för att hitta bröstcancer i tidiga
              stadier. De arbetsgrupper som nu under snart två års tid inom
              Socialstyrelsens ansvar har arbetat med de nationella riktlinjerna
              har en mycket svår uppgift. Där sitter specialister från professionen
              och har att värdera evidensen, det vetenskapliga underlaget, för
              olika metoder och väga det mot hälsa, ekonomi och etik. Det är
              ett mycket grannlaga arbete.
            </seg>
            <seg n="76fe9fe9">
              Jag hade tillfälle tidigare i dag att få en direktrapport från
              Socialstyrelsen om det arbetet. Jag är imponerad av den höga ambitionsnivå
              som man har gått in i arbetet med. Jag tror att det kommer att
              leda till mycket bra resultat.
            </seg>
            <seg n="f7746ab0">
              Förfärande ofta kommer jag i detta arbete fram till att det är
              mycket som vi inte vet. Men av det som vi vet ska det nu dras
              nationella slutsatser. Redan under nästa månad kommer de nationella
              riktlinjerna för bröstcancervården att presenteras. Sedan kommer
              det att bli en bred debatt i Sjukvårds-Sverige med huvudmännen
              och med professionen innan man i slutet av detta år kommer att
              fastställa dem. Debatten med anledning av remissomgången är naturligtvis
              också väldigt viktig för att få en bra kvalitet på de nationella
              riktlinjerna. Men den preliminära bedömningen är att många väntar
              på och ser fram emot att få det beslutsstöd som nationella riktlinjer
              innebär. Det är väldigt kompetenta grupper som har arbetat fram
              detta på ett sätt som de enskilda sjukvårdshuvudmännen naturligtvis
              inte har haft möjlighet att göra själva.
            </seg>
            <seg n="11f5fdcd">
              Frågan om vid vilka åldrar som det finns vetenskapligt underlag
              och goda skäl för att prioritera mammografiundersökningar kommer
              att behandlas. Och där kommer det riktlinjer nästa månad.
            </seg>
          </u>
          <note type="speaker" n="43695ae3">
            Anf. 27 ULRIK LINDGREN (kd):
          </note>
          <u who="ulrik_lindgren_5f7848" xml:id="i-570ce8bb40ce1e4b-1" n="5b0cd1f2">
            <seg n="056dc4e0">
              Herr talman! Jag tackar för preciseringen av när de nationella
              riktlinjerna för dessa tre grupper som är nämnda i interpellationstexten
              kommer. Det kommer redan i nästa månad ett besked. Och i slutet
              av året har vi kanske en ordentlig rekommendation fastställd.
            </seg>
            <seg n="b1c0987a">
              Såvitt jag förstår är de positiva effekterna av mammografi som
              störst i åldersintervallet 5069 år när det gäller kvinnor och
              bröstcancer. Men också i gruppen 4050 år överväger de positiva
              effekterna. Och även i gruppen 7074 år är effekterna goda av mammografi,
              och de är kostnadseffektiva, som Socialstyrelsen uttrycker det.
              Men i de befintliga rekommendationerna låter man landstingen avgöra
              om de ska välja någon annan metod än mammografi för upptäckt av
              bröstcancer i gruppen 7074 år.
            </seg>
            <seg n="3bb34f16">
              Jag håller till fullo med vår minister om att man här naturligtvis
              ska vara utomordentligt försiktig med att som politiker kräva
              och begära något särskilt precist. Det är frestande för oss politiker
              att i vår frustration över att inte komma till skott göra lite
              grann av en rusning och ropa på exempelvis screening.
            </seg>
            <seg n="5a84f3e5">
              Vi män har en benägenhet att ropa på screening när det gäller
              prostatacancer. Och man kan naturligtvis vara frestad att också
              på detta område säga att alla borde screenas vad gäller bröstcancer
              även i gruppen 7074 år. Jag är den förste att understryka vikten
              av att vi har en ordentlig medicinsk genomgång av alla relevanta
              aspekter på detta och att vi sedan med visst tålamod inväntar
              en rekommendation.
            </seg>
            <seg n="3b0ff460">
              Men vi har också kunskap och rekommendation från befintlig utredning
              som jag hänvisade till tidigare i denna diskussion. Den utredningen
              rekommenderar att man faktiskt inför generell screening även för
              gruppen 6974 år.
            </seg>
            <seg n="e6ab7715">
              Som jag tolkar Socialstyrelsens befintliga rekommendation är
              man egentligen också inne på detta spår. Man säger att effekterna
              är goda för gruppen 6974 år och att det är kostnadseffektivt men
              att det också kan finnas andra behandlingar.
            </seg>
            <seg n="c3264130">
              Vad fattas egentligen för att även vår minister ska våga instämma
              och säga ja till att alla landsting borde ha ett generellt erbjudande
              om mammografi även för gruppen 6974 år?
            </seg>
          </u>
          <note type="speaker" n="9e92feea">
            Anf. 28 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-2" n="731952f0">
            <seg n="a6e9c263">
              Herr talman! De befintliga rekommendationerna från Socialstyrelsen
              innebär screening i form av mammografi i åldersgruppen 4074 år.
              Jag kan därför säga ja till det eftersom det är vad myndigheten
              står för i dag.
            </seg>
            <seg n="a96852cc">
              Nu håller man på att arbeta om detta och får ett väsentligt mycket
              bättre vetenskapligt underlag för sina slutsatser och prioriteringar
              i de nationella riktlinjerna som kommer att presenteras om ett
              par veckor. Jag har alltså ingen anledning att nu föregripa detta
              arbete eftersom det är ett gediget och på vetenskaplig grund väl
              underbyggt arbete som har bedrivits under två års tid. Det första
              förslaget kommer i april, och då får vi en bred diskussion i Sverige
              som jag också tror är nödvändig därför att professionen och sjukvårdshuvudmännen
              får vara med i den debatten.
            </seg>
            <seg n="c4fe0c61">
              Men jag är inte orolig, Ulrik Lindgren, utan jag tror att vi
              kommer att få bra riktlinjer på detta område. Jag tror också,
              vilket jag har många exempel på från sjukvårdshuvudmännen, att
              man verkligen väntar på dessa riktlinjer, och jag tror att man
              kommer att följa dem. De är nämligen väldigt gedigna och väl underbyggda.
              Och jag tror att det kommer att leda till att de landsting som
              i dag inte följer Socialstyrelsens rekommendationer kommer att
              göra det därför att man har god grund för sina slutsatser när
              man kommer att presentera riktlinjerna. Jag tror alltså att vi
              kommer att kunna se framtiden an på ett positivt sätt.
            </seg>
            <seg n="6c77c3d7">
              Sedan är det naturligtvis på det sättet att många cancersjukdomar
              hör till åldrandets sjukdomar. De kommer med stigande ålder. Det
              betyder också att vi i framtiden kommer att få se mer av många
              cancersjukdomar som redan i dag kan betraktas som folksjukdomar,
              även om man blir duktigare på att upptäcka och behandla dem, på
              grund av att vi lever allt längre. Så detta är naturligtvis i
              flera avseenden viktiga frågor under de kommande åren.
            </seg>
          </u>
          <note type="speaker" n="b07c4385">
            Anf. 29 ULRIK LINDGREN (kd):
          </note>
          <u who="ulrik_lindgren_5f7848" xml:id="i-570ce8bb40ce1e4b-2" n="5b0cd1f2">
            <seg n="e007b367">
              Herr talman! Jag tackar för svar från ministern. Jag uppfattar
              att vi egentligen har en rätt stor enighet om att gruppen 6974
              år borde omfattas av generell screening och att vi kanske får
              en skriftlig bekräftelse på det väldigt snart, under denna vår.
            </seg>
            <seg n="1d75593e">
              Jag skulle vilja koppla de aspekter som vi har tagit upp i dag
              till frågan om att genomdriva en likvärdig vård i hela riket på
              lika villkor när det gäller cancer. Det fattas ju fortfarande
              mycket i detta sammanhang, vilket vår minister egentligen instämmer
              i.
            </seg>
            <seg n="6cea9b41">
              Helsingfors är en väldigt positiv och stor ö i Vård-Sverige vad
              gäller smärtbehandling, avancerad hemsjukvård och palliativ vård.
              Det finns utöver Helsingfors också ett antal andra öar där tillståndet
              måste betecknas som relativt gott. Men det gäller att genomdriva
              detta i hela landet, inte bara vad gäller bröstcancer utan också
              när det gäller cancervården i dess helhet.
            </seg>
            <seg n="1f5b7240">
              Här har Kristdemokraterna och även alliansen begärt att vi borde
              ha en nationell cancerkommitté som kontinuerligt arbetar med förbättring
              av cancervården oavsett var man bor, så att vi med frimodighet
              kan säga: Nu har vi nått fram till att tillgänglighet, bemötande
              och vårdresultat faktiskt är likvärdigt spridda och tillgängliga
              i hela riket.
            </seg>
            <seg n="8d75b823">
              Var står vår regering i den frågan nu? Anser regeringen att vi
              borde ha en nationell cancerkommitté, som också Världshälsoorganisationen
              rekommenderar att man ska ha i varje land för att genomdriva en
              nationell handlingsplan för cancervården?
            </seg>
            <seg n="71dc8e85">
              Om jag får besked om det också är jag naturligtvis glad.
            </seg>
          </u>
          <note type="speaker" n="704d31c1">
            Anf. 30 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-3" n="731952f0">
            <seg n="4a7169fa">
              Herr talman! Vi har en mycket kompetent myndighet, Socialstyrelsen,
              som nu håller på med ett mycket omfattande arbete i de viktigaste
              delarna inom cancervården när det gäller att få fram nationella
              riktlinjer för en nationell likvärdighet i vården. Vi behöver
              göra fler saker inom cancervården. Men min bedömning är att det
              är här som det är viktigast att vi just nu kommer fram. Jag tycker
              att Socialstyrelsen gör ett utmärkt arbete. Deras arbete kommer
              nu att prövas i en bred remissrunda. Men jag har goda förhoppningar
              om att den kompetens som man har kunnat knyta till Socialstyrelsen
              i detta arbete kommer att värderas mycket högt.
            </seg>
            <seg n="60ee3297">
              Vi har mycket kompetenta regionala onkologiska centrum som jag
              också tror kan utvecklas vidare framöver.
            </seg>
            <seg n="68fc2d41">
              På min dagordning står alltså inte nya organisatoriska förändringar
              av cancervården högst. Däremot tycker jag att vi har anledning
              att fundera över om vi behöver samordna andra åtgärder för att
              säkerställa likvärdigheten i cancervården. Därför har Socialstyrelsen
              fått detta uppdrag att utreda förutsättningarna för vad som skulle
              kunna vara en nationell cancerplan vid sidan av det som man gör
              i fråga om de nationella riktlinjerna. Det arbetet tycker jag
              att vi ska pröva och driva vidare. Men när det gäller nya organisatoriska
              förändringar av arbetets förutsättningar för en god cancervård
              så tror jag inte att det är där som vi egentligen har några brister
              i dag.
            </seg>
          </u>
          <note n="229c234a">
            Överläggningen var härmed avslutad.
          </note>
          <note n="977f2a5a">
            8 § Svar på interpellation 2005/06:272 om kvinnor som söker sjukvård
          </note>
          <note type="speaker" n="74a7200d">
            Anf. 31 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-4" n="731952f0">
            <seg n="1c3ae803">
              Herr talman! Viviann Gerdin har frågat mig vilka åtgärder jag
              kommer att vidta för att förbättra omhändertagandet av kvinnor
              som söker sjukvård.
            </seg>
            <seg n="07e8f32a">
              En ökad kunskap om jämställdhetsproblematiken är helt central
              om hälso- och sjukvården ska vara tillgänglig för alla på lika
              villkor och efter behov. Det är självfallet helt oacceptabelt
              om omotiverade könsskillnader skulle finnas i tillgången till
              vården. Därför måste jämställdhetsperspektivet ges särskild uppmärksamhet
              på alla beslutsnivåer inom hälso- och sjukvården. När det gäller
              forskning har regeringen i den senaste forskningspolitiska propositionen,
              proposition 2004/05:80, betonat att genusperspektiv är relevant
              inom bland annat de medicinska disciplinerna, inte minst inom
              tillämpad forskning.
            </seg>
            <seg n="77e46d6d">
              I motsats till vad Viviann Gerdin hävdar är kvinnors sjukdomar
              en fråga som regeringen prioriterar mycket högt. En ökad kunskap
              kring orsakerna till könsrelaterade skillnader inom vården är
              helt avgörande. För att underlätta detta arbete har regeringen
              vidtagit en rad åtgärder för att förbättra kunskapsläget kring
              könsskillnader i vården.
            </seg>
            <seg n="85e4ef60">
              Rapporten Jämställd vård olika vård på lika villkor (SOU 1996:133),
              som Viviann Gerdin hänvisar till, har följts upp på en rad olika
              sätt. På regeringens uppdrag gjorde Socialstyrelsen en uppföljning
              av många av de problemområden som lyftes fram av utredningen,
              vilket avrapporterades till regeringen i mars 2004. I denna rapport,
              Jämställd vård? Könsperspektiv på hälso- och sjukvården , har
              Socialstyrelsen bland annat undersökt hur de tre största offentliga
              finansiärerna av forskning inom medicin och omvårdnad arbetar
              med dessa frågor. Kartläggningen visade att exempelvis Vetenskapsrådet
              i lika stor utsträckning finansierar projekt som fokuserar på
              sjukdomar som drabbar kvinnor i högre grad som projekt som är
              inriktade på sjukdomar som oftare drabbar män.
            </seg>
            <seg n="84ab94a8">
              Vetenskapsrådet är den myndighet som har det nationella ansvaret
              att stödja och utveckla svensk grundforskning inom hela det vetenskapliga
              fältet. Regeringen gjorde i den senaste forskningspolitiska propositionen
              en särskild satsning på forskning inom medicin, något som ökar
              kunskapsbasen för såväl kvinnor som män.
            </seg>
            <seg n="6af21c50">
              Därutöver arbetar regeringen fortlöpande med att följa upp och
              förbättra jämställdheten inom vården. Socialstyrelsens Hälso-
              och sjukvårdsrapport 2005 är en del i detta arbete där myndigheten
              som en konsekvens av ett regeringsuppdrag från år 2002 har tagit
              på sig uppgiften att tydligare integrera könsspecifika aspekter
              vid utvecklingen av riktlinjer och föreskrifter samt vid utvärderingar
              och analys av vårdens kvalitet. Resultatet av detta arbete ska
              redovisas till regeringen vid utgången av år 2006.
            </seg>
            <seg n="0dac1ef8">
              För att följa upp de uppgifter som gjort gällande att det existerar
              könsrelaterade skillnader vid utprovning av nya läkemedel gav
              regeringen Läkemedelsverket i uppdrag att analysera hur dessa
              aspekter bedöms och hanteras vid läkemedelsgodkännanden. Den avrapportering
              som lämnades i december 2005 visar att kvinnor är väl representerade
              i kliniska läkemedelsstudier och att skillnader i läkemedels effekt
              och biverkningar är mycket ovanliga mellan kvinnor och män. Könsspecifika
              aspekter värderas alltid inför ett godkännande av nya läkemedel.
              Läkemedelsverket kommer som ett resultat av detta uppdrag nu att
              öka informationsinsatserna gentemot allmänheten för att korrigera
              de uppgifter som figurerar i massmedierna om att könsrelaterade
              skillnader finns vid utprovningen av läkemedel.
            </seg>
            <seg n="0884569c">
              Den ökade kunskap om könsrelaterade skillnader som jag nu givit
              exempel på är ett resultat av det långsiktiga arbete som regeringen
              bedriver för att skapa ett bättre kunskapsunderlag på detta område.
              Under år 2005 har jag vidtagit ytterligare åtgärder för att förbättra
              kunskapsläget då jag har initierat en översyn och skärpning av
              skrivningarna om jämställdhet i regleringsbreven för flera av
              Socialdepartementets myndigheter. Regeringen har också sonderat
              möjligheterna för ökade och koordinerade insatser kring denna
              problematik på EU-nivå. Jag hyser därför goda förhoppningar om
              att vi under kommande år får ett än starkare beslutsunderlag för
              att komma till rätta med jämställdhetsproblemen inom hälso- och
              sjukvården.
            </seg>
          </u>
          <note type="speaker" n="7b71bd2d">
            Anf. 32 VIVIANN GERDIN (c):
          </note>
          <u who="viviann_gerdin_444e1c" xml:id="i-c65e85629fa8c3c5-0" n="142ed8d2">
            <seg n="85dfb258">
              Herr talman! Tack för svaret, vårdministern! Jag blir dock lite
              orolig när jag läser svaret på min fråga. Ministern säger att
              det är oacceptabelt om omotiverade könsskillnader skulle finnas
              i tillgängligheten till vården. Jag hävdar att de existerar och
              att de är väl kända, och jag tror att ministern innerst inne kan
              hålla med mig om det.
            </seg>
            <seg n="5427ed72">
              Om vi kan enas om att kvinnor i dag inte alltid erhåller adekvat
              vård kan vi kanske gå vidare med hur och vad som ska göras för
              att vi ska kunna åtgärda detta. När regeringen på allvar lyfter
              fram de här könsskillnaderna inom vården kommer vi, tror jag,
              att se resultat.
            </seg>
            <seg n="0ea769aa">
              Angående forskningen om kvinnors sjukdomar säger ministern att
              genusperspektivet är relevant inom de medicinska disciplinerna
              och inom tillämpad forskning. Ja, naturligtvis, men problemet
              är att det sker för lite och i för liten omfattning.
            </seg>
            <seg n="2a1cbeaf">
              Ministern säger också att kunskapen om kvinnors sjukdomar är
              högt prioriterad inom regeringen. Jag har väldigt svårt att tro
              det, och även de som specifikt arbetar med kvinnors sjukdomar
              har svårt att se det. Ett exempel är att flera läkare under de
              senaste åren i olika artiklar har påpekat att det finns stora
              brister inom vården för kvinnorna när det gäller att kvinnorna
              ska erhålla vård anpassad efter deras kroppar.
            </seg>
            <seg n="991d5ee5">
              För att komma till rätta med de här orättvisorna, de här omotiverade
              könsskillnaderna, måste det till, har flera läkare hävdat, en
              kraftigt ökad satsning på forskning om kvinnors sjukdomar. De
              anslag till forskning om kvinnors sjukdomar som i dag anvisas
              i budgeten anses helt otillräckliga. Det är inte bara jag i rollen
              som politiker som säger det, utan det säger också läkare som arbetar
              med frågan.
            </seg>
            <seg n="7ab81d6c">
              Att Vetenskapsrådet erhåller pengar är naturligtvis bra. Det
              är också bra att man satsar på genusforskningen. Men efter vad
              jag kan utläsa av budgeten handlar det sammantaget om 13 miljoner
              kronor för ett år. Det kan knappast betecknas som en storsatsning.
              Även beträffande de pengar som Vetenskapsrådet erhåller används
              en hel del av de pengarna inom de olika projekt som har att göra
              med att informera, både muntligt och i skriftlig form. Jag tycker
              naturligtvis att det är jättebra, och det behövs också. Men det
              behövs även andra insatser.
            </seg>
            <seg n="126643d4">
              Under de senaste åren, efter den omfattande rapport som kom år
              1996, har det med jämna mellanrum genom undersökningar och enkäter
              kommit fram att vi har kvar samma problem. Det visar sig nämligen
              att kvinnor i dagens möte med vården inte erhåller den vård de
              verkligen behöver. Därför tycker jag att det är viktigt att om
              och om igen lyfta fram frågan. Den borde vara högre prioriterad.
              Särskilt vi kvinnor kan känna att vi måste kämpa för det här det
              är ett rättmätigt krav också i dagens samhälle.
            </seg>
            <seg n="4757a92f">
              Jag återkommer i kommande inlägg och utvecklar detta mer.
            </seg>
          </u>
          <note type="speaker" n="040f4121">
            Anf. 33 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-5" n="731952f0">
            <seg n="8e30d2ae">
              Herr talman! Låt mig först säga att Sverige är ledande i Europa
              när det gäller att satsa resurser på forskningen. Jag tror inte
              att något annat land kan mäta sig med Sverige när det gäller den
              andel som Sverige satsar på forskning. Där ligger vi alltså långt
              framme.
            </seg>
            <seg n="182927f0">
              Av de resurser vi satsar är ändå den medicinska forskningen en
              av de mest framträdande och där vi också vid en internationell
              jämförelse syns väl, så det är inte en riktig beskrivning att
              säga att Sverige inte satsar på medicinsk forskning.
            </seg>
            <seg n="ee2061b1">
              När vi nu fått den här saken undersökt tror jag precis som Viviann
              Gerdin att inte minst vi kvinnor måste vara särskilt uppmärksamma
              på de här frågorna och ta varje misstanke på allvar och undersöka
              hur det förhåller sig. Men om det nu visar sig att vi har en jämn
              fördelning, att vi satsar en lika stor andel av resurserna på
              forskning kring sjukdomar som i högre grad gäller män som på forskning
              kring sjukdomar som i högre grad gäller kvinnor kan vi, tycker
              jag, vara ganska stolta över den fördelningen. Det betyder inte
              att vi ska slappna av och tro att allting är löst, men i det avseendet
              tycker jag att vi kan vara nöjda.
            </seg>
            <seg n="7d68ba21">
              Den undersökning, den rapport, som regeringen begärt från Socialstyrelsen
              visar på oroande skillnader mellan kvinnor och män men inte några
              säkra slutsatser. Av det måste slutsatsen dras att man inte är
              nöjd utan att man måste gå vidare och ta reda på mer. Inte heller
              kan slutsatsen dras att man säkert vet att kvinnor missgynnas
              i svensk sjukvård, för det underlaget har vi dessbättre inte,
              skulle jag vilja säga.
            </seg>
            <seg n="6857e328">
              Till exempel får kvinnor mer vård än män, det vill säga kvinnor
              söker vård oftare än män. Är det bra eller dåligt? Ja, det vet
              man inte vad det är ett tecken på. Kostnaderna för kvinnors sjukvård
              är högre än kostnaderna för mäns sjukvård. Kvinnor får mer mediciner
              än män. Kostnaderna för kvinnors mediciner är högre. Men kostnaderna
              för mäns mediciner är högre per recept, vilket tyder på att männen
              får nyare mediciner än kvinnor.
            </seg>
            <seg n="30c2ba46">
              När det gäller en by-passoperation kan det konstateras att där
              krävs det fler symtom från kvinnan innan det beslutas om en sådan
              åtgärd jämfört med hur det är med män. Å andra sidan är överlevnaden
              lika god för kvinnor, vilket kan tyda på att man bör vänta längre
              innan ett ingrepp görs på kvinnor därför att människor reagerar
              olika och har olika risksituation.
            </seg>
            <seg n="9e3b993f">
              Det är inte alldeles enkelt att dra slutsatser av detta. Därför
              måste vi fortsätta att prioritera genusfrågorna i både forskningen
              och de konkreta åtgärderna ute i sjukvården.
            </seg>
            <seg n="7a8af506">
              Jag bidrar till det till exempel genom att jag för några månader
              sedan gav Socialstyrelsen i uppdrag att gå igenom hur riksdagens
              prioriteringsbeslut följs upp ute hos sjukvårdshuvudmännen i landstingen
              och att särskilt titta på förhållandet när det gäller kön och
              väga in det i prioriteringsundersökningen. Det är ett viktigt
              underlag som vi kan få.
            </seg>
            <seg n="1c816d97">
              Ett annat viktigt beslut som regeringen tog strax före jul var
              att gynekologisk onkologi skulle vara kvar som grenspecialitet.
              Jag motiverade det huvudsakligen med det faktum att vi vet för
              lite om de skillnader som finns mellan kvinnors och mäns vård,
              vilket gör att jag inte vågar ta risken att ta bort en grenspecialitet
              som är klart inriktad på kvinnor. Det får vi i så fall komma fram
              till genom nyare kunskap framöver.
            </seg>
            <seg n="13d4675f">
              Jag hade i interpellationsdebatten innan en diskussion om hur
              vi ska satsa mer på bröstcancervården och få den mera jämlik inom
              landet. Det är också en stor och viktig fråga för kvinnor. Vi
              vidtar åtgärder, och vi ser också till att skaffa oss än bättre
              kunskap. Det finns ingen anledning att vara nöjd och tro att vi
              har allting under kontroll, men vi ska inte heller överdriva skillnaderna
              där vi inte har underlag.
            </seg>
          </u>
          <note type="speaker" n="b57bc743">
            Anf. 34 VIVIANN GERDIN (c):
          </note>
          <u who="viviann_gerdin_444e1c" xml:id="i-c65e85629fa8c3c5-1" n="142ed8d2">
            <seg n="1a550be1">
              Herr talman! Jag vill börja med några kommentarer med anledning
              av ministerns uttalanden här. Att kvinnor får mer vård än män
              är väl känt. Det finns också de som arbetar inom medicin som hävdar
              att det till viss del beror på att kunskaperna om de bakomliggande
              orsakerna till kvinnors ohälsa inte är klarlagda och att många
              kvinnor ordineras läkemedel, alltså behandlas med antidepressiva
              medel, när man faktiskt inte vet hur man ska finna ut vad det
              är för problem som kvinnorna har. Det är ett problem i sig att
              kvinnor får mer vård därför att de söker vård för någonting som
              vården har svårt att bemöta.
            </seg>
            <seg n="b3499352">
              Jag har inte alls samma uppfattning som ministern när hon säger
              att kvinnor till lika stor del som män skulle komma i fråga vad
              gäller undersökningar och forskning och att de skulle bli bemötta
              på ungefär samma sätt som män. Det finns många redovisningar som
              visar att kunskaperna inom vården fortfarande släpar efter. Det
              menar jag har sin utgångspunkt i att det inte har satsats på den
              forskning som man absolut behöver för att komma fram till och
              utröna vilka bakomliggande mekanismer det finns.
            </seg>
            <seg n="b5c93b8c">
              Jag vill ta några exempel som förekommit i medier under de senare
              åren och även i år, i början av året. Det handlar till exempel
              om bristerna inom vården vad gäller kvinnors hjärt- och kärlsjukdomar.
              Där är det kraftigt eftersatt. Det framgår av statistiken att
              det är fler kvinnor än män som dör i hjärtinfarkt efter det att
              de har blivit omhändertagna av sjukvården. De avlider alltså på
              sjukhus.
            </seg>
            <seg n="d62c77ce">
              Man kan också utröna i olika undersökningar det har nyligen gjorts
              en studie om detta, under fjolåret att kvinnor utvecklar kraftigare
              biverkningar av mediciner än vad män gör. För år 2004 finns en
              redovisning som säger att enbart 2030 % av alla hjärtmediciner
              är testade på kvinnor. Resten har testats enbart på män, men de
              används även på kvinnor. Det framgår också av årsredogörelsen
              för 2004 att 60 % av alla klagomål som kommer till Hälso- och
              sjukvårdens ansvarsnämnd och patientförsäkringar handlar om kvinnors
              problem och biverkningar efter läkemedel. Visst är det fortfarande
              så att den sakkunskap som man skulle önska inte finns. Det ingår
              inte kvinnor i testgrupperna i lika stor omfattning som män innan
              man släpper ut ett läkemedel på marknaden.
            </seg>
            <seg n="35ea25a0">
              Jag läste att vårdministern för ett år sedan hade uttalat sig
              om att läkemedlen borde vara märkta så att man ser att de är testade
              på kvinnor. Jag tycker att det var ett alldeles ypperligt förslag.
              Jag vet att det finns fler. Vi har goda förhoppningar om att få
              till stånd en bättre kontroll över i vilka läkemedel det hänvisas
              till kvinnor. Om en kvinna är sjuk och inte får en anpassad vård
              blir hon lätt ett offer och om och om igen får söka sig genom
              olika vårdvägar i sjukhusapparaten. Det skulle vara en stor vinst
              för kvinnornas hälsa men också en samhällsekonomisk vinst om man
              kunde satsa mer på att få bättre metoder för också kvinnors sjukdomar.
            </seg>
          </u>
          <note type="speaker" n="7bc0983a">
            Anf. 35 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-6" n="731952f0">
            <seg n="0e771580">
              Herr talman! Vi kan vara överens om att vi inte vet tillräckligt.
              Det är precis så som Viviann Gerdin säger, att de bakomliggande
              orsakerna till att kvinnor söker och får mer vård och fler läkemedel
              än män ofta inte är tillräckligt kartlagda, eller vi vet inte
              varför vi har vissa skillnader i både utfall och vårdbeslut. Av
              det kan man inte dra slutsatsen att svensk sjukvård är ojämlik
              eller att regeringen inte prioriterar frågorna om kvinnors sjukdomar.
              Det gör vi i mycket hög grad. Av det kan man dra slutsatsen att
              vi behöver veta mycket mer. Det finns anledning att satsa väsentligt
              mycket mer engagemang och prioritering på hur vi säkerställer
              att få kunskap om skillnader inom sjukvården. Som jag redovisade
              tidigare är till exempel prioriteringsuppdraget en mycket viktig
              sådan sak.
            </seg>
            <seg n="9bef18e5">
              En annan viktig fråga handlar över huvud taget om forskning.
              Där har Karolinska Institutet, som det första universitetet i
              världen, inrättat ett centrum för genusmedicin för några år sedan.
              Det är också en viktig åtgärd för att skaffa sig bättre kunskaper.
            </seg>
            <seg n="6f28019a">
              Ibland får vi erkänna att det som står i tidningarna inte är
              riktigt. Jag har också på grund av olika uppgifter från olika
              rapporter och tidningar misstänkt att kvinnors läkemedel inte
              testas på kvinnor på samma sätt som på män. Därför gav jag Läkemedelsverket
              i uppdrag att analysera frågan och komma med förslag. De lämnade
              sitt förslag strax före jul och rapporterade att kvinnor används
              i läkemedelstester. Kvinnor är väl representerade när det gäller
              läkemedelstester. Könsspecifika aspekter värderas alltid innan
              man godkänner och släpper ut ett läkemedel på den svenska marknaden.
              Det tycker jag att vi ska vara stolta över, Viviann Gerdin. Vi
              har kommit långt. Vi har ett läkemedelsverk och läkemedelsföretag
              som redan i dag gör detta. Det betyder att om man skulle kvinnomärka
              läkemedel, som jag var inne på, blir i princip alla märkta, inte
              bara de som vänder sig till män av naturliga skäl. Vi har ett
              bra underlag utifrån det som Läkemedelsverket har visat. Det tycker
              jag vi ska vara glada över.
            </seg>
            <seg n="003c9148">
              Sedan finns det en aspekt till som inte alltid syns men som jag
              tycker är viktig att väga in i den här diskussionen, och det är
              åldersaspekten. Kvinnor lever mycket längre än män. I de äldsta
              åldersgrupperna är man i allmänhet en storkonsument av sjukvård
              och läkemedel. Det betyder att vi måste analysera utifrån en åldersaspekt
              hur beslut om olika åtgärder till exempel fattas, bemötande och
              resultat av olika medicinska åtgärder. Det har naturligtvis också
              med åldern att göra. Här har vi för lite kunskap i dag. Därför
              är det viktigt att satsa på forskning om äldre, det naturliga
              åldrandet, men också på de äldres sjukdomar. Mycket av detta handlar
              just om kvinnors sjukdomar.
            </seg>
          </u>
          <note type="speaker" n="b1f4b416">
            Anf. 36 VIVIANN GERDIN (c):
          </note>
          <u who="viviann_gerdin_444e1c" xml:id="i-c65e85629fa8c3c5-2" n="142ed8d2">
            <seg n="9f4f2909">
              Herr talman! Jag vill återkoppla till det vårdministern sade
              om att kvinnor är väl representerade i läkemedelsstudierna. Att
              de är representerade kan jag hålla med om. Men jag tror att det
              är graden av representation där vi har olika ambitioner. Vi har
              fortfarande inget obligatorium, krav på att kvinnor ska ingå i
              läkemedelsstudier vid forskning, som man till exempel har i USA.
            </seg>
            <seg n="2e7dd4cb">
              Ministern säger att vi i Sverige har kommit långt vad gäller
              de omotiverade könsskillnaderna. Det beror helt på vilket land
              man jämför sig med. Jag skulle vilja säga att det finns stora
              brister i många länder ute i Europa. Däremot kan jag se att man
              har vidtagit mycket bra åtgärder i USA, och man har kommit betydligt
              längre då man har uppmärksammat könsskillnaderna mellan kvinnor
              och män inom vården.
            </seg>
            <seg n="203c7d47">
              Jag tycker fortfarande att vi har ett stort problem. Inom flera
              ohälsoområden där kvinnorna dominerar finns i dag fortfarande
              en stor okunskap. Och där finns de stora ohälsogrupperna, och
              då tänker jag på många som är drabbade av smärta. Vi har en smärtvård
              som inte matchar det behov som finns och alla de här reumatiska
              patienterna. Vi har också trötthetssyndromet, det vill säga utmattningsdepressioner
              och dylikt, som många i dag inte vet de bakomliggande orsakerna
              till. Där finns en stor grupp kvinnor. Återigen kan man känna
              att det inte har varit högprioriterade områden att ta reda på
              vad de bakomliggande orsakerna är.
            </seg>
            <seg n="859570be">
              Vi vet att kvinnor och män har olika livssituationer både på
              arbetsmarknaden och hemma. Även deras ekonomi kan påverka livskvaliteten.
              Det är också områden som det fortfarande saknas mycket kunskap
              om, och det skulle jag önska att vi gemensamt kunde enas om att
              satsa på.
            </seg>
          </u>
          <note type="speaker" n="2b554a5f">
            Anf. 37 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-7" n="731952f0">
            <seg n="ada12d30">
              Herr talman! Låt mig först säga en sak om läkemedlen. Jag vill
              uppmana Viviann Gerdin att läsa Läkemedelsverkets rapport. Jag
              blev själv överraskad av att situationen var så pass mycket bättre
              än vad jag hade befarat. Men det ska man inte bli ledsen över.
              Jag tycker att man ska bli glad över att vi faktiskt har kommit
              längre än vad många av oss politiker trodde. Jag kan rekommendera
              att läsa den. Den inkom till Socialdepartementet i december förra
              året.
            </seg>
            <seg n="157a1435">
              Jag kan försäkra Viviann Gerdin om att jag hittills har prioriterat
              frågor om kvinnors och mäns lika tillgång till sjukvård och kunskapen
              om detta mycket högt. Jag kommer att fortsätta att prioritera
              det mycket högt de kommande åren. Det är sant att det är mycket
              som vi inte vet. Av det måste vi dra slutsatsen att vi inte kan
              slå oss till ro utan att vi måste fortsätta att arbeta hårt med
              de här frågorna.
            </seg>
            <seg n="f1cfecde">
              Jag har också redan tagit upp frågorna om hur vi kan titta på
              jämställdheten inom vården över huvud taget i ett europeiskt perspektiv
              med mina europeiska kolleger. Jag ser fram emot att kunna diskutera
              den frågan också på det informella ministerrådsmötet under våren
              under det österrikiska ordförandeskapet då den frågan kommer upp
              på dagordningen.
            </seg>
          </u>
          <note n="229c234a">
            Överläggningen var härmed avslutad.
          </note>
          <note n="252abc88">
            9 § Svar på interpellation 2005/06:288 om funktionshindrades
            rätt till sina hjälpmedel vid sjukhusvistelse
          </note>
          <note type="speaker" n="52f9ae53">
            Anf. 38 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-8" n="731952f0">
            <seg n="7d968462">
              Herr talman! Marietta de Pourbaix-Lundin har frågat socialministern
              vilka åtgärder hon avser att vidta för att säkerställa de funktionshindrades
              tillgång till sina egna hjälpmedel vid sjukhusvistelse utan att
              betydande kostnader och problem för den enskilde uppstår.
            </seg>
            <seg n="c0f4182a">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg n="d668c23d">
              Enligt hälso- och sjukvårdslagen (1982:763), HSL, ska hälso-
              och sjukvården bedrivas så att den uppfyller kraven på en god
              och säker vård och ska så långt det är möjligt utformas och genomföras
              i samråd med patienten. HSL föreskriver också att landstinget
              ska erbjuda funktionshindrade som är bosatta inom landstinget
              hjälpmedel. I samma lag finns också ett motsvarande ansvar för
              kommunen. Landstinget svarar vidare enligt HSL för att det inom
              landstinget finns en ändamålsenlig organisation för att till och
              från sjukhus eller läkare transportera personer vilkas tillstånd
              kräver att transporten utförs med transportmedel som är särskilt
              inrättade för ändamålet.
            </seg>
            <seg n="788918f0">
              Lagen om färdtjänst (1997:736) gäller särskilt anordnade transporter
              för personer med funktionshinder. Det är kommunerna som ansvarar
              för anordnandet av färdtjänst till sina kommuninvånare, men kommunerna
              får under vissa förutsättningar lägga över ansvaret på trafikhuvudmannen
              i länet. Tillstånd till färdtjänst ska ges till de personer som
              på grund av funktionshinder, som inte är tillfälligt, har väsentliga
              svårigheter att förflytta sig på egen hand eller med allmänna
              kommunikationsmedel. För resor med färdtjänst får tillståndsgivaren
              ta ut en avgift. Denna ska vara skälig och får inte överstiga
              tillståndsgivarens självkostnader.
            </seg>
            <seg n="14ccfd39">
              Det finns ingen reglering som stadgar att landstingen eller kommunerna
              är skyldiga enligt lag att bekosta separata transporter av funktionshindrades
              egna hjälpmedel till sjukhus. I den beskrivna situationen gör
              den ansvariga hälso- och sjukvårdspersonalen en bedömning av hur
              stort patientens behov är att ha tillgång till det egna hjälpmedlet
              under hans eller hennes sjukhusvistelse. I de allra flesta fall
              finns tillräckliga hjälpmedel på sjukhuset.
            </seg>
            <seg n="da67dac7">
              Enligt den information jag har fått ser varken Socialstyrelsen
              eller Sveriges Kommuner och Landsting, SKL, att detta är ett vanligt
              förekommande problem och gör bedömningen att i de fall situationen
              uppstår, löser man problemet. Mot bakgrund av Socialstyrelsens
              och SKL:s bedömning anser jag att det är fråga om en ytterst ovanlig
              situation och att det därför inte finns skäl att vidta några särskilda
              åtgärder i denna fråga.
            </seg>
          </u>
          <note type="speaker" n="f1f731f4">
            Anf. 39 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-a87f32dda860a57b-0" n="92bece02">
            <seg n="a7af1899">
              Herr talman! Jag måste säga att det nog är det mest chockerande
              interpellationssvar jag har fått under mina snart elva år här
              i riksdagen. Det är chockerande med den totala bristen på empati
              och den totala avsaknaden av inlevelseförmåga. För mig innebär
              svaret att Socialdemokraterna och Ylva Johansson ser systemen
              framför de enskilda människorna.
            </seg>
            <seg n="61c280ad">
              Jag ska ta två berättelser ur verkligheten. De handlar om två
              personer som jag kallar Krister och Kristina.
            </seg>
            <seg n="a88c39da">
              Jag börjar med Krister som blir akut matförgiftad. Han är CP-skadad.
              Han åker in med ambulans till sjukhus. Han har en väldigt speciell
              rullstol som konstruerats just för honom, och han har en permobil.
              Han får inte med sig någonting. Han blir kvar en vecka på sjukhus.
              Efter mycket om och men får han dit sin rullstol som är specialbyggd
              så att han kan ta sig ur sängen. Den får han dit därför att hans
              personliga assistent ställer upp och lyckas få in den i sin privata
              bil och kör den till sjukhuset. Permobilen får han aldrig dit.
            </seg>
            <seg n="3f49305c">
              Sedan har vi Kristina som är dålig. Hon gör ett besök på ett
              sjukhus där de konstaterar att hon är väldigt dålig och måste
              transporteras till nästa sjukhus i ambulans. Hon har åkt till
              det första sjukhuset med färdtjänst sittande i sin rullstol. Hon
              är också mycket gravt CP-skadad. Hon åker med ambulans till nästa
              sjukhus och får inte med sig sin rullstol som hon är helt beroende
              av. Hon kan absolut inte sitta i de rullstolar som sjukhusen har
              som Ylva Johansson och jag kanske får sitta i om vi kommer tillfälligt
              till sjukhuset och inte kan gå. Det är helt uteslutet. Mycket
              riktigt skickar det första sjukhuset rullstolen till det andra,
              men man skickar också en räkning till Kristina för att hon ska
              få med sig sin rullstol till nästa sjukhus. Det skickas en räkning
              på detta.
            </seg>
            <seg n="82003fd4">
              Kristina behöver naturligtvis också gå på toaletten och har en
              väldigt speciell toalettstol som hon behöver få till sjukhuset.
              Det är helt omöjligt att få den till sjukhuset. Det blir så att
              mamman, som är änka, efter mycket om och med får ordna med en
              större taxi, eftersom den inte går in i en vanlig bil, och betala
              för att få denna toalettstol till sjukhuset för att Kristina över
              huvud taget ska kunna fungera på sjukhuset under sin vistelse
              där.
            </seg>
            <seg n="276afb79">
              Det här är alltså två berättelser ur verkligheten. Jag kommer
              att återkomma med fler om jag hinner.
            </seg>
            <seg n="2820a6b9">
              Man kan faktiskt säga att en rullstol är den funktionshindrades
              ben. Det kan inte vara rimligt att man inte får med sig dem när
              man förflyttar sig till ett sjukhus eller blir akut intagen.
            </seg>
            <seg n="b4ab9b71">
              Jag har en retorisk fråga eftersom Ylva Johansson säger att detta
              händer så sällan. Hur många fall måste det vara för att Ylva Johansson
              ska reagera? Ylva Johansson antyder faktiskt också att rullstolen
              inte behövs, och därför behöver man inte skicka med den. För mig
              som moderat är det självklart att man får med sig sin rullstol.
              För Ylva Johansson verkar det mer vara så att det finns ju ett
              system och kanske kan man få med den, men jag tror inte Ylva Johansson
              riktigt har satt sig in i hur det fungerar i verkligheten. Ska
              man få med den får man nog bråka ganska mycket, och det är kanske
              inte så lätt om man är väldigt dålig. Många funktionshindrade
              kan faktiskt inte föra sin egen talan eller prata ens en gång.
            </seg>
            <seg n="3a124c9d">
              Jag trodde att vi var överens om att vi skulle ha likvärdiga
              och rättvisa förutsättningar i Sverige. Det trodde jag att vi
              var överens om. Därför är min fråga till Ylva Johansson: Varför
              är det inte en självklarhet att en funktionshindrad, som befinner
              sig i de situationer som jag har beskrivit och får åka in akut
              till sjukhus och inte får med sig sin rullstol eller andra hjälpmedel
              som man måste ha, har rätt att få sina hjälpmedel transporterade
              till sig på sjukhuset? Varför är detta inte möjligt?
            </seg>
          </u>
          <note type="speaker" n="ecbaa5b7">
            Anf. 40 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-9" n="731952f0">
            <seg n="171560e6">
              Herr talman! Funktionshinder uppstår ju beroende på hur miljön,
              hjälpmedel och bemötande är utformade. Man är inte mer funktionshindrad
              än vad miljön ger. Därför är det otroligt viktigt med de hjälpmedel
              som vi har för att övervinna funktionshinder och göra människor
              mer självständiga och ge dem möjlighet att utföra många vanliga
              sysslor och funktioner. Om man har ett hjälpmedel som man är beroende
              av och som är specialutformat för just den personen så att det
              inte går att ersätta med något annat på sjukhuset, ska man självfallet
              ha tillgång till det hjälpmedlet också när man tas in på sjukhus.
              Det finns ingen skillnad i synsätten på detta.
            </seg>
            <seg n="d0b5cb2b">
              När den här interpellationen kom in till oss på Socialdepartementet
              och till mig försökte vi ta reda på om det här är ett problem
              och hur stort det i så fall är. Efter de undersökningar som har
              varit möjliga att göra är uppgiften den att det inte är något
              stort problem. På Socialstyrelsen hade man aldrig hört talas om
              att det här skulle vara något problem. Vi diskuterade med Sveriges
              Kommuner och Landsting, men där kände man heller inte till den
              här problematiken. Den uppgift jag har från ansvarig myndighet
              är att man i dag inte känner till att det här skulle vara ett
              problem. Man har uppfattningen att det i allmänhet fungerar mycket
              väl och att man på ett pragmatiskt sätt löser detta.
            </seg>
            <seg n="5b585009">
              Om Marietta de Pourbaix-Lundin känner till enstaka fall där det
              inte har fungerat är det naturligtvis allvarligt. Då får man ta
              och titta på det. Men jag ser inte att det motiverar att vi skulle
              genomföra någon lagändring. Jag bedömer att vi har de lagar som
              behövs på det här området och att de i de allra flesta fallen
              tillämpas på ett generöst och pragmatiskt sätt som tillgodoser
              behoven av nödvändiga hjälpmedel för den funktionshindrade.
            </seg>
          </u>
          <note type="speaker" n="f21925b2">
            Anf. 41 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-a87f32dda860a57b-1" n="92bece02">
            <seg n="6cc1c115">
              Herr talman! Jag kan konstatera att Ylva Johansson är nöjd. Hon
              sade inte att hon var stolt, men hon är nöjd. Hon säger att hon
              håller med om att man självfallet ska ha tillgång till ett hjälpmedel
              om det är väldigt speciellt för just ens funktionshinder. Men
              så är inte fallet.
            </seg>
            <seg n="4a57b47d">
              Jag har nu tagit två exempel. Jag kan ta två exempel till. Vi
              kan kalla henne Inga, en polioskadad kvinna som åker in med ambulans
              till sjukhus och får lämna sin elrullstol hemma. Hon får inte
              dit den över huvud taget. Hela hennes vardag bygger på att hon
              ska kunna använda den för att hon ska kunna ta sig från sängen
              till toaletten och så vidare. Ingen anhörig har möjlighet att
              få dit den, för de har ingen bil, så det funkar inte. Hon får
              aldrig dit sin elrullstol.
            </seg>
            <seg n="01ad35f1">
              Vi har Anders, svårt rörelsehindrad, som åker in akut till sjukhus
              med ambulans för hjärtinfarkt. Han har en specialsäng som han
              ska ha för att han ska kunna stå riktigt upp och få i gång blodcirkulationen.
              Sjukhuset vägrar gå med på att han får ta dit sin säng. Han avlider
              sedan. Jag kan inte göra någon bedömning av om det beror på detta,
              men det är ännu ett exempel.
            </seg>
            <seg n="13f6ee16">
              Det hade kanske varit bra om Ylva Johansson inte bara hade kollat
              med Socialstyrelsen och Sveriges Kommuner och Landsting, utan
              kanske också kontrollerat med handikapporganisationerna, vilket
              jag har gjort, och själv stött på alla de exempel som jag nu beskriver.
            </seg>
            <seg n="e7dea36b">
              Men även om det skulle vara så att det bara är ett enda fall
              tycker jag att det finns anledning att reagera och inte, som jag
              upplever det, ganska känslokallt säga: Ja, det händer så sällan,
              och då behöver vi inte göra någonting, för man löser det.
            </seg>
            <seg n="48939a4f">
              I de fall jag har tagit upp är det bevisligen så att man inte
              har löst det. Man har inte sett till att den funktionshindrade
              har fått dit sitt hjälpmedel jo, på egen bekostnad eller med hjälp
              av någon annan som på krångliga vägar har lyckats baxa in rullstol
              eller toalettstol i bilen för att få dit den. Det kan inte vara
              möjligt att det ska gå till på det sättet.
            </seg>
            <seg n="666189bd">
              Flera av de fall jag har tagit upp kommer från Helsingforss läns
              landsting, som styrs av partikamrater till Ylva Johansson, socialdemokrater,
              där man har gjort den här bedömningen en mycket märklig bedömning.
            </seg>
            <seg n="85a760f4">
              Jag tycker att det finns en lucka i lagen. Ylva Johansson skriver
              ju själv i sitt svar: Det finns ingen reglering som stadgar att
              landstingen eller kommunerna är skyldiga enligt lag att bekosta
              separata transporter av funktionshindrades egna hjälpmedel till
              sjukhus. Sedan förutsätter hon att de finns på sjukhusen. De finns
              inte på sjukhusen. Det kan vi vara överens om. De här speciella
              hjälpmedlen finns inte på sjukhusen.
            </seg>
            <seg n="d1e7e94e">
              Sedan säger hon att ansvarig hälso- och sjukvårdspersonal gör
              en bedömning av behovet. Då måste jag säga att de gör väldigt
              konstiga bedömningar. När folk som är helt beroende av sina hjälpmedel
              inte får dit dem är det fel någonstans. Det är därför jag menar
              att det finns en lucka i lagen som måste täppas till. Det är ju
              här i riksdagen vi möjligtvis kan täppa till den luckan i lagen.
              Det var därför jag skrev min interpellation, i hopp om att Ylva
              Johansson skulle kunna ha förmåga att sätta sig in i vad det innebär
              att vara funktionshindrad och hamna i den här situationen.
            </seg>
            <seg n="961e390d">
              Jag kan erbjuda Ylva Johansson ett studiebesök så att hon får
              komma ut i verkligheten och titta på detta. Det verkar tyvärr
              vara så att Ylva Johansson inte riktigt förstår vad det handlar
              om.
            </seg>
            <seg n="76960f3a">
              Den fråga, herr talman, som jag ställde i mitt första anförande
              kvarstår: Varför är det inte en självklarhet? Jag har ju bevisat
              för Ylva Johansson att det inte är någon självklarhet att de funktionshindrade
              som verkligen behöver sina hjälpmedel får dit dem. Ylva Johansson
              verkar då mena att lösningen är att den enskilde själv betalar
              det kan bli ganska dryga kostnader för att få sitt hjälpmedel
              transporterat på olika sätt eller att anhöriga på något sätt ska
              försöka greja fram en bil för att få dit hjälpmedel. Det gör de
              anhöriga gärna, om de kan, men det är inte alltid man kan det.
            </seg>
            <seg n="ce97bcf1">
              Jag vill fråga igen: Varför är det inte en självklarhet att få
              sitt hjälpmedel till sjukhuset?
            </seg>
          </u>
          <note type="speaker" n="04f44f52">
            Anf. 42 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-10" n="731952f0">
            <seg n="34bf1660">
              Herr talman! Dessvärre är det så, Marietta de Pourbaix-Lundin,
              att det förekommer felbeslut. Det förekommer olämpliga bedömningar.
              Det förekommer brister inom svensk hälso- och sjukvård och inom
              alla verksamheter. Alla de bristerna går inte att åtgärda genom
              att riksdagen stiftar en ny lag. Ibland är det så att vi har tillräckliga
              och väl fungerande lagar, och det handlar om att de ska tillämpas
              på ett bra och ändamålsenligt sätt.
            </seg>
            <seg n="f5b2a303">
              Det är självklart så att om man har ett hjälpmedel som man är
              direkt beroende av och som är specialutformat så är det naturligt
              att man får det med sig inför en sjukhusvistelse. Av de uppgifter
              jag har från den ansvariga myndigheten som har att ha tillsyn
              över sjukvården är det också så det i allmänhet fungerar. Det
              är inte ett generellt problem att man inte skulle ha tillgång
              till hjälpmedel. Sedan är det självklart så att när det är aktuellt
              med en ambulanstransport i samband med en hjärtinfarkt så är det
              andra frågor som är ännu mer akuta än kanske hjälpmedlet i just
              det fallet. Jag tror att man måste ta hänsyn till att sjukvården
              har att göra de prioriteringarna.
            </seg>
            <seg n="f899decb">
              Att se att det finns problem är inte samma sak som att det alltid
              ska stiftas en ny lag. Jag tror att funktionshindrades rätt och
              möjligheter att kunna delta på lika villkor i samhället och att
              också kunna ha goda möjligheter för sin rehabilitering eller för
              sin sjukhusvistelse är en mycket viktig fråga. Det är säkert så
              att vi kan behöva göra fler insatser i det avseendet, men utifrån
              det underlag jag har fått fram är jag inte beredd att gå fram
              och föreslå någon ny lagstiftning när det gäller transport av
              särskilda hjälpmedel.
            </seg>
          </u>
          <note type="speaker" n="8f3043ca">
            Anf. 43 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_484d59" xml:id="i-a87f32dda860a57b-2" n="92bece02">
            <seg n="c4fd1fdc">
              Herr talman! Inte blev det så mycket mer sagt från Ylva Johansson
              i det här inlägget. Min fråga till Ylva Johansson är egentligen:
              Vilket råd ger Ylva Johansson till Krister, Kristina, Inga och
              Anders ja, Anders lever inte längre, men de andra när de hamnar
              i den här situationen? Ska de börja bråka och krångla då i den
              akuta situationen? Ja, det kan de inte. Vad är det för råd Ylva
              Johansson ger till dem?
            </seg>
            <seg n="7669fa9e">
              Det här är trots allt regeringens ansvar. Ylva Johansson försöker
              krypa ifrån sitt ansvar totalt. Jag får, tycker jag, inte något
              svar på min fråga.
            </seg>
            <seg n="e07e167f">
              Jag skulle vilja ta ett citat från en Bob Dylan-sång, Positively
              4th Street :
            </seg>
            <seg n="302fae7a">
              Jag hoppas Ylva Johansson förstår vad jag menar med de raderna.
              Det är det här med inlevelseförmågan, empatin, att sätta sig in
              i andra människors situation. Hela den här debatten som vi har
              haft tillsammans tyder på total avsaknad av detta.
            </seg>
            <seg n="0400b51b">
              Ylva Johansson säger: Det är så få, och därför behöver ingenting
              göras. För mig räcker det med att det är en som råkar ut för det
              här för att vi skulle behöva göra någonting.
            </seg>
            <seg n="83655871">
              Herr talman! Det är mina slutord.
            </seg>
          </u>
          <note type="speaker" n="ec526190">
            Anf. 44 Statsrådet YLVA JOHANSSON (s):
          </note>
          <u who="unknown" xml:id="i-f44b4c0ca8090b25-11" n="731952f0">
            <seg n="d4349bcb">
              Herr talman! Det skulle vara trevligt om Moderaterna några gånger
              också försökte ställa sig i andra människors skor och se hur det
              är att uppleva situationen för människor som lever under utsatta
              förhållanden, om man tar hänsyn till de olika förslag som Moderaterna
              lägger fram på olika områden för att försämra för många människor
              som redan lever utsatt.
            </seg>
            <seg n="9b6e0118">
              Det är en misstolkning att säga att jag säger att ingenting ska
              göras. Däremot ska inga nya lagar stiftas det är min bedömning.
              Det finns möjligheter att lösa de här problemen, och det gör man
              också i de allra flesta fallen. Det betyder att det finns möjlighet
              att lösa situationen också i de fall som Marietta de Pourbaix-Lundin
              har tagit upp. Jag anser att de förutsättningarna finns ute hos
              sjukvårdshuvudmännen.
            </seg>
            <seg n="c139b6f2">
              Min lösning är inte att vi ska stifta en ny lag för att åtgärda
              detta. Förutsättningarna för att kunna lösa detta pragmatiskt
              finns ute hos sjukvårdshuvudmännen och fungerar i de allra flesta
              fall. De bör kunna göra det i alla fall.
            </seg>
          </u>
          <note n="229c234a">
            Överläggningen var härmed avslutad.
          </note>
          <note n="38c58e33">
            10 § Svar på interpellation 2005/06:295 om analys av lagstiftningen
            ur ett könsmaktsperspektiv
          </note>
          <note type="speaker" n="e8ebaaa3">
            Anf. 45 Statsrådet JENS ORBACK (s):
          </note>
          <u who="unknown" xml:id="i-3832d5f706547900-12" n="731952f0">
            <seg n="89812425">
              Herr talman! Mats Einarsson har frågat mig om jag kommer att
              ta initiativ till ytterligare analyser av lagstiftningen ur ett
              könsmaktsperspektiv.
            </seg>
            <seg n="015f9dad">
              Skrivelsen Jämt och ständigt (2002/03:140) innehåller regeringens
              jämställdhetspolitik för mandatperioden 20022006. Den gör klart
              att alla statliga myndigheter, inklusive Regeringskansliet, ska
              jämställdhetsintegrera sin politik och sina verksamheter utifrån
              ett könsmaktsperspektiv. Det gäller självfallet också lagstiftningen
              inom regeringens alla politikområden.
            </seg>
            <seg n="455729bb">
              Som ansvarig för samordningen av regeringens jämställdhetsarbete
              svarar jag för övergripande initiativ och uppföljning av arbetet
              med jämställdhetsintegrering i Regeringskansliets beslutsprocesser.
            </seg>
            <seg n="ba8f1a29">
              Jämställdhetsintegrering av en process innebär ett långsiktigt
              och systematiskt arbete. Det omfattar flera delar, bland annat
              förtydligande av styrningen, utveckling av metoder och utbildning
              till stöd för arbetet samt genomförande av jämställdhetsanalyser.
            </seg>
            <seg n="4e999f97">
              I april 2004 antog regeringen en särskild plan för att genomföra
              jämställdhetsintegrering i Regeringskansliet. Den utgör en ram
              för hela Regeringskansliets arbete med jämställdhetsintegrering
              fram till och med den 31 december 2009. Enligt planen ska jämställdhet
              på ett konkret och tydligt sätt finnas med och tillämpas i alla
              led av beslutsprocesserna och i de centrala dokument som regeringen
              beslutar om, såsom kommittédirektiv och propositioner. Planen
              följs upp årligen med utgångspunkt i ett antal indikatorer som
              bland annat har anknytning till lagstiftningsprocessen såsom kommittédirektiv,
              statliga offentliga utredningar, departementsskrivelser, lagrådsremisser
              och propositioner.
            </seg>
            <seg n="7e732d56">
              För att nå upp till regeringens övergripande jämställdhetsmål
              har varje departement utsett jämställdhetssamordnare och byggt
              upp en organisation till stöd för arbetet.
            </seg>
            <seg n="5299b502">
              De mest centrala beslutsprocesserna inom Regeringskansliet är
              budget- och lagstiftningsprocesserna. År 20042005 har arbetets
              tyngdpunkt legat vid den statliga budgetprocessen och i år kommer
              detta arbete att fördjupas ytterligare. Samtidigt inleds arbetet
              med att jämställdhetsintegrera lagstiftningsprocessen genom att
              alla kommittédirektiv, som regeringen beslutar om under år 2006,
              ska föregås av en jämställdhetsinventering. Där inventeringen
              visar att det är relevant för utredningen att integrera ett jämställdhetsperspektiv
              ska det stå i kommittédirektivet på vilket sätt det bör ske. Övriga
              delar av lagstiftningskedjan, det vill säga skrivelser, lagrådsremisser
              och propositioner, kommer i tur och ordning att stå i fokus år
              2007 till och med år 2009. För var och en av dessa delprocesser
              behöver befintliga styrdokument bli tydligare samtidigt som metoder
              och utbildningar till stöd för arbetet behöver utvecklas.
            </seg>
            <seg n="6623b170">
              Genom det arbete som hittills genomförts och de erfarenheter
              som hittills uppnåtts är mycket redan vunnet i detta avseende.
              Det gäller inte minst arbetet med att göra jämställdhetsanalyser
              inom alla politikområden som pågått sedan 2004. Hittills har drygt
              120 jämställdhetsanalyser gjorts inom de 48 politikområdena och
              arbetet fortsätter. Syftet är dels att utforma mål och andra insatser
              för jämställdhet inom respektive politikområdes verksamheter,
              dels att öka kunskapen om jämställdhet inom de olika politikområdena.
              Det innebär bland annat att Regeringskansliet bygger upp en kunskapsbas
              som grund för jämställdhetsanalyser av förslag till lagstiftning.
            </seg>
            <seg n="81949c27">
              Sammanfattningsvis innebär jämställdhetsintegrering att analyser
              av ny lagstiftning ur ett jämställdhetsperspektiv ska ingå som
              en del av regeringens beslutsunderlag. Varje minister ansvarar
              för arbetet inom sina områden och som samordningsminister följer
              jag årligen upp resultaten.
            </seg>
          </u>
          <note type="speaker" n="595979ab">
            Anf. 46 MATS EINARSSON (v):
          </note>
          <u who="mats_einarsson_087a77" xml:id="i-7acdf96f5481106e-0" n="2e63716b">
            <seg n="0dc61d6d">
              Fru talman! Jag ber att få tacka för svaret.
            </seg>
            <seg n="638a38b9">
              Den här interpellationen var väl något av en testfråga. Jag ville
              känna statsrådet på pulsen lite grann vad gäller hans syn på skillnaden
              mellan könsmaktsperspektiv å den ena sidan och jämställdhetsperspektiv
              å den andra könsmaktsanalys och jämställdhetsanalys. Jag väntade
              mig nog att höra lite om vad statsrådet hade att säga om skillnaden
              mellan en jämställdhetspolitik som mer begränsas till att undanröja
              orättvisor och jämna ut könsrepresentationen samt en feministisk
              politik som utmanar könsmaktsordningen som sådan och omfördelar
              makt och resurser från män till kvinnor. Det finns relativt lite
              i interpellationssvaret som tyder på att statsrådet mer ingående
              funderat på detta, och det är lite oroande.
            </seg>
            <seg n="78f0839b">
              Jag noterar att det i inledningen av svaret på interpellationen
              sägs vilket är bra att Regeringskansliet ska jämställdhetsintegrera
              sin politik och sina verksamheter utifrån ett könsmaktsperspektiv,
              men i slutet sammanfattar statsrådet det hela med att säga att
              innebär jämställdhetsintegrering att analyser av ny lagstiftning
              ur ett jämställdhetsperspektiv ska ingå som en del av regeringens
              beslutsunderlag. Man kan ju fundera på om dessa skilda ordalydelser
              hänger samman med att statsrådet inte närmare reflekterat över
              en ganska viktig skillnad mellan de olika begreppen.
            </seg>
            <seg n="56b9cd7b">
              Det övergripande målet för svensk jämställdhetspolitik är att
              kvinnor och män ska ha samma möjligheter, samma rättigheter och
              samma skyldigheter på samhällslivets alla områden. För att åstadkomma
              detta räcker det inte med att se till att samma lagar och regler
              gäller för kvinnor och män eller för den delen att det finns lika
              många kvinnor som män i beslutande positioner. Formell likabehandling
              och könsneutral lagstiftning är inte tillräckligt; det har vi
              nog lärt oss.
            </seg>
            <seg n="07d4686b">
              Den traditionella jämställdhetspolitiken som ser könsförtrycket
              som en relation mellan individuella kvinnor och män förmår inte
              bryta mönstren. Det är som bekant lika förbjudet för fattiga som
              för rika att sova under Paris broar, men ur denna formella likhet
              inför lagen följer ingen reell jämlikhet. På samma sätt är det
              med jämställdhetspolitiken om den inte inser att det handlar om
              en ojämlik maktrelation mellan två sociala kategorier, mellan
              män som grupp och kvinnor som grupp. Jag skulle vilja be statsrådet
              att ytterligare utveckla hur han och regeringen ser på dessa frågor.
            </seg>
            <seg n="24896d4f">
              På ett ställe i svaret sägs beträffande den jämställdhetsintegrering
              som ska göras, vilket är en god idé, att där inventeringen visar
              att det är relevant för utredningen att integrera ett jämställdhetsperspektiv
              ska det stå i kommittédirektivet på vilket sätt det bör ske. Det
              låter sig sägas, men en av de mekanismer som upprätthåller, eller
              rättare sagt döljer, könsmaktsordningen är just att man definierar
              bort de områden där det inte är relevant att ha könsperspektivet.
              Hur gör vi då för att vidga det politiska område där könsmaktsperspektivet
              är relevant? Hur undviker vi att slentrianmässigt definiera bort
              vissa frågor som ointressanta i detta perspektiv? Det skulle jag
              också vilja höra lite grann om.
            </seg>
            <seg n="1ff248fe">
              Jag har några sekunder kvar av min talartid och vill passa på
              att säga att vi försökte ta upp dessa perspektiv när vi diskuterade
              direktiven i Grundlagsutredningen. Vi fick noll respons från regeringen.
              Det finns inte ett ord om detta i direktiven. Nu tar vi upp det
              ändå i utredningen, men responsen var alltså noll. Hur undviker
              vi denna oförmåga att se vikten av detta?
            </seg>
          </u>
          <note type="speaker" n="6be44616">
            Anf. 47 Statsrådet JENS ORBACK (s):
          </note>
          <u who="unknown" xml:id="i-3832d5f706547900-13" n="731952f0">
            <seg n="e3701687">
              Fru talman! Nu kom det upp en del frågor som jag inte hade uppfattat
              som frågor hos interpellanten, men jag tar gärna upp också den
              handsken och definierar min och regeringens syn på könsmaktsperspektiv
              och jämställdhetsperspektiv. Om man säger att man har en feministisk
              analys så är det fråga om en analysmetod. Man kan lägga ett könsmaktsperspektiv
              på samhället och ha det som analysmetod. Sedan är målet, skulle
              jag säga, en jämställd välfärdsstat. Man kan, om man vill, även
              kalla det en feministisk välfärdsstat, men just feminismen är
              mer en analys av ett rådande tillstånd för att leda till ett jämställt
              mål. Så definierar jag de ord som Mats tar upp.
            </seg>
            <seg n="3f419e76">
              Jag vill också säga att det är bra att Mats Einarsson fått gehör
              hos Grundlagsutredningen för att utifrån ett könsmaktsperspektiv
              analysera en framtida maktfördelning. I övrigt skulle jag vilja
              säga att det är en väldigt stor fråga för regeringen, och också
              för våra samarbetspartier, att tydliggöra att huvudstrategin är
              en jämställdhetsintegrering och att det är en integrering där
              den enskilde ministern i sitt politikområde också har ett huvudansvar.
              Det är betydligt mer radikalt än att en jämställdhetsminister
              har ansvar för varje politikområde utifrån ett jämställdhetsperspektiv.
              Det som vi alltså siktar på är att göra processerna sådana att
              det är en normalitet att alltid ha ett könsmaktsperspektiv på
              processen, inte minst på lagstiftningsprocessen.
            </seg>
            <seg n="8c2eac06">
              Då är det så att vi har börjat det här arbetet. Vi har tittat
              på kommittédirektiv och propositioner och statens offentliga utredningar.
              Men under den här perioden har vi speciella fokusområden, och
              fokusområdet för 2006 är kommittédirektiv. När den snurran har
              startat ska den fortsätta att snurra. 20072009 kommer det att
              vara speciellt fokus på departementsskrivningar, lagrådsremisser
              och propositioner. Då handlar det sedan om att få det här att
              fungera genom en tydlig styrning, genom att fortsätta att utbilda
              personer i Regeringskansliet och därigenom också öka och förbättra
              metodutvecklingen.
            </seg>
            <seg n="3fd7ebc9">
              Jag kan väl säga att under åren har 170 olika handläggare utbildats
              inom olika politikområden. Det har också resulterat i 120 analyser.
              Det har resulterat i ett stort antal mål som sedan har varit underlag
              för de regleringsbrev som har gått ut till våra myndigheter för
              2006.
            </seg>
            <seg n="4df2b08e">
              Jag kan berätta lite mer om arbetet sedan. Men när det gäller
              frågan om man ska exkludera eller inkludera propositioner tror
              jag att de flesta politikområden mår väl av att ha ett könsmaktsperspektiv.
              I någon mening ska de här propositionerna handla om människor,
              så att säga, men jag tror att man i de allra flesta fall kan hitta
              ett jämställdhetsperspektiv på det hela.
            </seg>
          </u>
          <note type="speaker" n="ebbfa2d6">
            Anf. 48 MATS EINARSSON (v):
          </note>
          <u who="mats_einarsson_087a77" xml:id="i-7acdf96f5481106e-1" n="2e63716b">
            <seg n="9cd92ade">
              Fru talman! Jag ska börja med att understryka att jag inte är
              ute efter någon allmän akademisk begreppsexercis. Det finns begrepp,
              och det finns modebegrepp och termer som växlar med tiden och
              sådant där. Inom vissa akademiska diskussioner tenderar man ibland
              att lägga väl stor vikt vid just begreppsbildning och användande
              av olika begrepp. Det är inte det jag är ute efter.
            </seg>
            <seg n="35914bb4">
              Men jag menar ändå att det finns en betydande, en substantiell,
              skillnad i tänkandet när det gäller å ena sidan det som vi brukar
              beteckna som jämställdhetsperspektiv eller jämställdhetsanalys
              och å andra sidan det som har fått namnet könsmaktsperspektiv.
              Det senare begreppet fokuserar på ett mycket tydligare sätt på
              att det handlar om makt, att vi män som grupp måste lämna ifrån
              oss eller tas ifrån makt, och kvinnor måste få makt, mer makt,
              mer resurser. Jag tror att det i det politiska arbetet är viktigt
              att ha den utvecklingen klar för sig när det gäller den teoretiska
              bakgrunden. Det är alltså inte en fråga om skillnad mellan å ena
              sidan analysverktygen och å andra sidan målen, utan det är mer
              en fråga om hur vi analyserar verkligheten.
            </seg>
            <seg n="b8d29934">
              Det här med jämställdhetsintegrering eller mainstreaming , som
              man sade tidigare, är lite knepigt. Å ena sidan är det svårt att
              argumentera emot och säga: Nej, det här hör inte hemma inom det
              och det och det området. Självfallet hör de här frågorna, de här
              perspektiven, hemma inom snart sagt vartenda politiskt område.
              Självfallet är det så, och det bör integreras i det politiska
              tänkandet, i det politiska hantverket över huvud taget.
            </seg>
            <seg n="e721d1fd">
              Å andra sidan kan man, om man fokuserar alltför mycket på integreringsperspektivet,
              förlora fokus på frågorna. Det är därför som det är så oerhört
              viktigt att vi har en jämställdhetsminister. Vi borde ha ett jämställdhetsdepartement.
              Vi borde ha vi kanske kommer att få det snart en myndighet med
              resurser och personal för att driva de här frågorna och analysera
              de här frågorna, koncentrerat och fokuserat. Vi ska inte nöja
              oss med att de nu är integrerade i alla departement.
            </seg>
            <seg n="bbf25e01">
              Det är inte alltid det gäller mig likaväl som någon annan så
              lätt att se var könsperspektiven finns. Man måste hela tiden tänka
              efter. Finns det ett könsmaktsperspektiv på den här frågan? Först
              tänker man: Ja, men det här är ju någon teknisk fråga som inte
              har någon sådan betydelse över huvud taget. Och så glömmer man
              det. Tittar man närmare ser man att det finns något. Och jag tror
              att vi kommer att se det när vi nu ska titta på grundlagen och
              regeringsformen.
            </seg>
            <seg n="a5939fc3">
              Första reaktionen, även i mitt eget parti, var ungefär: Ja, men
              hur skulle det gå till? Vad ska det leda till? Det finns väl inget
              sådant perspektiv på grundlagen; vi är alla medborgare.
            </seg>
            <seg n="fda567ea">
              Men så fort man tittar närmare kommer man att se att här finns
              det intressanta saker.
            </seg>
            <seg n="4b552fa1">
              Jag ska avsluta med ett annat exempel. Medlingsinstitutet ska
              verka för en väl fungerande lönebildning som ska kombinera god
              reallöneutveckling med sysselsättningsökning och bibehållen konkurrenskraft.
              Det är en fullständigt könsblind formulering. Vi har därför tagit
              upp den diskussionen om inte Medlingsinstitutet också borde ha
              uppgiften att se till att den strukturella lönediskrimineringen
              av kvinnor, som vi har så svårt att komma åt, motverkas. Och jag
              skulle vilja ställa en konkret fråga. Jag vet att statsrådet inte
              var beredd på den, men jag gör det i alla fall. Jag undrar om
              han är beredd att stödja en sådan utveckling av Medlingsinstitutets
              uppgift i diskussionerna inom regeringen och med riksdagen.
            </seg>
          </u>
          <note type="speaker" n="08b1775a">
            Anf. 49 Statsrådet JENS ORBACK (s):
          </note>
          <u who="unknown" xml:id="i-3832d5f706547900-14" n="731952f0">
            <seg n="743d0686">
              Fru talman! Jag var möjligen ouppmärksam, men Mats Einarsson
              får gärna upprepa sin fråga om Medlingsinstitutet.
            </seg>
            <seg n="b20459e2">
              Jag skulle också vilja säga att det här arbetet med jämställdhetsintegrering
              är ett väldigt stort arbete. Det är ingenting som görs i en handvändning
              därför att alla människor som är inblandade i de ordinarie processerna
              måste få ett könsmaktsperspektiv med sig så att de ser alla frågor
              utifrån den analysen. Jag kan väl säga att vi har god hjälp i
              Regeringskansliet genom kommittén Jämstöd som också jobbar som
              en kommitté i Regeringskansliet när det gäller stöd, utbildning
              och analysverktyg. Samma kommitté jobbar också mot de olika myndigheterna.
            </seg>
            <seg n="e423c635">
              Jag tycker att det är intressant att också Grundlagsutredningen
              tittar på det här. Jag vill bara berätta en kort historia om något
              som gjorde stort intryck på mig. Jag träffade ett antal yngre
              muslimska kvinnor jag har berättat om det i något annat sammanhang.
              Jag kände mig lite oerfaren när jag gick in i rummet därför att
              de delade så många erfarenheter som inte jag hade. Det handlade
              då om hedersrelaterat våld. Det var på årsdagen av mordet på Fadime.
              Då var det en av kvinnorna som sade att hon tyckte att man i Sverige
              ska få älska vem man vill. En annan av de yngre kvinnorna sade
              att hon tyckte att man i Sverige ska få säga vad man vill. En
              tredje sade: Man ska få tro vad man vill. Jag tror att jag sade
              att man inte ska behöva tro om man inte vill.
            </seg>
            <seg n="78b1a40a">
              Då hade vi i det rummet räknat upp grundlagarna. Det var också
              väldigt mycket utifrån ett jämställdhetsperspektiv eller ett könsmaktsperspektiv
              det kan man också säga som vi kom fram till att det var grundlagarna
              som förenade oss. Så all lagstiftning måste ha detta som sin grundläggande
              analys.
            </seg>
          </u>
          <note type="speaker" n="6a5ea824">
            Anf. 50 MATS EINARSSON (v):
          </note>
          <u who="mats_einarsson_087a77" xml:id="i-7acdf96f5481106e-2" n="2e63716b">
            <seg n="d5c2c291">
              Fru talman! Jo, det gällde det här med Medlingsinstitutet. Vi
              har ju under lång tid diskuterat de strukturella löneskillnader
              som finns mellan kvinnor och män. Och trots att alla politiska
              partier säger sig vara helt överens om att det inte är rimligt,
              att vi måste gör någonting åt det, har det visat sig oerhört svårt
              att komma åt det. Det är segt.
            </seg>
            <seg n="a8c8ab0a">
              Vi har tagit initiativ till överläggningar mellan regeringen
              och offentliga sidans arbetsgivare för att se var man kan komma
              fram. Men samtidigt vill vi undvika en statlig lönepolitik.
            </seg>
            <seg n="1b8a11c6">
              Vi har dock Medlingsinstitutet, som har till uppgift, som jag
              sade, att verka för en väl fungerande lönebildning och så vidare.
              Jag tycker att man ändå måste konstatera att vi inte har en väl
              fungerande lönebildning så länge vi har de strukturella skillnaderna
              i löner. Borde då inte detta institut kunna få en preciserad eller
              utvidgad uppgift att också verka för att motverka de här löneskillnaderna?
              Vad detta kan leda till kan jag inte bedöma, men jag tog upp det
              som ett exempel på ett område där man inte omedelbart och spontant
              inser att det också finns ett könsmaktsperspektiv.
            </seg>
            <seg n="c708da15">
              Jag tror att det vore en av de åtgärder som vi skulle kunna vidta
              för att flytta fram våra positioner något på det här området.
              Det måste ju göras någonting åt dessa skillnader som innebär en
              oerhörd diskriminering av stora delar av vår befolkning. Så kan
              vi inte ha det.
            </seg>
          </u>
          <note type="speaker" n="1a50108c">
            Anf. 51 Statsrådet JENS ORBACK (s):
          </note>
          <u who="unknown" xml:id="i-b023101d7718cc48-2" n="731952f0">
            <seg n="cedad098">
              Fru talman! Då förstår jag din fråga. Jag tror inte att vi har
              någon skiljelinje i synsättet om vad som bekymrar oss när det
              gäller lönerna och vad skälet är till lönesättningen och också
              en del om vad vi kan och bör göra.
            </seg>
            <seg n="551384bd">
              Vi kommer tillsammans att presentera en lönehandlingsplan framgent.
              Hos Medlingsinstitutet ligger uppgiften att ha en fungerande lönebildning.
              Jag vet att dialogen med Medlingsinstitutet också innehåller diskussioner
              om hur man kan komma till rätta med grupper som år efter år har
              halkat efter.
            </seg>
            <seg n="a0efa4de">
              Där tror jag inte att det finns någon skiljelinje i våra ambitioner
              och i hur Medlingsinstitutet kan delta i den viktiga uppgiften.
            </seg>
          </u>
          <note n="229c234a">
            Överläggningen var härmed avslutad.
          </note>
          <note n="7fc83f09">
            11 § Hänvisning av ärenden till utskott
          </note>
          <note n="45f86a59">
            Föredrogs och hänvisades
          </note>
          <note n="caa72792">
            12 § Bordläggning
          </note>
          <note n="b57141c7">
            Anmäldes och bordlades
          </note>
          <note n="33afbe47">
            13 § Anmälan om frågor för skriftliga svar
          </note>
          <note n="55be4b8a">
            Anmäldes att följande frågor för skriftliga svar framställts
          </note>
          <note n="3090a75e">
            den 20 mars
          </note>
          <u who="unknown" xml:id="i-9f753c22ca43f1b6-2" n="731952f0">
            <seg n="2756ecc5">
              Torsten Lindström
            </seg>
          </u>
          <note n="4c2b7d0b">
            Sofia Larsen
          </note>
          <note n="c50f5278">
            Sven Gunnar Persson
          </note>
          <note n="1730eac2">
            Gunilla Carlsson
          </note>
          <note n="1730eac2">
            Gunilla Carlsson
          </note>
          <note n="1730eac2">
            Gunilla Carlsson
          </note>
          <note n="1730eac2">
            Gunilla Carlsson
          </note>
          <note n="8dba43a6">
            Anne-Marie Ekström
          </note>
          <note n="8dba43a6">
            Anne-Marie Ekström
          </note>
          <note n="8d0830d2">
            Erling Wälivaara
          </note>
          <note n="12dc4498">
            Camilla Sköld Jansson
          </note>
          <note n="fb8f6b4e">
            Rosita Runegrund
          </note>
          <note n="bf4889ce">
            Lars Gustafsson
          </note>
          <note n="5765bf28">
            Margareta Andersson
          </note>
          <note n="e9fc0939">
            Lars-Ivar Ericson
          </note>
          <note n="e9fc0939">
            Lars-Ivar Ericson
          </note>
          <note n="28fa5c4c">
            Gunnar Nordmark
          </note>
          <note n="2a48334f">
            Frågorna redovisas i bilaga som fogats till riksdagens snabbprotokoll
            tisdagen den 28 mars.
          </note>
          <note n="6e9a6bca">
            14 § Kammaren åtskildes kl. 14.21.
          </note>
          <note n="82ac9547">
            Förhandlingarna leddes
          </note>
          <note n="dad7b9bd">
            /Monica Gustafson
          </note>
        </div>
      </body>
    </text>
  </TEI>
</teiCorpus>
