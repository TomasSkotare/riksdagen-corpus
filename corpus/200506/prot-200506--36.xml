<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--36</head>
          <docDate when="2005-11-23">2005-11-23</docDate>
        </div>
      </front>
      <body>
        <div>
          <note n="d8524a4a">
            ﻿
          </note>
          <note n="01674b78">
            Riksdagens protokoll
          </note>
          <note n="ebbb3e2e">
            2005/06:36
          </note>
          <note type="date" n="3e311a03">
            Onsdagen den 23 november
          </note>
          <note n="9aba19e7">
            Kl. 09:00 - 15:25
          </note>
          <note n="cf058727">
            1 § Justering av protokoll
          </note>
          <note n="e8314830">
            Justerades protokollet för den 17 november.
          </note>
          <note n="7ac90702">
            2 § Anmälan om fördröjda svar på interpellationer
          </note>
          <note n="bcb7b1eb">
            Till riksdagen hade inkommit följande skrivelser:
          </note>
          <note n="3ae97b69">
            Interpellation 2005/06:102
          </note>
          <note n="21656505">
            Interpellation 2005/06:102 av Lars-Ivar Ericson (c)
          </note>
          <note n="7f9e0532">
            Interpellationen kommer att besvaras 9 december 2005.
          </note>
          <note n="465a0d06">
            Skälet till dröjsmålet är tjänsteresor.
          </note>
          <note n="1b0530fc">
            Fredrik Ahlén
          </note>
          <note n="e6c9f44d">
            Interpellation 2005/06:116
          </note>
          <note n="6d854e55">
            Interpellation 2005/06:116 av Camilla Sköld Jansson (v)
          </note>
          <note n="07e27d88">
            Interpellationen kommer att besvaras tisdagen den 13 december
            2005.
          </note>
          <note n="465a0d06">
            Skälet till dröjsmålet är tjänsteresor.
          </note>
          <note n="bfa5014c">
            Nils Öberg
          </note>
          <note n="4f1f448b">
            3 § Hänvisning av ärende till utskott
          </note>
          <note n="1334d379">
            Föredrogs och hänvisades
          </note>
          <note n="8516c74f">
            4 § Förnyad bordläggning
          </note>
          <note n="dc733a6e">
            Föredrogs och bordlades åter
          </note>
          <note n="cc0bd83a">
            5 § Utgiftsramar och beräkning av statsinkomsterna
          </note>
          <note n="d4963bba">
            Föredrogs
          </note>
          <note type="speaker" n="92ee1837">
            Anf. 1 CARIN LUNDBERG (s):
          </note>
          <u who="carin_lundberg_3e406f" xml:id="i-152b44dd5a793e9b-0" n="0dbe0563" next="i-28afdd29151ef04f-0">
            <seg n="4c63b091">
              Herr talman! Vi börjar dagen med att debattera finansutskottets
              förslag till det så kallade rambetänkandet. Det är regeringens
              finansplan, förslagen över statens inkomster och utgifter för
              år 2006, förslag till hur utgifterna ska fördelas på utgiftsområden
              och förslag till utgiftstak för år 2007.
            </seg>
          </u>
          <note n="6ba8047a">
            När riksdagen behandlat detta betänkande och fattat beslut om
            ramar för budgetens alla 27 utgiftsområden är utgiftsramarna styrande
            för riksdagens fortsatta behandlig av anslagen.
          </note>
          <u who="carin_lundberg_3e406f" xml:id="i-28afdd29151ef04f-0" n="0dbe0563" prev="i-152b44dd5a793e9b-0">
            <seg n="9da54ffd">
              Finansutskottet tillstyrker regeringens förslag till riktlinjer
              för den ekonomiska politiken.
            </seg>
            <seg n="9d74fa37">
              Förutsättningarna är goda för en hög tillväxt i världsekonomin
              under de närmaste åren. Utskottet tvingas däremot på nytt konstatera
              att sysselsättningen i Sverige utvecklats svagt och att arbetslösheten
              fortfarande är alltför hög.
            </seg>
            <seg n="8877ffaa">
              Detta är enligt utskottet en oacceptabel situation. I budgetpropositionen
              föreslås ett omfattande sysselsättningspaket som beräknas ge 55
              000 personer möjligheter till arbete, praktik och utbildning.
            </seg>
            <seg n="bf052dd1">
              Paketet är utformat för att få effekt på såväl kort som lång
              sikt och syftar till att öka efterfrågan på och utbudet av arbetskraft
              samt förbättra matchningen på arbetsmarknaden.
            </seg>
            <seg n="dd28f12c">
              Förslagen är många. Jag vill bara peka på ett av förslagen som
              jag tror kommer att diskuteras här i dag, nämligen förslaget att
              höja kvaliteten i den offentliga verksamheten genom att 20 000
              så kallade plusjobb inrättas.
            </seg>
            <seg n="61635dd8">
              Ett antal åtgärder vidtas för att öka möjligheterna till jobb
              för arbetshandikappade, och dessutom höjs taket i lönebidraget
              för att ytterligare öka jobbmöjligheterna för arbetshandikappade.
            </seg>
            <seg n="9821f003">
              För att öka den ekonomiska tryggheten för sjukskrivna höjs taket
              i sjukförsäkringen den 1 juli 2006.
            </seg>
            <seg n="205537ad">
              Satsningarna på barn och barnfamiljer uppgår sammanlagt till
              1 miljard kronor år 2006. I det ingår bland annat höjda barnbidrag
              och höjt tak i föräldraförsäkringen och ökat bostadsbidrag till
              barnfamiljer.
            </seg>
            <seg n="8bae36c9">
              Hållbar utveckling är ett övergripande mål för regeringens politik.
              Utskottet ställer sig bakom ökade satsningar på miljömålsarbetet
              samt en fortsatt grön skatteväxling om sammanlagt 3,6 miljarder
              kronor för år 2006.
            </seg>
            <seg n="c8170d65">
              När det gäller budgetpolitiken ställer sig utskottet bakom regeringens
              förslag till fördelning av utgifterna på utgiftsområdena med hänsyn
              tagen till de förslag som lämnas i tre gemensamma motioner från
              Socialdemokraterna, Vänsterpartiet och Miljöpartiet.
            </seg>
            <seg n="4ea42149">
              Utskottet avvisar de budgetalternativ som föreslagits av Moderata
              samlingspartiet, Folkpartiet liberalerna, Kristdemokraterna och
              Centerpartiet.
            </seg>
            <seg n="5d625831">
              Utgiftstaket för staten för år 2006 är tidigare fastställt till
              907 miljarder kronor. Regeringen föreslår nu ett utgiftstak för
              år 2007 och redovisar en bedömning av utgiftstaket för år 2008.
            </seg>
            <seg n="739df1bd">
              I budgetförslaget finns naturligtvis förslag till skattepolitik.
              Bland förslagen kan nämnas att kompensationen för egenavgifterna
              som infördes under 1990-talets budgetsanering fullföljs. Det sista
              steget i kompensationen innebär att skatterna sänks med nära 7
              miljarder kronor.
            </seg>
            <seg n="2f7042e2">
              En fråga som är aktuell i mina hemtrakter i Västerbotten är bilavdraget
              som höjs från 17 till 18 kr per mil. En annan fråga som förtjänar
              stor uppmärksamhet häromkring i Helsingfors är att begränsningsregeln
              för fastighetsskatt förstärks.
            </seg>
            <seg n="be7e9d73">
              Den gröna skatteväxlingen om 3,6 miljarder kronor genomförs och
              innebär höjningar av fordonsskatten, kärnkraftsskatten, naturgrusskatten,
              avfallsskatten och skatten på el samt nya skatter på flygresor
              och avfall som förbränns.
            </seg>
            <seg n="5310385a">
              Skattehöjningarna motsvaras av lika stora sänkningar av skatterna
              på arbete.
            </seg>
            <seg n="6e7240b8">
              De stormdrabbade områden i södra Sverige kommer att få skattelättnader.
            </seg>
          </u>
          <note n="b6bcfbfc">
            Utskottet tillstyrker regeringens förslag.
          </note>
          <note n="7307d221">
            I betänkandet finns 16 reservationer och två särskilda yttranden.
          </note>
          <note type="speaker" n="44ae3d01">
            Anf. 2 MIKAEL ODENBERG (m):
          </note>
          <u who="mikael_odenberg_5895f9" xml:id="i-4411204349fb1b54-0" n="312820f1">
            <seg n="8c6812fa">
              Herr talman! Politisk debatt har ibland den nackdelen att den
              tenderar att låta slagord ersätta analys. Förenklingarna drivs
              rätt långt, och verkligheten målas i svart eller vitt. Överfört
              till en budgetdebatt brukar det innebära att regeringssidan konstaterar
              att läget är ljusare än någonsin. Alla kurvor pekar åt rätt håll,
              statsfinanserna är stabila och nya reformer är på väg till medborgarna
              i en aldrig sinande ström. Å andra sidan brukar företrädare för
              oppositionen bara finna fel och brister. Det mesta är egentligen
              väldigt dystert och eländigt. Om någonting som går bra är det
              något som det gör trots regeringen.
            </seg>
            <seg n="453fff8b">
              Nu är verkligheten som vi alla vet inte fullt så svart eller
              vit. Myntet har två sidor. Verkligheten är ofta mer gråmelerad.
              Möjligen illustreras det av att finansministern när han nyss landade
              med flygplanet från Kina och slog upp morgontidningarna kunde
              läsa SE-banksekonomernas Nordic Outlook som beskriver deras framtidsförväntningar
              för svensk ekonomi men också Föreningssparbankens och Företagarnas
              gemensamma företagsbarometer.
            </seg>
            <seg n="ce1ad7ca">
              SE-banksekonomerna bedömer att tillväxten nästa år blir i storleksordningen
              3,3 %, vilket till och med är någon tiondel högre än regeringens
              egen uppskattning i budgetpropositionen. Hushållens köpkraft räknar
              man med ska öka med 4 %. Då kan man fråga sig vad man ska anse
              om en tillväxt på 3,3 %. Det beror förstås på vad man jämför med,
              herr talman.
            </seg>
            <seg n="70d1149e">
              Jämför man med USA och bortre Asien återstår en del fortfarande.
              Jämför man med Europeiska unionen är däremot tillväxtsiffran mycket
              bra. Tar vi dock bort de tre stora ekonomier som har betydande
              problem Tyskland, Frankrike och Italien ligger vi på någon sorts
              genomsnitt eller kanske något under. Men sätter vi in tillväxtsiffrorna
              i ett historiskt svenskt sammanhang är det ingen tvekan om att
              3,3 % i ekonomisk tillväxt är en mycket hög och god siffra.
            </seg>
            <seg n="9dced632">
              Till de höga tillväxtsiffrorna kommer också en köpkraftsförstärkning
              för hushållen som SE-banksekonomerna uppskattar till 4 %. Med
              undantag för något enstaka år under IT-boomen är det den starkaste
              ökningen av hushållens köpkraft sedan 1960-talet. Så långt får
              man säga att det är ett guldläge för en sittande regering inför
              ett valår. Mer pengar i plånboken brukar inte vara någon nackdel
              för en regering när den ska gå till val.
            </seg>
            <seg n="4cef54d6">
              Det är naturligtvis heller ingen händelse att vi har dessa starka
              siffror på ökning av hushållens köpkraft. Jag sade redan för två
              månader sedan när vi hade remissdebatten om budgetpropositionen
              att regeringen har lagt fram en utpräglad valbudget. Även tillfälliga
              inkomstförstärkningar investeras och intecknas i varaktiga statsutgifter.
              Vi ser nu en massiv stimulanspolitik som slår de flesta rekord.
            </seg>
            <seg n="6e044cc6">
              Redan nästa år, säger SE-banksekonomerna, väntas stimulanserna
              i statsbudgeten att uppgå till i storleksordningen 40 miljarder
              kronor, eller 1 ½ % av bruttonationalprodukten. Det kommer naturligtvis
              en nota för den här investeringen i ett socialdemokratiskt återval
              hösten 2006. Jag ska dock inte gå in på det utan konstaterar att
              Småföretagsbarometern, som presenteras i morgontidningarna i dag,
              också visar ett mycket starkt konjunkturläge. Småföretagens omsättning
              ökar kraftigt, orderingången ökar kraftigt och lönsamheten ökar.
              Men trots det blir ökningen av de nya arbetena blygsam.
            </seg>
            <seg n="014d29f8">
              Då kommer man till det som inga goda siffror det finns många
              goda siffror för tillväxt, inflation och annat och inga köpkraftsökningar
              för hushållen kan dölja, det faktum att Socialdemokraterna efter
              elva år vid regeringsmakten har misslyckats med jobben. Vi hade
              i augusti drygt 300 000 människor öppet arbetslösa. Det var fler
              än i augusti förra året. Vi hade i storleksordningen 110 000 människor
              i arbetsmarknadspolitiska åtgärder. Det var fler Amsåtgärder än
              ett år tidigare. Vi hade 150 000 latent arbetssökande, alltså
              sådana som jobbade mindre än vad de skulle vilja eller som studerade
              därför att de inte kunde få jobb. Vi hade i storleksordningen
              230 000 människor som uppbar sjukpeng och ca 550 000 förtidspensionärer.
              Antalet sjukskrivna minskade visserligen, men antalet förtidspensionärer
              ökade med nästan lika mycket.
            </seg>
            <seg n="d0001536">
              Det här summerar sig till nära 1,4 miljoner människor som inte
              arbetade eller arbetade mindre än vad de skulle vilja. Jag vet
              att dessa siffror tenderar att uppröra socialdemokrater om man
              rakt av översätter dem till någon sorts arbetslöshet. Jag inser
              att alla de som finns bland dessa förtidspensionerade eller som
              är sjukskrivna inte någonsin kommer att stå till arbetsmarknadens
              förfogande. Icke desto mindre kvarstår som faktum att en vanlig
              dag i Sverige, den här dagen till exempel, är det nära 1,5 miljoner
              människor som inte går till jobbet eller som jobbar mindre än
              vad de skulle vilja.
            </seg>
            <seg n="1559fc1e">
              Vår kritik, herr talman, är att ni socialdemokrater i allt det
              myckna talet om de siffror som är bra blundar för allvaret i den
              här situationen, ni bara slår ifrån er den. Ni kramar hellre våra
              bidragssystem än försöker att återupprätta en arbetslinje i vårt
              land.
            </seg>
            <seg n="e1c0c296">
              Vi däremot vill kraftigt sänka skatten på arbete, särskilt för
              låg- och medelinkomsttagare. Ni väljer att höja taket i sjukförsäkringen,
              det vill säga att göra det mer lönsamt för en höginkomsttagare
              att vara sjukskriven och inte arbeta.
            </seg>
            <seg n="f1355438">
              Vi vill genom nystartsjobb, det vill säga en rabatt, slopa alla
              arbetsgivaravgifter för människor som befunnit sig i långtidsarbetslöshet,
              långtidssjukskrivning eller förtidspension och som försöker komma
              tillbaka på arbetsmarknaden och öka deras konkurrenskraft. Ni
              satsar i stället på att genom friår betala människor för att de
              inte ska gå till jobbet. Jag tyckte att den ultimata domen över
              friårsförsöket kom i våras när regeringen föreslog en senareläggning
              av 5 000 friårsplatser av det skälet att det tog så mycket resurser
              på arbetsförmedlingarna att förmedla ledighet att det blev för
              lite kvar för att förmedla jobb.
            </seg>
            <seg n="11354eb1">
              I dag har vi en expansiv finanspolitik, det vill säga kraftiga
              stimulanser till ekonomin över statsbudgeten. Vi har en mycket
              expansiv penningpolitik, extremt låga räntor, och vi har en valuta
              som successivt försvagas. Ändå uteblir i stort de nya jobben.
              Det, herr talman, säger åtskilligt om bristerna i det svenska
              företagsklimatet. Det är också huvudskälet till att Moderaterna,
              Folkpartiet liberalerna, Kristdemokraterna och Centern gemensamt
              har tagit initiativet till Allians för Sverige och för ett maktskifte
              år 2006, för vi måste av flera skäl få till stånd en förändring
              och återupprätta en arbetslinje.
            </seg>
            <seg n="de4b59f6">
              Först och främst behövs det för människors egen skull. Arbetet
              ger oss identitet, arbetet ger oss ett socialt sammanhang, arbetet
              ger oss självkänsla. De flesta människor vill försörja sig själva
              genom eget arbete. Många drabbas hårt av arbetslöshet och utanförskap.
              Hela livssituationen påverkas, möjligheten att påverka sitt eget
              liv försämras.
            </seg>
            <seg n="0496049f">
              Det andra skälet är förstås att det i längden inte kommer att
              vara möjligt att försörja drygt en miljon människor med olika
              sociala ersättningar. Det understryks av de demografiska utmaningar
              som vi i Sverige står inför, det vill säga att vi blir allt färre
              i arbetsför ålder och alltfler äldre. Ska vi långsiktigt ha råd
              att betala för den välfärd som vi i dag har vant oss vid att ta
              för givet måste vi bli fler som arbetar, fler som vill och kan
              arbeta mer än vad vi gör i dag. Kommunalskattehöjningar på 8 kr,
              det som Pär Nuder och Göran Persson tidigare har flaggat för,
              är knappast någon lösning på den offentliga servicens finansieringsproblem.
            </seg>
            <seg n="65903b58">
              Följaktligen har Allians för Sverige tagit initiativ till ett
              omfattande gemensamt program för arbete. Det består av tre delar.
            </seg>
            <seg n="175b1d64">
              Den första delen är en stor inkomstskattereform på 45 miljarder
              kronor, varav 37 miljarder i ett första steg. Det är ett jobbavdrag
              som ger den som arbetar som förskollärare 1 000 kr mer i månaden
              efter skatt men som än mer förbättrar utbytet för den som går
              från bidragsförsörjning till försörjning genom eget arbete, som
              går från halvtidssjukskrivning till halvtidsarbete, som går från
              deltidsarbete till heltidsarbete.
            </seg>
            <seg n="8cedc39a">
              Vi föreslår för det andra reformer av arbetsmarknadspolitiken,
              arbetslöshetsförsäkringen och sjukförsäkringen. Inte minst Småföretagsbarometerns
              uppgifter om att de småföretag som ändå vill anställa har svårt
              att finna personal är ett underbetyg på hur arbetsmarknadspolitiken
              fungerar och hur matchningen mellan lediga jobb och arbetssökande
              fungerar på den svenska arbetsmarknaden.
            </seg>
            <seg n="4be03c63">
              För det tredje, herr talman, föreslår vi en rad åtgärder för
              att förbättra det svenska företagsklimatet. Det finns gott om
              idéer i Sverige. Det kommer till uttryck i patentstatistiken,
              men alltför få av dessa idéer omsätts i levande och fungerande
              företag. SE-banksekonomerna bedömer i sin prognos att vi får i
              storleksordningen knappt 60 000 nya jobb nästa år. Men hälften
              av dem kommer att vara Amsjobb, det som Miljöpartiets Peter Eriksson
              brukar kalla för konstgjorda jobb. Det är klart att i det starka
              konjunkturläge vi befinner oss i är det mycket illavarslande om
              vi bara får en ökning på i storleksordningen 30 000 reguljära
              jobb nästa år. Trots en stark ekonomi investeras det inte i nya
              jobb i Sverige utan utanför våra gränser.
            </seg>
            <seg n="e2499b6b">
              En del av det här handlar förstås om skatter, förmögenhetsskatt,
              3:12-regler, riskkapitalavdrag, arbetsgivaravgifter och annat.
              Men mycket handlar också om attityder till företagandet, om krångel,
              om regelbörda, om en bristande förståelse för och insikt i småföretagarens
              villkor och vad som driver den lille entreprenören att satsa på
              sin företagsidé. Vi tar oss an det som i Småföretagsbarometern
              pekas ut som företagarnas huvudproblem det krångliga regelverket
              och medfinansieringen i sjukförsäkringen, som vi föreslår ska
              avskaffas, liksom vi föreslår ett stopp för den stolliga idén,
              eller tron, att man skulle kunna lagstifta fram heltidsjobb på
              den svenska arbetsmarknaden.
            </seg>
            <seg n="19032da8">
              Med paketet för jobb har de fyra borgerliga partierna lagt grunden
              för en ny regerings ekonomiska politik. Vi har lagt grunden för
              en politik som syftar till att återupprätta en arbetslinje i vårt
              land och föra människor tillbaka från utanförskap till arbete
              och ge människor mer makt över sina egna liv. Samarbetet är ett
              uttryck för de fyra partiernas förmåga och vilja att bära ett
              gemensamt regeringsansvar, någonting som demonstreras i bjärt
              kontrast mot den vänsterkartell som regerar landet och vars samfällda
              budskap ändå är: Vi vill inte sitta i samma regering.
            </seg>
            <seg n="b30e8c08">
              Med det, herr talman, ber jag att få yrka bifall till reservationerna
              1 och 3 i finansutskottets betänkande.
            </seg>
          </u>
          <note type="speaker" n="0408ccee">
            Anf. 3 KARIN PILSÄTER (fp):
          </note>
          <u who="karin_pilsater_815ff1" xml:id="i-9f5630149737a537-0" n="b3f778ed">
            <seg n="8dec0c76">
              Herr talman! Jag vill börja med att hälsa finansministern välkommen
              tillbaka till Sverige efter resan. Jag förstår att det kan kännas
              lite motigt att sitta här efter en så lång flygning, men vi ska
              se till hålla finansministern vaken i några timmar i alla fall.
            </seg>
            <seg n="3cc1d1b7">
              Det kommer många goda rapporter om konjunkturen nu. Konjunkturen
              är ungefär som femdygnsprognoserna för vädret. Det är beskrivningar
              av vad man tror kommer att hända, inte en beskrivning av någon
              viljeinriktning där man tror att man kan påverka saker och ting.
            </seg>
            <seg n="8ae2ea90">
              SE-banksekonomernas rapport och Småföretagsbarometern kom i går,
              och båda visar att det är bra drag i konjunkturen men att det
              likafullt är så att jobben inte kommer alls i den utsträckning
              som de borde. Med tanke på den mycket låga räntan, den mycket
              svaga kronan och den eldiga finanspolitiken borde resultatet konjunkturmässigt
              vara ett helt annat.
            </seg>
            <seg n="86af44f8">
              Vi vet att vi ganska snart kommer att få höra först Arne Kjörnsberg
              och sedan Pär Nuder räkna upp hur bra Sverige ligger i alla möjliga
              rankningslistor. Men det är egentligen ganska ointressant. Det
              intressanta är ju vilket resultat man uppnår. Det är ungefär som
              att jämföra den som är rankad si och så i golfligan med den som
              vinner och faktiskt får prispengarna. Man har ingen nytta av en
              bra rankning om man inte presterar resultat.
            </seg>
            <seg n="9cdd61b7">
              Det blir inte tillräckligt många nya jobb, och det beror på att
              vi har ett antal systemfel i svensk ekonomi. Det är systemfel
              som vi kan göra någonting åt. Jag är helt övertygad om att Sverige
              verkligen kan, herr talman.
            </seg>
            <seg n="3489f9cb">
              Vi har två mycket stora utmaningar som ligger framför oss. Den
              ena är den demografiska förändringen där alltfler kommer att vara
              över 65 år i förhållande till hur många som kommer att vara mellan
              20 och 64 år, och därmed utgöra den normala arbetskraften. Det
              är det ena stora utmaningen.
            </seg>
            <seg n="cdd2bd35">
              Den andra är att stå stark i en fortsatt turboglobalisering där
              alltmer blir mer och mer öppet. Men Sverige har klarat det här
              jättebra förut. Vi har klarat en sådan omställning jättebra förut.
              Hundra år tidigare, mellan 1850 och 1950, utvecklades Sverige
              från ett u-land till ett av världens absolut rikaste länder. Det
              är ingen som helst omöjlighet att vi inte bara skulle kunna hänga
              med utan också klättra närmare toppen igen.
            </seg>
            <seg n="f8bc205c">
              Det Kina som finansministern just kom hem ifrån hade för nionde
              kvartalet i rad över 9 % i tillväxt. Det är naturligtvis ingenting
              man kan sätta upp som mål för ett land som Sverige som har en
              helt annan befolkningstillväxt, i själva verket ingen befolkningstillväxt
              alls i stort sett, och ligger på en helt annan nivå. Men det är
              ändå ganska slående.
            </seg>
            <seg n="7910a9c5">
              Låt mig, i diskussionen om globalisering och Kina, börja med
              att säga att det finns väl egentligen ingenting som skulle gagna
              både tillväxt och välbefinnande i den här världen så mycket som
              om Kina kunde förvandlas från en av världens absolut blodigaste
              diktaturer till en demokrati. Jag är helt övertygad om att den
              ekonomiska utvecklingen och den ekonomiska öppenhet som Kina nu
              har slagit in på också innebär att man har tagit oåterkalleliga
              steg på vägen mot en demokratisk utveckling, även om det är mycket
              lång väg kvar. Jag förutsätter att finansministern, vid sina överläggningar
              i Kina, har framfört en sådan ståndpunkt från Sverige som innebär
              att vi ställer klara krav på Kina att gå mot en demokratisk utveckling.
              Det har ju varit lite otydligheter tidigare från olika representanter
              för Socialdemokraterna på den punkten. Jag förutsätter att finansministern
              har haft en annan hållning.
            </seg>
            <seg n="68a27272">
              Herr talman! I skenet av de goda konjunkturrapporterna räknar
              regeringen nu med att Sverige ska ha nått full ekonomisk kapacitet
              2007. Det kommer man att ha gjort trots det mycket stora utanförskapet,
              den mycket stora långtidssjukfrånvaron och förtidspensioneringarna
              på arbetsmarknaden. Det här visar bara att uppdraget för en ny
              regering är att verkligen ta itu med de här systemfelen och inte
              försöka heja på eller mäta konjunkturen bättre än någon annan.
            </seg>
            <seg n="449fc7c9">
              Sverige kan stå starkare, men vi kan bara göra det genom mer
              kunskap, mer arbete och mer trygghet för sjuka och äldre och genom
              en trygghet genom förebyggande och brottsbekämpande arbete.
            </seg>
            <seg n="d56cd27c">
              Herr talman! I den närmaste historien bakåt har det visat sig
              att det framför allt är i de små och medelstora företagen som
              antalet anställda verkligen ökar. De stora företagen är viktiga,
              men där ökar inte antalet jobb. Småföretagsbarometern som kom
              i går visar att det är väldigt bra drag, särskilt i de exportorienterade
              småföretagen som kan dra nytta av den mycket svaga kronan, men
              det är få som planerar nyanställningar. Och varför är det så?
              Jo, företagen har inte i tillräcklig utsträckning lust att växa.
              Det finns några mycket enkla grejer som man skulle kunna göra
              snabbt för att ge företagarna för det här handlar om människor
              av kött och blod som måste ta ansvar och risker lusten att också
              ta det här ansvaret och de här riskerna. Det kan man göra genom
              att minska riskernas storlek där man kan och genom att se till
              att om de lyckas och om det fungerar finns det lite mer kvar åt
              dem själva när de har tagit det här stora ansvaret. Ta bort medfinansieringen
              av sjukpenningen, den här delprivatiseringen som ni har genomfört!
              Den skrämmer många mindre företagare från att ta det här ansvaret
              och gör att människor som har den minsta förhöjd risk att bli
              sjuka ställs ännu längre bak i kön. Ta bort den här delprivatiseringen
              av sjukförsäkringen! Ge alla företagare en rabatt när de ökar
              antalet nyanställda, och inte bara som ni har föreslagit under
              mycket kort tid. Vi vet ju inte ens riktigt vad ni har föreslagit,
              men ni har sagt att man under mycket kort tid, det vill säga ett
              år, ska få rabatt om man går från noll till en. Vårt förslag är
              att man ska få rabatt på alla nyanställningar och under fyra års
              tid.
            </seg>
            <seg n="d5fa056c">
              Herr talman! En statistisk uppgift som vi säkert snart kommer
              att få höra talas om är den höga siffran för antalet nyregistrerade
              företag. Samtidigt kom ju ITPS i går eller förrgår med en rapport
              om att det visar sig, i alla fall i glesbygden, att nyföretagandet
              inte alls skapar nya jobb, vilket ju då skulle kunna vara en liten
              motsägelse mot hur vi tidigare har läst utvärderingar och resultat.
              Det beror just på detta att man blandar ihop korten i statistiken.
              Antalet nya företag är inte alls samma sak som antalet nya företagare.
            </seg>
            <seg n="c38c409f">
              En sak som händer just nu är att på grund av de förslag som finns
              i de nya skattereglerna för de företagare som är aktiva i egna
              aktiebolag kommer det att löna sig att omregistrera företag inför
              de nya skattereglerna. Det är en sak som blåser på statistiken.
              En annan är folk som på deltid eller vid sidan om startar företag.
              När det gäller antalet företagare är ökningen inte alls så stor,
              och den verkar plana ut. Man är fortfarande inte uppe i lika många
              företagare som det fanns på botten av lågkonjunkturen 1993.
            </seg>
            <seg n="0b65c4de">
              Vi läser i betänkandet när det gäller riktlinjerna för den ekonomiska
              politiken att majoriteten är väldigt upprörd över att de borgerliga
              partierna i alliansen använder andra siffror än den formella AKU-statistiken
              över öppet arbetslösa och personer i arbetsmarknadspolitiska åtgärder.
              Man skriver till och med så här: Längst går Folkpartiet som oriktigt
              påstår att den verkliga arbetslösheten uppgår till 17 %. De andra
              partierna hävdar att nära en och en halv miljon personer inte
              går till jobbet.
            </seg>
            <seg n="21065069">
              Då förstår ju alla här att det var några avsnitt av barnprogramserien
              Fem myror är fler än fyra elefanter som majoriteten missade, eftersom
              17 % av arbetskraften är betydligt mindre än en och en halv miljon
              människor. Det här visar att man för det första måste ha koll
              på siffrorna, och för det andra måste man också kunna tolka dem.
            </seg>
            <seg n="5e4c0214">
              Vi menar att det är precis tvärtom. Det är genom att man nöjer
              sig med att använda AKU-statistiken över den öppna arbetslösheten
              som man också leder politiken i fel riktning. Majoriteten skriver
              att vi skapar stor förvirring bland de ekonomiska aktörerna samt
              leder den ekonomiska politiken i fel riktning.
            </seg>
            <seg n="28330df8">
              I Rosengård är den officiella öppna arbetslösheten 6 %. Det är
              en procentenhet högre än i riket. Om man bara tittar på den statistiken
              skulle man kunna dra slutsatsen att situationen i Rosengård är
              ungefär som i Sverige i övrigt när det gäller arbetslöshet. Därför
              behöver vi inte ta till några andra särskilda åtgärder för att
              komma till rätta med situationen där.
            </seg>
            <seg n="12014f08">
              Det menar jag är ett exempel på när regeringens och majoritetens
              användning av statistiken för det första skapar stor förvirring.
              Jag tror att väldigt få känner igen sig i uppgiften att det skulle
              vara bara 6 % arbetslöshet i Rosengård. För det andra leder det
              just politiken i helt fel riktning, och det är därför vi måste
              ta itu med det stora utanförskap som även finns bland de människor
              som inte släpps in på arbetsförmedlingen och som går på socialbidrag
              och hamnar hos socialtjänsten fast de ingenting har där att göra,
              och bland alla de som är långtidssjukskrivna därför att de inte
              kan gå tillbaka till sitt gamla jobb eller inte får rätt hjälp
              och stöd att komma tillbaka i arbete.
            </seg>
            <seg n="27f81295">
              Herr talman! I dag ska vi fatta beslut om riktlinjerna för den
              ekonomiska politiken och budgetramarna. Ändå vet vi att i år,
              precis som förra året, är det här egentligen inaktuellt innan
              det ens klubbas. Jag vill bara nämna ett enda exempel på det.
              Under tiden som vi har behandlat det här i finansutskottet har
              det kommit en uppgörelse om avstängningen av Barsebäck 2. Den
              redovisas i ett pressmeddelande på regeringens hemsida. Den är
              inte tydligt redovisad, men det finns vissa uppgifter. Den kommer
              att kosta statskassan minst 1 miljard kronor nästa år och de kommande
              åren. Det här är ingenting som finns med i budgetramarna, så budgeten
              är på det sättet redan överspelad.
            </seg>
            <seg n="a8cb4c58">
              Herr talman! Förutom de satsningar på jobb och företagande som
              vi tillsammans med kamraterna i alliansen och i någon mån även
              på egen hand föreslår i våra riktlinjer vill vi satsa över 1 miljard
              kronor per år på äldre. Vi tycker att äldreomsorgen behöver en
              kraftig förstärkning. Vad gäller människor med funktionshinder:
              Den kanske största frihetsreformen under 90-talet, lagen om stöd
              och assistans, bör återställas och förbättras.
            </seg>
            <seg n="7f7abbc8">
              Vi tillstyrker att man höjer anslaget till biståndet till 1 %.
              Vi vill gärna också se att det betalas ut. Regeringen har ju ett
              väldigt dåligt track record när det gäller att avsätta pengar
              som aldrig betalas ut.
            </seg>
            <seg n="4054687c">
              Rättsväsendet behöver förstärkas.
            </seg>
            <seg n="fdd634c2">
              Vi behöver avsätta mer pengar till forskning. Folkpartiet föreslår
              en satsning på ett elituniversitet som ska vara i topp i riktig
              världsklass.
            </seg>
            <seg n="b471cf7b">
              Vi föreslår också en sänkt fastighetsskatt.
            </seg>
            <seg n="e2ddcbaf">
              Herr talman! Jag är mycket optimistisk: Sverige kan klara det
              här. Men det krävs att vi lägger om politiken. Sverige behöver
              en ny regering, och vi kommer att arbeta och göra vad vi kan för
              att Sverige om ett år ska kunna fastställa en budgetproposition
              som innehåller en helt annan riktning på jobb och företagande.
            </seg>
          </u>
          <note n="bbf72612">
            Jag står bakom alla våra reservationer men yrkar bifall till
            nr 1 och nr 4.
          </note>
          <note type="speaker" n="ff82b88e">
            Anf. 4 MATS ODELL (kd):
          </note>
          <u who="mats_odell_4baa8b" xml:id="i-9b8ed087931a2ac8-0" n="a6ebe876">
            <seg n="bc617807">
              Herr talman! Jag vill också hälsa finansministern välkommen tillbaka
              till fosterlandet.
            </seg>
            <seg n="0e9de9cb">
              Karin Pilsäter talade om Barsebäck. Hon nämnde summan 1 miljard.
              Ja, den siffran gäller för statsbudgeten, men för folkhushållet,
              herr talman, är detta något vida dyrare. Till att börja med: Själva
              uppgörelsen kostar 5,6 miljarder, Pär Nuder. Till råga på detta
              kommer naturligtvis att utbudet av elkraft minskar vilket kommer
              att höja elpriserna ytterligare för konsumenterna. Nu sitter man
              ute i svenska kommuner och planerar för hur man ska stänga ned
              olika delar av det svenska elnätet om det blir en kall vinter.
              Hur klokt är det på en skala, finansministern?
            </seg>
            <seg n="6631b67b">
              Jag har en hälsning till finansministern från en numera arbetslös
              maskiningenjör som jag träffade i lördags. Han är nu uppsagd från
              ett av svensk industris verkliga flaggskepp, där han har jobbat
              sedan han tog sin ingenjörsexamen, när detta företag nu drar ned.
              Han var väldigt besviken på regeringens arbetsmarknadspolitik.
              Han upplevde att arbetsförmedlingens energi helt och hållet inriktades
              på att förmedla åtgärder som skulle dölja hans arbetslöshet. En
              annan sak var att de lediga jobben styrde arbetsrätten in till
              personer som kom via Lernia och andra bemanningsföretag. Så här
              kan det naturligtvis inte fortsätta i en av de stora industrikommuner
              som vi har i vårt land. Arbetsmarknaden kan inte se ut på det
              sättet.
            </seg>
            <seg n="588bf1f9">
              Samtidigt kan vi konstatera, som flera talare har gjort, att
              världskonjunkturen nu är god. Det finns stora möjligheter. Marknader
              öppnar sig för svensk industri. Globaliseringen skapar ju faktiskt
              i första hand möjligheter för ett land som Sverige. Men den öppnar
              också ögonen för våra problem. Om vi granskar exportframgångarna
              riktigt noga ska vi se att svensk industri faktiskt tappar andelar
              på en växande världsmarknad, och det är en allvarlig signal.
            </seg>
            <seg n="a57cee1f">
              Bakgrunderna är flera. Vi kan titta på skattesituationen. Vi
              vet att våra skatter ligger högt över genomsnittet i EU, som i
              sin tur ligger över skattetrycket i resten av världen. Det är
              naturligtvis ingenting att bekymra sig för för den som tycker
              att allting är väl ställt i vårt land och som tycker att skatterna
              går till rätt saker. Dock är det ju så att arbetslösheten numera
              är hög och frånvaron alarmerande. Utanförskapet, som har beskrivits
              här, kostar de offentliga finanserna, eller faktiskt bara statsbudgeten,
              ungefär 500 miljoner kronor per dygn om vi räknar in de ungefär
              1,41,5 miljoner människor som inte går till arbetet.
            </seg>
            <seg n="340e75be">
              Studier lönar sig föga. Vi har hela kullar som lämnar universitet
              och högskolor och går rakt ut i arbetslöshet.
            </seg>
            <seg n="0700a072">
              Sedan tycker jag att regeringens ideologiska skygglappar är ett
              av de riktigt stora problemen. Låt mig ta ett exempel. Vi har
              i den här kammaren ganska mycket diskuterat förmögenhetsskatten
              och dess effekter. Det är alldeles otvetydigt så att förmögenhetsskatten,
              som inbringar ungefär 5 miljarder kronor till statskassan, samtidigt
              har drivit ut någonstans mellan 500 miljarder och kanske 1 500
              miljarder, om vi räknar in de individer och familjer som helt
              och hållet har flyttat ut från Sverige. Jag tänker på familjen
              Rausing, jag tänker på familjen Kamprad och många andra. Det kanske
              är 1 500 miljarder. Hur klokt är det, Pär Nuder, att i en globaliserad
              ekonomi hålla fast vid ett klasskampsperspektiv?
            </seg>
            <seg n="36d9baa0">
              Pär Nuder sade till mig när vi hade remissdebatten den 20 september
              att jag borde ta fram räknesnurran och titta på att ett borttagande
              av skatten skulle tillföra de redan rika 5 miljarder. Men förmögenhetsskatten
              borde avskaffas för de oförmögnas skull, för att få bort vårdköerna
              och för att se till att gamla och sjuka får en värdig vård. Nu
              finns pengarna utanför landet. De måste naturligtvis tillbaka.
              Problemet är att för Socialdemokraterna är det fortfarande viktigare
              att bekämpa rikedom än att bekämpa fattigdom. Det är därför som
              vi måste få en ny regering i det här landet som har ett annat
              perspektiv och kan vidta de åtgärder som är nödvändiga för att
              få tillbaka riskkapital som kan ge investeringar och nya jobb
              i vårt land. Faktum är att företagen i allt högre grad investerar
              mer för att rationalisera än för att expandera, och många flyttar
              ju både produktion och forskning och utveckling till utlandet.
            </seg>
            <seg n="377196bb">
              Men det är klart: Om man avvecklar förmögenhetsskatten kan man
              inte vara säker på att pengarna kommer tillbaka direkt. Därför
              föreslår vi kristdemokrater att man faktiskt också borde överväga
              en amnesti som gör att den som då tar tillbaka sina pengar och
              investerar dem i Sverige inte omedelbart straffas för detta. Det
              är en affärsidé som kanske inte är helt genomtänkt om man gör
              detta och inte får tillbaka pengarna. Självklart finns det erfarenheter
              från exempelvis Österrike och Italien, där man med mycket gott
              resultat har fått tillbaka hundratals miljarder kronor genom att
              både avveckla förmögenhetsskatt och införa amnesti. Jag tror att
              Pär Nuder borde fundera på detta.
            </seg>
            <seg n="5adaf0f6">
              Ett annat problem, herr talman, är att välfärdsstaten inte längre
              förmår leverera det den lovar. Den stat som lovat att ta väl hand
              om både barn och gamla är inte längre den välfärdsstat som makthavarna
              beskriver, inte för de många tusentals gamla som saknar äldreboende
              eller för de barnfamiljer som inte får den valfrihet som gäller
              beträffande barnomsorgen de barnfamiljer som får allt mindre tid
              med barnen. Då frågar man sig: Vad gör nu regeringen för att råda
              bot på de här ganska akuta problemen? Ja, svaret blir ganska tudelat.
              Å ena sidan gör regeringen ganska mycket för att dölja det mest
              uppenbara av problemen, nämligen arbetslösheten. Man satsar nu
              30 miljarder på olika tillfälliga arbetsmarknadsåtgärder över
              valet. Men det görs å andra sidan väldigt lite för att skapa reguljära
              jobb i det näringsliv som ändå ska generera resurserna för den
              offentliga sektorn.
            </seg>
            <seg n="9ef46a71">
              Socialdemokraterna har haft ganska lång tid på sig att prova
              sina olika recept. Sedan början av 30-talet har de med undantag
              av nio år varit med och styrt det här landet. När Göran Persson
              tillträdde sade han i sin första regeringsförklaring: Att minska
              arbetslösheten är den främsta och allt annat överskuggande uppgiften
              för min regering. Målet är att Sverige år 2000 skall ha halverat
              den öppna arbetslösheten till 4 procent.
            </seg>
            <seg n="80264ac2">
              Herr talman! Hösten 2005 kvarstår den allt annat överskuggande
              uppgiften med en öppen arbetslöshet på 5,9 % under det här året.
              Den verkliga arbetslösheten är, som vi talat om tidigare, kanske
              det tredubbla. Men det är klart att om den allt annat överskuggande
              uppgiften är den borde man inte satsa på tillfälliga sysselsättningsåtgärder.
              Det är mer fråga om åtgärder ägnade att uppfylla kravet att den
              allt annat överskuggande uppgiften är att behålla makten.
            </seg>
            <seg n="9ad23229">
              Herr talman! Mot det ställer Kristdemokraterna och Allians för
              Sverige en ny giv, och i långa och viktiga stycken har vi kommit
              fram till en politik som vi tror kommer att förändra utvecklingen
              och ge förutsättningar för fler människor att komma i arbete.
              Då handlar det naturligtvis om att fler entreprenörer vill investera,
              vill anställa och faktiskt vill bli arbetsgivare, vilket verkligen
              inte är någon självklarhet om man tittar på de regelverk som finns
              och de krav som ställs på dem som ska bli arbetsgivare. Det måste
              bli mer lönsamt att arbeta, mer lönsamt att anställa och enklare
              för dem som förlorat jobbet att ta sig tillbaka till arbetsmarknaden.
            </seg>
            <seg n="3ca61688">
              Vid sidan av alliansens program har vi kristdemokrater prioriterat
              några andra viktiga områden. Jag vill kort nämna dem. Vi underlättar
              för de sämst ställda pensionärerna genom att höja garantipensionen
              med 300 kr i månaden. Dessutom föreslår vi en ytterligare skattesänkning
              på 130 kr i månaden utöver regeringens förslag. Vi tycker också
              att pensionärer som vill jobba kvar ska kunna tjäna upp till 10
              000 kr i månaden utan att deras pension påverkas negativt. Och
              vi föreslår att äldre äldre, alltså de som uppnått 85 års ålder,
              ska garanteras plats på ett anpassat boende, antingen ett så kallat
              särskilt boende eller ett gemenskapsboende.
            </seg>
            <seg n="ba38e41f">
              Vi tycker att det är dags att myndigförklara landets småbarnsföräldrar
              och ge dem frihet att bestämma över sin barnomsorg för att fler
              ska få mer tid med barnen.
            </seg>
            <seg n="7d6e6cdd">
              Herr talman! Vi tycker att fastighetsskatten är en omoralisk
              skatt. Den driver människor från gård och grund. Vi föreslår därför
              att fastighetsskatten avskaffas och ersätts med en låg kommunal
              avgift, högst 2 800 kr per år, för de kostnader som kommunen har
              för gator, vägar, räddningstjänst och så vidare.
            </seg>
            <seg n="7a044e43">
              Vi sänker momsen på drivmedel från 25 % till 12 %. Det ger en
              prissänkning vid pump på 1:30 kr per liter. Den skattesänkningen
              är lika stor på biogas och E 85 som på bensin och diesel.
            </seg>
            <seg n="b99fd357">
              Vi tycker att vårdköerna och bristerna i äldreomsorgen i vårt
              land är helt oacceptabla. Därför anslår vi under de närmaste två
              åren totalt 9 miljarder kronor mer än regeringen till kommuner
              och landsting för att säkra en god vård och omsorg.
            </seg>
            <seg n="5fbe6251">
              Herr talman! De reformer som vi föreslår kostar naturligtvis
              pengar för staten i form av minskade inkomster och ökade utgifter
              på skilda konton. De är emellertid finansierade och ger som helhet
              en budget för 2006 som är 6 miljarder kronor stramare än regeringens
              förslag.
            </seg>
          </u>
          <note n="d1fee15c">
            Jag vill yrka bifall till reservationerna 1 och 5.
          </note>
          <note type="speaker" n="0630d6c0">
            Anf. 5 ROGER TIEFENSEE (c):
          </note>
          <u who="roger_tiefensee_178395" xml:id="i-365bafad81d8d3f0-0" n="5f428784">
            <seg n="6029cab6">
              Herr talman, ledamöter och åhörare! När man läser betänkandet
              och hör debatten undrar man om det är människorna eller statistiken
              som är det viktiga. För mig är det ganska självklart att det är
              människorna som är det viktiga, för det är människorna som är
              köttet och blodet. Det statistiken beskriver är egentligen bara
              människorna och verkligheten.
            </seg>
            <seg n="d3c4412a">
              När Centerpartiet och övriga partier inom Allians för Sverige
              säger att nära en och en halv miljon människor står utanför arbetsmarknaden,
              inte går till jobbet en vanlig dag, är det inte för att manipulera
              statistiken utan för att synliggöra dessa människor. Det är människor
              som i dag inte får plats på arbetsmarknaden, som osynliggörs i
              regeringens statistik. Det, herr talman, irriterar uppenbarligen
              regeringen och utskottets majoritet. I utskottsbetänkandet sägs
              att om man skapar egna definitioner av arbetslöshet riskerar man
              att skapa stor förvirring bland de ekonomiska aktörerna samt leda
              den ekonomiska politiken i fel riktning.
            </seg>
            <seg n="1e65f21f">
              Frågan är då hur de människor som inte får plats på arbetsmarknaden,
              eller inte får hjälp att komma tillbaka, känner sig. Jag tror
              att de upplever att det är den förda ekonomiska politiken, laborerandet
              med statistik, som leder i fel riktning. De får inte plats. De
              får inte chansen i dag. Det handlar inte, som utskottets majoritet
              vill göra gällande, om att skapa en illusion av massarbetslöshet,
              utan det handlar om att beskriva ett massivt utanförskap.
            </seg>
            <seg n="8adf9c0c">
              Det är därför, herr talman, som Centerpartiet vill förändra den
              ekonomiska politiken. Det är därför Allians för Sverige vill förändra
              den ekonomiska politiken. Vi vill göra det lönsamt att arbeta
              genom att sänka skatten på arbete för framför allt låg- och medelinkomsttagare
              så att de får en premie när de går från bidragsförsörjning till
              arbete. Vi vill göra det lönsamt att starta och driva företag,
              framför allt genom att förbättra möjligheterna till riskkapital.
              Vi har gemensamt föreslagit att reglerna för förmånsrätten återställs.
              I dag är det hart när omöjligt att få kapital om man vill starta
              företag i glesbygden eftersom fastigheter och andra fasta tillgångar
              har låga värden. Därför känns det bra att vi gemensamt i alliansen
              kunnat ta ställning för att vi vill återställa reglerna för förmånsrätten,
              möjligheten att låna på fasta tillgångar, till hundra procent.
            </seg>
            <seg n="ceda4d36">
              Centerpartiet har dessutom ett eget förslag där vi vill att människor
              ska kunna spara till ett startkapital. Vi kan i dag se att kvinnor,
              invandrare och ungdomar startar företag i mindre utsträckning
              än män. Den genomsnittlige företagaren är en vit medelålders man.
              Kvinnor, invandrare och ungdomar har inte färre företagsidéer,
              men de har mindre kapital. Därför har vi föreslagit att man ska
              kunna spara till ett startkapital, ungefär som i ett allemanssparande,
              för att på så sätt ha möjlighet att sätta in sparandet i ett företag.
            </seg>
            <seg n="0612b786">
              Vi vill också göra det lönsamt för företagen att anställa genom
              att sänka arbetsgivaravgifterna för nyanställningar inte bara
              på ett ännu oklart sätt och under en tillfällig period såsom regeringen
              gör när det gäller soloföretagare. Det är ett gigantiskt steg
              att anställa sin första medarbetare och att göra det på tillfälliga
              premisser tror jag inte på. Om man däremot gör sänkningarna på
              ett bredare sätt, riktade till alla företag och under en längre
              tid tror jag, och det tror vi gemensamt, att det kan få effekt
              och stimulera till nyanställningar.
            </seg>
            <seg n="f674a0bc">
              Det handlar också om att röja undan hinder som i dag innebär
              att företagare väljer att inte nyanställa. Det gäller exempelvis
              medfinansiering av sjukförsäkringen som gör att arbetsgivare tvingas
              selektera. De tittar på människors sjukdomshistoria och på riskerna
              för att de ska vara borta från arbetet eftersom arbetsgivarna
              vet att de kommer att ta en stor risk. Man kan säkert på makronivå
              säga att det här i genomsnitt är lönsamt för företagen, men bara
              känslan, oron, gör att företagen väljer att inte anställa. I stället
              sker nyanställningarna i bemanningsföretagen.
            </seg>
            <seg n="998df26b">
              Och det handlar om att hjälpa människor som är sjuka och arbetslösa
              tillbaka till arbetslivet, bland annat genom ett nytt mål i sjukförsäkringen.
              I dag har sjukförsäkringen bara ett mål, inkomsttrygghet. Det
              finns inget mål om att leda människor tillbaka till arbetslivet.
              Vi i Centerpartiet är väldigt nöjda med att vi gemensamt i Allians
              för Sverige nu är överens om att vi ska ha ett sådant mål i sjukförsäkringen
              och också ett mål om en arbetslinje.
            </seg>
            <seg n="d06195cb">
              Eftersom det i dag bara är inkomsttrygghet som gäller är vägen
              för den som är långtidssjuk förtidspension. Försäkringskassan
              ska ju inom ett år pröva möjligheten att förtidspensionera en
              långtidssjuk. Jag tycker att det är en cynisk hantering. Återigen:
              Människor behandlas som statistik, inte som människor av kött
              och blod.
            </seg>
            <seg n="3398ceb6">
              Herr talman! Om man, som situationen är, inte klarar arbetslösheten
              och det stora utanförskapet klarar man inte heller de offentliga
              finanserna. Man kan se att marginalerna i budgeten är oerhört
              små. Redan marginalerna i budgetpropositionen var så små att jag
              vid den budgetdebatten beskrev att de motsvarar 30 kr i månaden
              för den som har en månadslön på 15 000. Med det kommer man inte
              ens till Flemingsberg med buss, sade jag då. Efter det har vi
              fått ytterligare motioner från Vänstern, Socialdemokraterna och
              Miljöpartiet, som minskar marginalerna ytterligare. Nu är marginalen
              17:50 för den person som har 15 000 i månadslön. Jag vet inte
              exakt, men jag tror inte ens att man kommer till Söder med buss
              för 17:50. Man kanske kommer över på Söder, men man kommer inte
              långt ned på Söder. Jag tror i alla fall inte att man kommer till
              Zinkensdamm för att kolla på bandy.
            </seg>
            <seg n="37658393">
              Då är det klart att händer det oförutsedda saker det kan vara
              tsunamikatastrofer, och det kan vara stormar har man inga marginaler
              i budgeten för att kunna agera i ett sådant läge. Regeringen och
              myndigheterna blir lamslagna.
            </seg>
            <seg n="4f77c60e">
              Herr talman! Regeringen bedömer redan i budgetpropositionen att
              utgiftstaken för 2006 riskerar att överskridas. För att undvika
              ett överskridande kommer regeringen att vidta olika slags utgiftsbegränsande
              åtgärder. Sedan har vi då det som tillkommer från utskottet. Utskottet
              säger att man förutsätter att utgifterna ryms inom de redan beslutade
              utgiftstaken.
            </seg>
            <seg n="9a75739f">
              Ja, regeringen har bedömt att marginalerna till utgiftstaken
              är väldigt små. Det kommer att krävas utgiftsbegränsande åtgärder.
              Och vi såg förra året att dagen efter riksdagen hade klubbat budgeten
              kom regeringen med beska besked till myndigheter. Det var anslagsbegränsningar
              och annat. Frågan är: Är det så vi ska ha det, att riksdagen tar
              beslut om en budget, och dagen efter gäller den inte? Då vet vi
              redan nu att de här utgiftsbegränsande åtgärderna kommer. Borde
              inte de debatteras och diskuteras här i riksdagen för att vi ska
              få en så bra balans på helheten som möjligt? Jag tycker att det
              här är att kringgå riksdagen.
            </seg>
            <seg n="69ce6410">
              Herr talman! Centerpartiet vill något annat med den ekonomiska
              politiken. Vi vill att människor ska få chans att komma tillbaka
              till arbetslivet. Det är därför som vi riktar in skattesänkningar
              på låg- och medelinkomsttagare så att det lönar sig att jobba.
              Det är därför vi riktar in arbetsmarknadspolitiken på att arbetsförmedlingen
              verkligen ska förmedla jobb, inte friår. De ska förmedla jobb
              och också ge företag som söker anställda hjälp med matchning.
              Det är därför som vi också riktar in utvecklingspolitiken på att
              hela Sverige ska kunna leva. Vi har i vår budget föreslagit att
              man bättre ska utnyttja EU:s strukturfonder, där vi är berättigade
              till dem. Vi har föreslagit att man ska ha en mer utvecklingsinriktad
              regionalpolitik som bygger på människors egna förmågor.
            </seg>
            <seg n="6acc2c05">
              Jag ställer mig givetvis bakom Centerpartiets samtliga reservationer
              men yrkar för tids vinnande bifall till reservation 1.
            </seg>
          </u>
          <note type="speaker" n="1cc85947">
            Anf. 6 ARNE KJÖRNSBERG (s):
          </note>
          <u who="arne_kjornsberg_7a5474" xml:id="i-198bd13668beb3f6-0" n="b43eaa1e">
            <seg n="dda5d42f">
              Herr talman! När finansutskottets vice ordförande Mikael Odenberg
              började sitt anförande började jag förtvivlat leta efter mina
              stolpar. Har Mikael Odenberg fått mina stolpar av ett misstag?
              tänkte jag. Men så var det inte. Han hade liksom jag läst, tror
              jag, en av landets kvällstidningar, de som numera kommer på morgonen.
              Fast Mikael Odenberg citerade inte det som jag nu ska återge,
              i varje fall inte början här:
            </seg>
            <seg n="a74051f4">
              Gårdagen var kanske inte precis oppositionsledarens bästa dag.
              Först kom SE-banken och meddelade att tillväxten nästa år kommer
              att överstiga 3 %. Sedan kom Företagarna och Föreningssparbanken
              och talade om att konjunkturen för Sveriges småföretagare stärks
              kraftigt. Därefter visade Almis barometer att nyföretagandet ökar
              starkt även nästa år. Och sedan kom Statistiska centralbyrån och
              talade om att 2004 var det nionde året i rad med höjd ekonomisk
              standard för svenska hushåll. Sedan 1995, det vill säga sedan
              Göran Persson tog över, har svenskarnas disponibla inkomst ökat
              med 25 %.
            </seg>
            <seg n="3230c109">
              Det är inte mina siffror. Det är inte jag som har hittat på dem.
              De står på ledarsidan i en av de där kvällstidningarna som numera
              kommer på morgonen, Expressen närmare bestämt.
            </seg>
            <seg n="c3e0efd3">
              Jag tycker att Mikael Odenberg ska hållas räkning för att han
              talar om det här. Detsamma gäller Karin Pilsäter. Men det jag
              inte förstår är att ni sedan ändå körde ert gamla manus. Tar ni
              inte något som helst intryck av det här? Ja, Mikael Odenberg kommer
              säkert att svara på det.
            </seg>
            <seg n="0121e73d">
              Herr talman! Ibland brukar man säga att svensk arbetarrörelse
              alltid varit fattig på utopister men rik på praktiker, att vår
              rörelse haft föga till övers för teoretiska spetsfundigheter men
              desto mer för konkret samhällsbygge.
            </seg>
            <seg n="c4849fca">
              Så sade Olof Palme i ett tal i Malmö 1965. Samtidigt som han
              sade detta var det han som på kanske allra bästa sätt band ihop
              dagspolitiken med idéerna och värderingarna.
            </seg>
            <seg n="0bb53578">
              Ska vi ta oss an gemensamma samhällsuppgifter måste vi ha en
              idé som bär. Det får inte ske planlöst eller spontant. Det måste
              finnas en tanke, en idé, en ideologi bakom.
            </seg>
            <seg n="149de76f">
              Så formulerade Göran Person 40 år senare, hösten 2005, på vår
              partikongress precis samma sak som Olof Palme sade 40 år tidigare.
              Båda gjorde det här i Malmö.
            </seg>
            <seg n="8663d7bc">
              Den idé som Göran Persson lyfte fram var solidariteten, ett ord
              som Olof Palme väldigt ofta använde. Ett rött, varmt litet ord,
              brukar en del säga att det är.
            </seg>
            <seg n="d214ce69">
              Ideologi och budget handlar om både ideologi och praktik. Ekonomi
              och budget handlar om människors vardag. Som jag har sagt så många
              gånger tidigare: Ekonomisk politik och skattepolitik har inget
              värde i sig. De är bara väl skötta verktyg för att man ska kunna
              göra det man vill göra. För vår del handlar det om att förändra
              samhället, minska klyftorna, göra det bättre för de äldre och
              för barnen, bygga det gröna folkhemmet, för att nämna några exempel.
            </seg>
            <seg n="1f300108">
              Det finns de som säger att ekonomi är alldeles för svårt för
              vanliga människor, inklusive politiker. Det vore bättre om experterna
              fick sköta det, säger de experterna, de självutnämnda, räknenissarna,
              de där som vet allt, och inte har förstått något, i motsats till
              vi politiker, som måhända vet bättre vad medborgarna vill, vet
              bättre vad medborgarna drömmer om, vet bättre vad medborgarna
              väntar sig av det gemensamma.
            </seg>
            <seg n="0852ca92">
              Jag är övertygad om precis motsatsen. Den dag vi slutar lägga
              politiska värderingar på ekonomiska spörsmål är demokratin illa
              ute.
            </seg>
            <seg n="8ddf4bc7">
              En budgetproposition är för mig i första hand ett politiskt och
              ideologiskt dokument och i andra hand viktigt, men ändå i andra
              hand ett ekonomiskt sådant. Det är ingen tillfällighet att socialdemokratins
              vid sidan av Olof Palme främste ideolog Ernst Wigforss också var
              finansminister. Jag tror att det var den bedömningen som Per Albin
              Hansson och Tage Erlander gjorde.
            </seg>
            <seg n="9425d30d">
              Det var då det. Då var Socialdemokraterna en kraft, säger Moderaterna
              och högeralliansen. Då hade Socialdemokraterna minsann visioner.
              Då tänkte socialdemokratin nya tankar. Så säger samma höger som
              var emot allt vad Erlander, Wigforss och alla de andra framträdande
              socialdemokraterna på den tiden stod för. Det är inte utan att
              jag drar mig till minnes Tage Erlanders ord: En bra socialdemokrat
              är död eller i varje fall pensionär. Så brukade Sveriges längste
              statsminister uttrycka saken.
            </seg>
            <seg n="4847454b">
              Så har det låtit från högerns och borgerlighetens sida. Det var
              bättre förr, säger man. Till och med Socialdemokraterna var bättre
              förr. Jag är socialdemokrat; alltså är jag både självkritisk och
              samhällskritisk. Dock får inte samhällskritiken urarta till ett
              frossande i eländesbeskrivningar. Vi som varit med ett tag vet:
              Det var inte bättre förr!
            </seg>
            <seg n="5349c38b">
              Som individer och som nation kommer vi alltid att möta nya problem,
              nya utmaningar och nya frågor som söker sina lösningar. Vi måste
              finna svaren på dem. Vi måste bilda majoritet för att lösa dem.
            </seg>
            <seg n="71e91e8e">
              Vi socialdemokrater har hanterat svensk ekonomi väl. Det är ordning
              och reda i Moder Sveas portmonnä. Inflationen är låg. Räntan är
              låg exceptionellt låg tror jag Karin Pilsäter sade, och jag håller
              med. Tillväxten är god. Reallönerna ökar. Som SCB sade får vi
              gå tillbaka till 60-talet för att hitta motsvarigheten. Och ni
              fortsätter era eländesbeskrivningar! Ni kan väl se er om. Lyft
              era tankar och er blick och titta ut över samhället!
            </seg>
            <seg n="94c21ba7">
              Vi har den lägsta arbetslösheten i Europa. Vi har den högsta
              sysselsättningen. Varför är det så? Beror det på låga skatter?
              Beror det på den lilla offentliga sektorn? Beror det på att det
              är lätt att avskeda folk? Beror det på att vi har låga ersättningsnivåer
              i trygghetssystemen?
            </seg>
            <seg n="89fa80fd">
              Nej, det beror inte på detta. Vi har ju höga skatter. Vi har
              en stor offentlig sektor. Vi har en rättvis arbetsrätt, som vi
              ska göra ännu bättre. Vi har rimliga, kanske till och med generösa,
              ersättningsnivåer när vi blir sjuka eller arbetslösa.
            </seg>
            <seg n="f341f7c6">
              Vad beror det på då?
            </seg>
            <seg n="97c3f198">
              Finansministern brukar peka på sju skäl. Jag ska nämna några
              av dem.
            </seg>
            <seg n="836cb7fa">
              Sverige är öppet mot omvärlden. Vi är frihandelsvänliga. Vi är
              internationellt aktiva.
            </seg>
            <seg n="3b5a0fe2">
              Vi, svenskarna tillsammans, är välutbildade och yrkesskickliga.
              Från förskolan till högskolan satsar vi miljarder för att nå detta.
            </seg>
            <seg n="c53ff587">
              Just här passar det att citera från tekoindustrins nättidning
              det berör den valkrets jag själv kommer ifrån, vilket ger det
              lite extra krydda: Gynnsammare löneläge, lägre bolagsskatt, effektivare
              logistik samt högre kompetensnivå och produktivitet i Sverige
              gör att luftfiltertillverkaren Scandfilter AB:s amerikanska ägare
              beslutat att flytta produktion och maskiner från flera systerföretag
              i Europa till fabriken i Svenljunga.
            </seg>
            <seg n="70d13aac">
              Och så står ni och talar om hur förskräckligt dåligt det är i
              vårt land! Det är inte jag, det är amerikanska kapitalägare som
              har fattat detta beslut att flytta fabriker från andra delar av
              Europa. Vart då? Jo, till Svenljunga i södra Älvsborg.
            </seg>
            <seg n="65e3eac4">
              Jag återgår till det finansministern brukar tala om. Det tredje
              han brukar säga är att vi har ordning och reda i ekonomin. Det
              är det jag brukar kalla Moder Sveas portmonnä.
            </seg>
            <seg n="a4f85348">
              Vi är bäst i världen på jämställdhet och familjepolitik. Vi har
              världens bästa föräldraförsäkring.
            </seg>
            <seg n="7043d9fc">
              De två senaste fredagarna har jag med stort intresse läst kolumnisten
              Britta Svensson i Expressen. Hon säger att svensk valfrihet vad
              gäller barnomsorg är bäst i världen. Nu vet jag att den svenska
              förskolan är bäst i världen. Jag ska inte nu utveckla detta, men
              eventuellt ska jag i repliker fortsätta att citera Britta Svensson.
            </seg>
            <seg n="f3dd147b">
              Det var detta om jämställdhet och familjepolitik. Nästa punkt
              är att vi har kommit en bra bit på väg i omställningen till ett
              hållbart samhälle. Vi har inte nått målet vi kommer troligen aldrig
              att nå målet men vi har kommit en bra bit på väg.
            </seg>
            <seg n="f5f5d768">
              Sverige och svenskarna, inte minst fackföreningsrörelsen, är
              mer förändringsbenägna än andra.
            </seg>
            <seg n="8187aaf0">
              Men det räcker inte. Vi ska göra mer om väljarna ger oss förtroendet.
              Vi ska förstärka, förbättra och förnya på alla dessa områden.
              Det är klassisk socialdemokratisk politik. Det är det vi ber om
              stöd för. Klyftorna ska minska, inte öka. Det arbetande folkets
              ställning ska stärkas, inte undergrävas. Det är inte så att hungriga
              vargar jagar bäst. Det är tryggheten i omställningen som gör oss
              förändringsbenägna. Det är inte de vassa armbågarna, satsa-på-dig-själv,
              som lyfter ett modernt samhälle. Det är solidariteten, att vi
              ställer upp för varandra, som gör att vårt land blir ännu bättre
              att leva och verka i.
            </seg>
            <seg n="9eac4e06">
              Eller för att göra det riktigt konkret: Alla ska med. Så enkelt
              är det.
            </seg>
            <seg n="1f9eb4a6">
              Eller för att göra det ännu mer konkret: Alla ska med. Så svårt
              är det. Men vi ska lyckas med det, och vi ska göra det tillsammans.
            </seg>
            <seg n="4aea3b5b">
              Jag tror att de allra flesta tycker att även om man kan ha anmärkningar
              mot oss socialdemokrater vad gäller ekonomin så sköter vi den
              egentligen ganska bra. Jag vet inte om jag är oförskämd om jag
              säger att våra politiska motståndare kan förknippas med motsatsen.
              Nej, jag är inte oförskämd; det är faktiskt bara att läsa statistik.
            </seg>
            <seg n="412f9977">
              Under efterkrigstiden, alltså efter andra världskriget, har vårt
              land vid två tillfällen, slutet på 70- och början på 80-talet
              samt början på 90-talet, haft stora nedgångsperioder. Vid det
              sistnämnda tillfället hade vi till och med minustillväxt, detta
              konstiga ord. Det är en händelse som ser ut som en tanke att vi
              vid båda tillfällena har haft borgerliga regeringar. Senast, 19911994,
              hade vi den mest inkompetenta nej, förlåt! Hur var det dåvarande
              statsministern sade? Jo, vi hade den mest kompetenta regeringen
              i modern tid. Så sade han. Det var den som på tre korta år lyckades
              fördubbla statsskulden, tredubbla arbetslösheten och fyrdubbla
              budgetunderskottet. Det är ert facit: fördubblad statsskuld, tredubblad
              arbetslöshet och fyrdubblat budgetunderskott. 400 000 arbetstillfällen
              försvann, 200 000 av dem i privat sektor, på tre korta år. 290
              000 av dem har kommit tillbaka, men vi har mycket kvar att göra.
            </seg>
            <seg n="2340f4a2">
              På det sättet kommer jag naturligt över till arbetslösheten.
              Vi har högkonjunktur i ekonomin, men som vi alla vet har vi i
              flera år haft lågkonjunktur på arbetsmarknaden. Detta är en ständigt
              återkommande politisk fråga. Det berättar för oss politiker att
              vi inte äger makten över ekonomin. Däremot har vi om vi vill och
              bestämmer oss, och vi socialdemokrater vill och har bestämt oss,
              möjligheter att påverka den. Ett sätt är att göra det genom den
              offentliga sektorn. Vi hoppas att näringslivet, som jag också
              tycker har ett ansvar i detta, ställer upp i de attacker mot arbetslösheten
              som vi ska göra.
            </seg>
            <seg n="b3ddc726">
              I samarbete med Vänsterpartiet och Miljöpartiet jag vill verkligen
              tacka dem för ett gott samarbete under utarbetandet av vårt betänkande
              tar vi nu fram en lång rad av åtgärder som ska skjuta på den uppgång
              i konjunkturen på arbetsmarknaden som vi kan skönja.
            </seg>
            <seg n="d9a3ab61">
              Tiden räcker inte till. Den är redan slut. Men det är flera,
              herr talman, som har överskridit tiden. Jag tar mig därför friheten
              att runda av. Tiden räcker inte till för att presentera allt,
              men rubrikmässigt är det fem områden:
            </seg>
            <seg n="b1bbcca9">
              Jag tar lite mer om näringslivet, och det andra får jag glida
              över.
            </seg>
            <seg n="1c6dbd2e">
              Vi sänker arbetsgivaravgifterna rejält för soloföretagare som
              anställer ny medarbetare. Vi satsar nästan 1 miljard på forskning
              och utveckling i små och medelstora företag. Vi utarbetar i samarbete
              med branschen utvecklingsprogram för sex svenska nyckelbranscher.
              Vi fortsätter att reformera skattereglerna för fåmansföretag.
              Kostnaden vid fullt genomslag blir 1 miljard. Vi förstärker de
              arbetsmarknadspolitiska programmen med 13 000 platser.
            </seg>
            <seg n="d85b52d8">
              Sedan har vi frågan om kvalitetslyft i offentlig sektor. Jag
              säger bara plusjobb. Alla vet vad de är. Det är fråga om att sätta
              den där lilla guldkanten, göra det som inte blir gjort för de
              äldre. Det har varit ett radioprogram som har skildrat hur det
              här har genomförts i Borås. Boservarna kallar man det där.
            </seg>
            <seg n="69ae98cf">
              Eftersom tiden alltid rinner i väg när jag försöker göra utvikningar
              och koppla på vad mina ärade meddebattörer har sagt, får jag nu
              nöja mig detta. Jag ska gå över till det som måhända ska uppfattas
              som en sammanfattning.
            </seg>
            <seg n="c2e95bb9">
              Det finns ingen viktigare uppgift för oss än att alla som vill
              och kan arbeta på morgonen ska kunna säga vad min partiordförande
              har sagt: Hej! Nu går jag till jobbet. Det är detsamma som full
              sysselsättning. Vi är inte där, men vi ger oss inte. Vi ber om
              förtroende för att få fortsätta. Vi har lagt en grund i samarbete
              jag säger det på nytt med Vänsterpartiet och Miljöpartiet. Det
              finns ingenting som är viktigare för en socialdemokrat än att
              människor ska få bidra till det gemensammas bästa, ingå i en social
              gemenskap, ha arbetskamrater, kunna stå för sina egna och familjens
              utgifter, köpa bröd, smör, mjölk och kläder till barnen. Det finns
              ingenting som är viktigare för oss.
            </seg>
            <seg n="645af513">
              Men kom inte och snacka om bidragsförsörjning! Jag blir vred
              när jag hör er säga detta. En mig närstående person drabbades
              för några år sedan av en mycket svår sjukdom och var sjuk länge.
              Och ni säger att han var bidragsförsörjd! Han hade, precis som
              vi andra, en försäkring som vi har löst gemensamt. Den försörjde
              honom och hans familj, som bestod av fru och två små barn. Och
              ni säger att han var bidragsförsörjd. Jag hittar inget bättre
              ord än att jag blir vred. Det är kanske gammalbibliskt, men jag
              tillåter mig ändå att i detta sammanhang använda det ordet.
            </seg>
            <seg n="d04d51d0">
              Herr talman! Jag vill, precis som Göran Persson och Pär Nuder,
              ha ett solidariskt Sverige. Jag vill ha ett Sverige där rättvisa
              och jämställdhet råder, ett Sverige där alla människors lika värde
              gäller, ett Sverige där politiken försöker sätta ramar för ekonomin
              och penningens makt, ett Sverige med full sysselsättning, ett
              Sverige med ordning och reda i de offentliga finanserna, ett rödgrönt
              folkhem utan kapitalstarka kelgrisar och marginaliserade styvbarn.
              Kort sagt: Ett socialdemokratiskt Sverige.
            </seg>
          </u>
          <note n="6cd92e78">
            Herr talman! Jag yrkar bifall till finansutskottets förslag i
            betänkandet i alla dess delar och avslag på samtliga reservationer.
          </note>
          <note type="speaker" n="c70255f5">
            Anf. 7 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-9f5630149737a537-1" n="b3f778ed">
            <seg n="d7b4a522">
              Herr talman! Jag blev lite slagen i början av Arne Kjörnsbergs
              anförande. Arne Kjörnsberg redogjorde för olika typer av statistik,
              och sedan avslutade han med att bedyra: Det är inte som jag har
              hittat på. Är det något som särskilt måste framhävas när Arne
              Kjörnsberg inte har hittat på statistiken utan den är korrekt?
              Varför kom det bedyrandet?
            </seg>
            <seg n="ad7865da">
              Den statistik Arne Kjörnsberg inte redogjorde för är hur mycket
              mer folk i Sverige faktiskt kan köpa för välståndsökningen, det
              vill säga vad de får för pengarna. Det är ändå det som är relevant,
              inte hur många kronor de har i plånboken utan vad de kan köpa
              för pengarna. Under perioden har svenskarna inte segat uppåt i
              den så kallade välståndsligan, som inte är något exakt mått. Men
              i en klump där på mitten ligger Sverige och har inte förflyttat
              sig, därför att våra pengar blir ständigt mindre värda.
            </seg>
            <seg n="e762956a">
              Jag noterade också att Arne Kjörnsberg refererade till Malmö
              och Olof Palmes och Göran Perssons besök där. Under de ungefär
              40 år som har gått däremellan har det hänt mycket med Malmö. Då
              är vi tillbaka till statistiken.
            </seg>
            <seg n="f17d7da4">
              Vad är det som är relevant i Rosengård? Är det att där är 6 %
              öppen arbetslöshet? Eller riskerar det att leda politiken fel,
              som ni skriver i utskottsbetänkandet, om man tar in alla människor
              som är arbetslösa, som står utanför arbetsmarknaden i Rosengård
              men som inte är registrerade som arbetslösa? I Rosengård har man
              en sysselsättningsgrad bland den vuxna befolkningen som är under
              50 %. Vad är problemet i Rosengård? Är det de 6 procenten man
              ska titta på eller det stora utanförskapet?
            </seg>
            <seg n="56f6d4d8">
              Herr talman! Arne Kjörnsberg pratar gärna om Borås. I en doktorsavhandling
              av Per Fröjd har det visats att läsförståelsen i Borås har sjunkit
              mycket kraftigt bland grundskoleeleverna de senaste tre åren.
            </seg>
          </u>
          <note type="speaker" n="a8d2ab10">
            Anf. 8 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-198bd13668beb3f6-1" n="b43eaa1e">
            <seg n="127ffd4c">
              Herr talman! Jag tar det sista först. Läsförståelsen har sjunkit
              de tre senaste åren? Kan det möjligen, herr talman, bero på att
              det är borgerlig majoritet i Borås kommun? Kan det möjligen vara
              det? Den poängen var alldeles för billig. Jag ska inte ta hem
              den. Det finns naturligtvis många bakomliggande faktorer. Den
              var för dålig, Karin Pilsäter!
            </seg>
            <seg n="055b57cd">
              Jag poängterade att jag inte hittade på därför att ni brukar
              excellera i det. Ni brukar säga att jag läser statistik som en
              viss potentat läser Bibeln. Det var därför jag poängterade detta.
              Jag kan till och med hålla upp tidningen jag gör ogärna reklam
              för olika tidningar. Det var därför jag poängterade detta så att
              ni åtminstone inte skulle försöka med den grejen. Precis som Karin
              Pilsäter sade är välståndsligan ett mycket trubbigt mått.
            </seg>
            <seg n="0122239c">
              Men se på den statistik som visar hur länge vi lever, att spädbarnsdödligheten
              går ned, att vi är välutbildade, att vi satsar mer än de allra
              flesta länder på forskning, att klyftorna minskar är troligen
              lägst i världen, även när man tar med de allra fattigaste länderna.
              Läs den statistiken. Där ligger Sverige, Finland, Norge och Danmark,
              lite skiftande, på första, andra, tredje och fjärde plats. Det
              är alltid de nordiska länderna, med ett välfärdssystem där medborgarna
              är med, som ligger i toppen.
            </seg>
            <seg n="bc0ac055">
              Malmö har förändrats under 40 år, precis som Borås och andra
              ställen i vårt land. Men genom att svenskarna, som finansministern
              brukar säga, har en bro som gör tryggheten till det nya, är vi
              förändringsbenägna. Visst är det stora problem i Malmö, men låt
              oss hjälpas åt med dem. Lägg inte ökade bördor på dem som är arbetslösa
              och sjuka. Gör det i stället solidariskt.
            </seg>
          </u>
          <note type="speaker" n="7fb674fd">
            Anf. 9 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-9f5630149737a537-2" n="b3f778ed">
            <seg n="2c222014">
              Herr talman! Statistiken från Borås gällde åren 20002003, så
              Arne Kjörnsbergs poäng var väl tämligen poänglös. Det intressanta
              med statistik är att det gäller inte bara att kunna läsa rätt
              i tabellerna, utan också att kunna förstå statistiken. Där kommer
              möjligen poängen om läsförståelse in.
            </seg>
            <seg n="abf937a8">
              Jag har aldrig och sällan någon annan heller hävdat att Arne
              Kjörnsberg har hittat på statistik. Däremot måste man förstå den,
              kunna använda den och sätta in den i sitt sammanhang.
            </seg>
            <seg n="608b408e">
              Att till exempel OECD visar att Sverige är det land som lägger
              ned mest pengar på skolan whats the point , om det ändå är så
              att resultaten inte håller måttet bland de svenska eleverna? I
              så fall visar statistiken bara att vår förmåga att inte få valuta
              för skattepengarna ökar. Men är det någonting att vara stolt över?
              Vi satsar mest i världen, men vi får mindre och mindre för pengarna.
            </seg>
            <seg n="5e213606">
              Statistiken visar samtidigt att svenska åttondeklassare i dag
              kan ungefär lika mycket som vad sjundeklassarna kunde för ett
              par år sedan, för att ta ett exempel. I dag är det individuella
              programmet, gymnasieskolans obsklasser, det största bland pojkar
              i hela landet. Är det någonting att vara stolt över?
            </seg>
            <seg n="c93f9522">
              Man skulle också kunna lyfta fram den statistiken som något positivt
              om man ville det. Statistiken måste förstås, och man måste kunna
              dra en slutsats av den.
            </seg>
            <seg n="57f2fe5a">
              Jag tycker att Arne Kjörnsberg helt och hållet glider undan frågan
              om vad som är viktigt och relevant när det gäller frånvaron.
            </seg>
            <seg n="d23c5fa6">
              Så här skriver SNS-forskarna i dag på Dagens Nyheters debattsida:
              Vår rapport visar att läkare i 90 procent av fallen sjukskriver
              människor som vill ha ett sjukintyg, trots att läkarna anser dem
              vara friska. Sjukförsäkringen tycks fungera som ett långsiktigt
              försörjningsstöd för utsatta grupper, snarare än som en försäkring
              mot inkomstbortfall. Sjukkostnaderna gör företagen allt mindre
              villiga att anställa äldre arbetskraft och kvinnor, vilket påskyndar
              tillkomsten av ett A-lag och ett B-lag på arbetsmarknaden.
            </seg>
            <seg n="c5b61836">
              Det här tycker jag är viktig information, som jag vill göra någonting
              åt. Det vill jag inte göra någonting åt genom att bara titta på
              den öppna arbetslösheten. Det vore bra om Arne Kjörnsberg kunde
              kommentera det.
            </seg>
          </u>
          <note type="speaker" n="10a9756a">
            Anf. 10 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-198bd13668beb3f6-2" n="b43eaa1e">
            <seg n="1c7d1ec0">
              Herr talman! Poängen med Borås: Jag är ledsen, Karin Pilsäter,
              i flera dimensioner, men det har faktiskt varit borgerlig majoritet
              i Borås dessvärre 19982002 och är det nu också. Det är kanske
              det. Eller är slutsatsen man ska dra att det är det som förklarar
              att läsförståelsen i Borås har gått ned? Det finns naturligtvis
              andra orsaker. Kan det möjligen vara så att Borås har tagit emot
              ganska många flyktingar. Kan det möjligen vara det?
            </seg>
            <seg n="2c80cdf0">
              Läkarna som sjukskriver: Jag tycker att detta är ett jätteproblem.
              Det är därför som Försäkringskassan försöker stötta läkarna. Sjukskriven
              ska man bli om man är sjuk.
            </seg>
            <seg n="8cee6879">
              Jag blev lite förvånad när jag för någon dag sedan kunde se att
              en känd idrottsledare i en klubb på västsidan av vårt land skulle
              gå från tjänstledighet till sjukskrivning. Jag ifrågasätter inte
              det, men jag hoppas att det är en läkare som sjukskriver. Alltför
              ofta hör vi att man går och sjukskriver sig. Jag har aldrig haft
              någon förståelse för det. Jag har alltid för mig att det är läkarna
              som sjukskriver människor.
            </seg>
            <seg n="1c172f35">
              Det finns några exempel. Finansutskottet var i Tornedalen, någonstans
              i Norrbotten, innan jag blev ordförande för några år sedan. Där
              var det en läkare som beskrev de problem han hade, men han följde
              reglerna. Men vi ska inte straffa dem! Jag påminner om den person
              som jag kände, småbarnspappan som blev svårt, långvarigt sjuk.
              Hur skulle han bli bättre genom att han, med ert uttryck, var
              bidragsförsörjd och dessutom skulle få sänkta bidrag när han fick
              ersättning från Försäkringskassan, det som vi gemensamt hade finansierat
              och beslutat om?
            </seg>
          </u>
          <note type="speaker" n="ead76658">
            Anf. 11 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-4411204349fb1b54-1" n="312820f1">
            <seg n="a402186b">
              Herr talman! Jag försökte i mitt inledningsanförande säga att
              det blir väldigt fattigt när politiker sätter på sig skygglappar
              i debatten och bara ser den ena sidan av myntet. Det är klart
              att allting inte är bara svart och vitt. Därför har jag inget
              problem med att bejaka att vi har låg inflation och bra tillväxt
              och att det finns många positiva tecken i den svenska ekonomin.
              Jag har inte alls något problem med det.
            </seg>
            <seg n="f4059c7c">
              Ändå blev Arne Kjörnsberg så konfunderad över detta att han trodde
              att han hade tappat bort sitt eget manus. Han höll mig räkning
              för detta. Men sedan sade han: Sedan återföll Odenberg i det sedvanliga
              gnället. Det sedvanliga gnället var att jag övergick till att
              också berätta om den andra sidan av myntet, nämligen det stora
              utanförskapet i Sverige.
            </seg>
            <seg n="b462d199">
              Det är mycket begärt, Arne Kjörnsberg, att jag ska göra ditt
              jobb också. Det finns en annan sida, men Arne Kjörnsberg är inte
              direkt den som lyfter fram den tvärtom.
            </seg>
            <seg n="1d1c20b9">
              Hela Arne Kjörnsbergs inledningsanförande var verkligen det partidirigerade,
              som bara lyfte fram ordning och reda, låg ränta, god tillväxt,
              ökande reallöner och att vi bara fortsätter i eländesbeskrivningar.
              Sedan var det Bildt, Erlander och Per Albin. Högern var emot allt
              det är ett ordagrant citat ur Arne Kjörnsbergs nyanserade anförande.
              Ingenting var bättre förr. Nej, det kanske det inte var. Och det
              är heller ingen i den här debatten som har påstått att det var
              bättre förr.
            </seg>
            <seg n="9f40d0b7">
              Det vore klädsamt om Arne Kjörnsberg hade någonting att säga
              om det stora utanförskapet. I stället för att vara vred borde
              Arne Kjörnsberg fundera lite över varför det på de elva år han
              har varit med och styrt inte har hänt något med det stora utanförskapet,
              varför vi fortfarande har nästan lika många utanför den reguljära
              arbetsmarknaden som vi hade under de värsta krisåren i början
              av 1990-talet.
            </seg>
            <seg n="1b50418c">
              Det är inget fel i att Arne Kjörnsbergs vän fick del av de svenska
              trygghetssystemen vid långvarig sjukdom. Men det är ett problem
              att vi också använder sjukpenning och förtidspensionering till
              att betala människor för att de inte ska jobba. Jag undrar vad
              Arne Kjörnsberg vill göra åt det.
            </seg>
          </u>
          <note type="speaker" n="8600fb33">
            Anf. 12 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-198bd13668beb3f6-3" n="b43eaa1e">
            <seg n="159d2cbb">
              Herr talman! Mikael Odenberg! Det jag säger bestämmer jag själv.
              Det är inte partidirigerat. Men jag är socialdemokrat. Jag är
              socialdemokrat av födsel och ohejdad vana, höll jag på att säga,
              inte riktigt men nästan. Jag är det i hjärtat. Därför framför
              jag socialdemokratiska tankegångar. Pär Nuder skulle aldrig komma
              på idén att tala om för mig vad jag ska säga. Han vet att jag
              säger vad jag tycker är viktigt, och jag hoppas att han har förtroende
              för mig i det avseendet.
            </seg>
            <seg n="616cae02">
              Inget har hänt på elva år, säger denne man, Mikael Odenberg,
              vice ordförande i finansutskottet.
            </seg>
            <seg n="e3519179">
              På tre korta år fördubblade ni statsskulden, tredubblade arbetslösheten
              och fyrdubblade budgetunderskottet. 400 000 jobb, varav 200 000
              i privat sektor, försvann under er tid. På tre korta år lyckades
              ni med det. Det finns två i kammaren närvarande som deltog, som
              satt i regeringen. Jag ska inte gå längre än att säga så, eftersom
              en av dem inte kan begära ordet. Den andre kan det och kommer
              säkert att göra det.
            </seg>
            <seg n="19193118">
              290 000 av dessa 400 000 jobb som försvann på tre korta år har
              kommit tillbaka. Detta räcker inte vi måste ha mycket mera! Det
              är det vi nu försöker skjuta på. Det är därför vi underlättar.
              Det är därför vi förenklar reglerna. Det är därför vi sträcker
              ut handen till alla goda krafter som vill vara med och lösa vårt
              lands för närvarande allra största problem, att så många människor
              som vill och kan arbeta inte kan säga på morgonen Hej, nu går
              jag till jobbet.
            </seg>
            <seg n="4e2b4981">
              Det är vårt lands övergripande problem, och det ska vi satsa
              alla våra krafter på. Vi har förutsättningarna. Vi är ett bra
              land. Svartmåla det inte! Låt oss hjälpas åt!
            </seg>
          </u>
          <note type="speaker" n="702bfa2d">
            Anf. 13 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-4411204349fb1b54-2" n="312820f1">
            <seg n="204dc771">
              Herr talman! Hallå, Arne Kjörnsberg! Hallå! Det är 2005 nu, inte
              1993. Försök se framåt! Försök se ut genom de fönster som ännu
              inte är täckta av plusjobbsgardiner! Försök se dagens verklighet
              och vegetera inte över verkliga eller inbillade oförrätter från
              1990-talets början!
            </seg>
            <seg n="3a8b44d4">
              Vi har dagens situation, när det är nära en och en halv miljon
              människor som varje dag inte går till ett jobb eller som inte
              kan jobba så mycket som de vill. Det är ett problem som Arne Kjörnsberg
              över huvud taget inte talar om, över huvud taget inte berör.
            </seg>
            <seg n="e9f83b24">
              Jag försöker se den vita sidan, och jag försöker se den svarta
              sidan.
            </seg>
            <seg n="c2824a5f">
              Arne Kjörnsberg ser bara den vita, utom när han tänker tillbaks
              till 90-talets början. Då ser han nämligen bara den svarta. Det
              kallar jag att vara partidirigerad. Nitet går ju så långt att
              han till och med har läst den strategipromemoria från partihögkvarteret
              på Sveavägen som stipulerar att man ska kalla Allians för Sverige
              för högeralliansen. Han lyckades även leva upp till det i sitt
              inledningsanförande.
            </seg>
            <seg n="99637928">
              Låt mig återgå till utanförskapet. Jag ska läsa ett citat som
              jag tror att Arne Kjörnsberg kommer att känna igen. En miljon
              människor är antingen långtidsarbetslösa, långtidssjukskrivna
              eller förtidspensionerade i Sverige i dag. Av dem är ungefär hälften
              fullt arbetsföra. Vi använder sjukpenning och förtidspensionering
              till att betala människor för att de inte ska jobba.
            </seg>
            <seg n="b975bf40">
              Vi är några stycken här på LO som mellan skål och vägg brukar
              säga att arbetslösheten i Sverige nått europeisk nivå. Mellan
              20 och 25 % av människor i arbetsför ålder står ofrivilligt utanför
              arbetsmarknaden.
            </seg>
            <seg n="ade7100c">
              Som Arne Kjörnsberg vet så är detta ett citat från hans tidigare
              socialdemokratiske riksdagskollega Hans Karlsson, tidigare också
              Europaparlamentariker och nu medarbetare i LO-borgen. Jag delar
              Hans Karlssons oro. Jag är bekymrad över det stora utanförskapet.
              Jag tror att det är oerhört viktigt för de människorna och för
              finansieringen av den svenska välfärden att vi kan återupprätta
              en arbetslinje. Jag undrar vad Arne Kjörnsberg vill göra åt saken.
            </seg>
          </u>
          <note type="speaker" n="a95bfa12">
            Anf. 14 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-198bd13668beb3f6-4" n="b43eaa1e">
            <seg n="09e499c5">
              Herr talman! Jag kanske ska börja med att säga hallå. Det var
              ju så Mikael Odenberg inledde sin senaste replik innan han började
              tala lite föraktfullt, i varje fall som jag uppfattade det, om
              plusjobbsgardiner.
            </seg>
            <seg n="e41ad607">
              Jag ska från den moderata Borås Tidning ta fram en artikel som
              skildrade boservarna på Sjöbo i Borås när jag vid ett tillfälle
              hade möjlighet att vara med dem där. Vilken glädje den gamla damen,
              som inom parentes sagt hörde ännu sämre än jag, visade när vi
              kom dit för att hon skulle få hjälp med att handla! Men egentligen
              var det inte det hon ville ha hjälp med. Hon ville ha någon att
              tala med. Det gav det där lilla extra. Hon fick lite mer. Hennes
              liv blev lite ljusare, varmare och skönare genom det som i Borås
              kallas boservarna, det som är plusjobb. Det kallar finansutskottets
              vice ordförande plusjobbsgardiner.
            </seg>
            <seg n="d558bcf0">
              Hans Karlsson på LO, tidigare ledamot av arbetsmarknadsutskottet
              tror jag, har men det vill inte Mikael Odenberg vidgå bestämt
              tagit avstånd från detta citat, som inom parentes var från en
              av de där tidningarna som trycks på rosa papper. Då tänker jag
              inte på Aftonbladets sportbilaga utan på en annan. Han har bestämt
              tagit avstånd från det. Jag vet inte om den rosa tidningen har
              publicerat det.
            </seg>
            <seg n="17ff15e4">
              Vi fylls ju ständigt av det här. Det är vårt lands största problem.
              Ni tror väl inte att vi socialdemokrater som har ansvar för vårt
              land bortser från att mängder av människor inte får göra det de
              helst av allt vill? Vi sliter ju med detta.
            </seg>
            <seg n="9286c9dd">
              Mikael Odenberg och jag Nej, herr talman, jag såg den röda lampan
              om att talartiden är slut.
            </seg>
          </u>
          <note type="speaker" n="319c7938">
            Anf. 15 MATS ODELL (kd) replik:
          </note>
          <u who="mats_odell_4baa8b" xml:id="i-9b8ed087931a2ac8-1" n="a6ebe876">
            <seg n="df32fcee">
              Herr talman! Annars brukar den röda färgen vara sådant som får
              Arne Kjörnsberg upplivad, har jag en känsla av.
            </seg>
            <seg n="f2be1f70">
              Jag tyckte att Arne Kjörnsberg, herr talman, hade ett sympatiskt
              om än väldigt tillbakablickande anförande. Han rörde sig tryggt
              i det svenska folkhemmet. Jag tror att den folkhemsstuga han vandrar
              omkring i står någonstans uppe på den högplatå på Djurgården som
              kallas Skansen. Det här finns ju inte längre i verkligheten, Arne
              Kjörnsberg. Det är det som är problemet. Jag har stor sympati
              för ditt ideologiska patos. Det behövs mycket mer, skulle jag
              vilja säga, i svensk politik. Det är väldigt bra med idéburna
              och värdegrundsbaserade politiker. Det ger trygghet. Men problemet
              är ju, herr talman, att de välfärdssystem som tidigare har gjort
              att den svenska modellen har beundrats över världen inte längre
              levererar vad de lovar.
            </seg>
            <seg n="de567d0b">
              Vi har tusentals pensionärer som i dag väntar på att få komma
              in på särskilda boenden, som i dag väntar på att någon ska komma
              och tala med dem. Trots det höga skattetrycket klarar inte den
              välfärdsmodell som Arne Kjörnsberg så ömt omfamnar att leverera.
              Därför behövs det nya grepp i en globaliserad värld. Det är där
              jag kommer tillbaka till att Socialdemokraterna tyvärr, enligt
              den här ideologiska plattformen, tycker att det är viktigare att
              bekämpa rikedom än att bekämpa fattigdom.
            </seg>
            <seg n="28983964">
              Nu vill jag ställa en fråga: Tycker Arne Kjörnsberg att förmögenhetsskatten
              är en bra fördelningspolitisk skatt som skapar rättvisa i det
              svenska samhället? Ser han över huvud taget några problem med
              att pengar försvinner ut ur landet som skulle kunna ge jobb? Även
              om något amerikanskt företag har skapat jobb i Svenljunga är det
              väldigt många jobb som försvinner, och det finns för lite riskkapital.
              Ser Arne Kjörnsberg förmögenhetsskatten i Sverige som ett problem,
              eller är den ett bra fördelningspolitiskt instrument som vi ska
              ha kvar i det svenska folkhemmet?
            </seg>
          </u>
          <note type="speaker" n="96e9ee73">
            Anf. 16 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-198bd13668beb3f6-5" n="b43eaa1e">
            <seg n="157c8601">
              Herr talman! Upplivad blir jag av att få debattera med Mats Odell
              och Mikael Odenberg och Karin Pilsäter och så småningom Roger
              Tiefensee. Jag tycker att det är bra. Det är ett utslag av svensk
              demokrati att vi kan bryta våra meningsmotsättningar mot varandra
              och göra det offentligt, tala om det som är viktigt för vårt land
              och förhoppningsvis för dem som bor och verkar i vårt land. Det
              är därför jag blir upplivad, Mats Odell. Jag tycker definitivt
              inte att det är en plåga, tvärtom. Jag tycker att det är roligt.
            </seg>
            <seg n="61fb5060">
              Välfärdsmodellen levererar inte längre vad den lovar, säger Mats
              Odell, och så anknyter han till äldreboendet. Jag ska avslöja
              något som inte borde vara en hemlighet för Mats Odell. Jag tror
              att vi har gått alldeles för långt. I min hemkommun drog man in
              alldeles för många äldreomsorgsplatser som fanns på det man förr
              i tiden lite slarvigt kallade ålderdomshem. Det var de gamla ålderdomshemmen
              med två våningar utan hiss och små rum utan minsta möjlighet att
              koka en kopp kaffe en gång. De skulle bort. Men vi har gått för
              långt. Det är därför som min och mina kollegers partiordförande
              Göran Persson har sagt att under de närmaste tio åren är det de
              äldre som kommer först. Vi ska satsa, har Göran Persson sagt,
              1 miljard kronor per år på de äldre.
            </seg>
            <seg n="36e17fa4">
              Men att äldreboendena slogs igen i Borås var socialdemokraterna
              i Borås emot. De bedömde att vi behövde dem. Kommunal självstyrelse
              kallas det, Mats Odell. Det är naturligtvis ett känt begrepp för
              ett tidigare statsråd.
            </seg>
            <seg n="ff0767c1">
              Får jag bara till slut mycket kort, herr talman, säga något om
              rikedom och fattigdom. Mats Odell säger att vi bekämpar rikedomen
              men inte fattigdomen. Båda sakerna är lika fel. Man får faktiskt
              bli rik i Sverige. Visst får man det. Men jag tycker inte att
              förmögenhetsskatten är vårt lands största problem. Jag tycker
              inte det. Jag vill inte öka klyftorna. Jag vill minska klyftorna.
              Det är där vi skiljer oss åt.
            </seg>
          </u>
          <note type="speaker" n="8063b418">
            Anf. 17 MATS ODELL (kd) replik:
          </note>
          <u who="mats_odell_4baa8b" xml:id="i-9b8ed087931a2ac8-2" n="a6ebe876">
            <seg n="26cb0398">
              Herr talman! Tyvärr bekräftar Arne Kjörnsberg mina farhågor.
              Han ser inget problem med förmögenhetsskatten. Det är bara att
              konstatera att med Socialdemokraterna kommer vi att fortsätta
              att driva ut svenskarnas sparkapital ur landet som skulle ge jobb
              åt dem som vill säga Hej, nu går jag till jobbet.
            </seg>
            <seg n="5fa0d9c0">
              Men det finns, herr talman, andra saker som jag vill återkomma
              till. Jag tror inte att jag kan omvända Arne Kjörnsberg. Det är
              lika osannolikt som att Pär Nuder eller Göran Persson skulle behöva
              oroa sig över vad Arne Kjörnsberg säger i den här talarstolen.
              Jag tror att de kan vara ganska lugna och sova gott om natten.
            </seg>
            <seg n="0ab02e81">
              Vi har väldigt många som skulle vilja säga Hej, nu går jag till
              jobbet. Men det ni har infört, nämligen en medfinansiering för
              den lille företagaren av sjuklönen livsvarigt på 15 %, gör ju
              att man granskar den som ska få jobb väldigt noga. Om du har varit
              sjuk tidigare och det är tyvärr ganska ohälsosamt att leva i Socialdemokraternas
              Sverige, för sjukfrånvaron har ökat dramatiskt under den perioden
              så det är ganska många som har en dålig historik när det gäller
              detta får du inte jobb, Arne Kjörnsberg. De personerna får i stället
              de olika försäkringssystemen, som jag också föredrar att kalla
              dem, ta hand om.
            </seg>
            <seg n="685085ea">
              Vi har fler och fler som det offentliga måste ta hand om på grund
              av den typ av ordning som Socialdemokraterna har ställt till med.
              Är det inte dags, Arne Kjörnsberg, att ta bort den utsorteringsmekanism
              som medfinansieringen av sjuklönen de facto har fått på svensk
              arbetsmarknad?
            </seg>
          </u>
          <note type="speaker" n="cf31b6ac">
            Anf. 18 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-198bd13668beb3f6-6" n="b43eaa1e">
            <seg n="562519eb">
              Herr talman! Jag börjar med frågan om förmögenhetsskatten.
            </seg>
            <seg n="8c8b2c2c">
              Mats Odell utmålar det som att om man slopar förmögenhetsskatten
              skulle hundratals miljarder han sade så om Italien komma tillbaka.
              De hade visst amnesti också. De hade amnesti för skattefusk. Det
              sistnämnda, det där om amnesti för skattefusk, tror jag inte på.
            </seg>
            <seg n="1d753f6c">
              Erfarenheterna från andra länder som har försökt är att det inte
              kom tillbaka några pengar. Det är inte bara för att undgå förmögenhetsskatt
              som man flyttar ut pengar. Det finns andra skäl för att flytta
              ut pengar. Det finns andra skäl för att svenska storföretag låter
              pengarna vara kvar ute. Det kan måhända vara för att de ska investeras
              där, eller så småningom tas hem till Sverige.
            </seg>
            <seg n="71fedd3f">
              Tanken bakom medfinansieringen är att alla ska ta ansvar för
              att de som finns på svensk arbetsmarknad ska ha bra arbetsförhållanden.
              Alla ska ta det ansvaret. Penningen brukar ju tala. Om det blir
              dyrbart att inte ta ansvar tar man ansvar, verkar det som.
            </seg>
            <seg n="6ea346cc">
              Jag vet inte om det är en överraskning eller en nyhet för Mats
              Odell, men samtidigt som vi införde detta sänkte vi arbetsgivaravgiften.
              Det är väl bekant för Mats Odell?
            </seg>
            <seg n="bc1385fe">
              De som tjänar på detta är de små företagen. Det är dem som ni
              alltid talar om. De har bättre arbetsmiljö. De bryr sig om sina
              anställda mer. Det är bättre förhållanden mellan arbetskompisarna.
              Man ringer om någon är sjuk och frågar: Hur är det med dig? När
              kommer du tillbaka? Kan vi hjälpa dig med något?
            </seg>
            <seg n="3245372c">
              De små företagen tjänar på detta. Vilka skulle vara förlorare
              om vi slopade medfinansieringen och höjde arbetsgivaravgiften?
              Jo, de små företagen.
            </seg>
            <seg n="e1d09f1a">
              Det kanske inte är så dumt. Men det är säkert inte optimalt.
              Vi kanske behöver göra vissa justeringar. Låt oss studera det
              närmare.
            </seg>
          </u>
          <note type="speaker" n="5717129b">
            Anf. 19 ROGER TIEFENSEE (c) replik:
          </note>
          <u who="roger_tiefensee_178395" xml:id="i-365bafad81d8d3f0-1" n="5f428784">
            <seg n="6677341a">
              Herr talman! Det är glädjande att Arne Kjörnsberg ser fram emot
              ett replikskifte med mig.
            </seg>
            <seg n="e2d28c69">
              Arne höll ett långt anförande. Jag upplevde att Arne blev fast
              i sin egen retorik. Det var mycket tillbakablickande. Jag ska
              ge Arne Kjörnsberg ett erkännande: Tillväxten i Sverige är hög.
              Då vill jag få tillbaka att Arne Kjörnsberg erkänner att arbetslösheten
              i Sverige också är hög.
            </seg>
            <seg n="d2c2fb92">
              I sitt anförande pratar Arne Kjörnsberg om att vi har den lägsta
              arbetslösheten och den högsta sysselsättningen i EU. Det stämmer,
              men är vi nöjda med det? Vi har ju i Sverige, framför allt drivet
              av Socialdemokraterna, byggt upp en alldeles egen självbild. Vi
              har haft en egen självbild. Vi ska inte jämföra oss med andra
              länder. Vi har en annan svensk modell. Vi vill ha full sysselsättning.
            </seg>
            <seg n="d1253167">
              Frågan är om strax under 6 % arbetslöshet är högt eller lågt.
            </seg>
            <seg n="8d584bc4">
              Den socialdemokratiska kongressen var inte nöjd med partiledningens
              skrivning om 4 %. Det skulle vara full sysselsättning. Det är
              helt rätt.
            </seg>
            <seg n="b3ca5a45">
              Frågan är om det är mer av samma politik som leder till det.
              Inriktningen på Socialdemokraternas politik har ju varit att det
              är tillväxten som ska ge jobben. Nu har vi hög tillväxt, men vi
              får inte jobben. Borde det inte vara tvärtom då, att man ska satsa
              på jobb och företagande som ger en långsiktigt hållbar tillväxt?
            </seg>
          </u>
          <note type="speaker" n="3528953c">
            Anf. 20 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-198bd13668beb3f6-7" n="b43eaa1e">
            <seg n="dd74f020">
              Herr talman! Ibland vet man inte vad man ska göra. Jag trodde
              att jag var bland dem som hör sämst i den här kammaren, men Roger
              Tiefensee måste vara stendöv. Hela mitt anförande handlade ju
              egentligen om att människor ska få arbete.
            </seg>
            <seg n="1e32ab15">
              Jag tycker, inom parentes sagt, att det är mycket trevligt att
              debattera med Roger Tiefensee nu, precis som när vi satt i skatteutskottet.
              Jag understryker det.
            </seg>
            <seg n="2567dfba">
              Nu säger Roger Tiefensee att jag inte talar om arbetslöshet.
              Alla andra som lyssnade måste ha upptäckt det. De som inte har
              upptäckt det, som exempelvis Roger Tiefensee, kan läsa protokollet
              när det kommer sent i eftermiddag eller i morgon.
            </seg>
            <seg n="228db65d">
              Arbetslösheten i Sverige är hög. Det var det jag talade om. Det
              är det som är vårt stora problem. Jag sträckte ut händerna mot
              svenskt näringsliv och sade: Ni har också ett ansvar. Låt oss
              hjälpas åt. Låt oss se till att alla som vill och kan arbeta kan
              säga på morgonen: Hej, nu går jag till jobbet. Det var det hela
              mitt anförande handlade om. Hela vår ekonomiska politik syftar
              till att vi ska skapa det.
            </seg>
            <seg n="a70f8964">
              Precis när talmannen nyss sade att talartiden var slut började
              jag säga något om Mikael Odenberg och mig. Jag ska fortsätta det
              nu.
            </seg>
            <seg n="33292ccd">
              Mikael Odenberg och jag var på vårkanten på Landsorganisationen
              och hade en debatt med riksbankschefen, chefen för Konjunkturinstitutet
              och två professorer. Vi frågade oss då alla: Vad beror det på
              att de gamla mönstren inte håller längre? Nu går den ekonomiska
              konjunkturen upp. Då brukar jobben komma, enligt vad alla ekonomer
              av facket brukar säga, efter sex månader eller kanske efter tre
              kvartal. De kommer inte. Vad beror det på?
            </seg>
            <seg n="c9c881ef">
              Då svarade herrar professorer, riksbankschefen och KI-chefen:
              Vi vet inte.
            </seg>
            <seg n="ddeacc47">
              Det är först om tio år som ekonomihistoriker kan se om det har
              skett vad jag vid det tillfället kallade ett paradigmskifte.
            </seg>
            <seg n="5a9ab558">
              Vi försöker med nya vägar. Vi tar nya tag i år jämfört med förra
              året. De gamla mönstren stämmer inte, Roger Tiefensee. Arbetslösheten
              är vårt lands och Socialdemokraternas största problem. Den vill
              vi satsa alla våra krafter på.
            </seg>
          </u>
          <note type="speaker" n="9fa62b78">
            Anf. 21 ROGER TIEFENSEE (c) replik:
          </note>
          <u who="roger_tiefensee_178395" xml:id="i-365bafad81d8d3f0-2" n="5f428784">
            <seg n="5b025316">
              Herr talman! Jag kan upplysningsvis tala om att jag faktiskt
              har en hörselskada. Men den bidrog inte till att jag inte hörde
              vad Arne Kjörnsberg sade.
            </seg>
            <seg n="780e2cd9">
              Jag gillar Arne Kjörnsbergs erkännande som kom i sista meningen:
              Arbetslösheten är vårt lands och Socialdemokraternas största problem.
            </seg>
            <seg n="ef093b00">
              Då är frågan om Socialdemokraterna har lösningen på det problemet.
              Jag tror inte att mer av arbetsmarknadspolitik och mer av tillfälliga
              åtgärder är lösningen. Det är det som regeringens politik är inriktad
              på.
            </seg>
            <seg n="e1545b00">
              Alla de 55 000 jobben och utbildningarna är tillfälliga. Det
              finns en åtgärd som är riktad mot företagen. Det är att soloföretag
              ska få en nedsatt arbetsgivaravgift, under en lång period, dock
              max ett år. Det är nyspråk för kortsiktighet.
            </seg>
            <seg n="1cc1d341">
              Det är det enda som är riktat till företagen. Jag tror inte att
              det räcker.
            </seg>
            <seg n="4dae98e1">
              Jag var i Svenljunga i torsdags kväll. Där var man oroad för
              utanförskapet. Arne Kjörnsberg pratar i sitt anförande om att
              inte öka klyftorna med adress till Allians för Sverige.
            </seg>
            <seg n="d078c411">
              Vi hade Jan Edling på vår riksdagsgrupp i går. Han beskrev just
              hur klyftorna ser ut. 40 % i Haparanda har a-kassa, är sjukskrivna
              eller förtidspensionerade. I Helsingfors är det 8 %. Snittet i
              landet är 20 %.
            </seg>
            <seg n="f8f5d0fa">
              Klyftorna finns där redan. Frågan är vad man ska göra åt det.
              Jag tror att man ska släppa loss kraften underifrån, att man ska
              regionalisera det som har regional logik, arbetsmarknadspolitik,
              utbildning och infrastruktur. Nu blir det paket. Västra Götaland
              och Trollhättan fick ett paket. Då blev Katrineholm, som var utsatt
              för några år sedan, av med sin förbifart.
            </seg>
            <seg n="73eff5fc">
              När pengarna inte räcker och man skickar runt paket blir det
              brandutryckningar. Det finns inte en helhet. Det finns inte en
              logik. Varför inte regionalisera Sverige?
            </seg>
          </u>
          <note type="speaker" n="5600234d">
            Anf. 22 ARNE KJÖRNSBERG (s) replik:
          </note>
          <u who="arne_kjornsberg_7a5474" xml:id="i-198bd13668beb3f6-8" n="b43eaa1e">
            <seg n="1091a90c">
              Herr talman! I Svenljunga, där Roger Tiefensee var i torsdags,
              är den öppna arbetslösheten 1,9 %. I grannkommunen Tranemo i Sverige
              är den öppna arbetslösheten 1,7 %.
            </seg>
            <seg n="de2c6ca5">
              I Svenljunga har företaget AB Blåkläder beslutat att satsa 20
              miljoner kronor på att bygga ut produktionen. Det kanske är av
              samma skäl som amerikanska företag flyttar till Svenljunga.
            </seg>
            <seg n="c0def33b">
              Det handlar om bra logistik, låg bolagsskatt, bra utbildad arbetskraft
              och ordning och reda. Det är väl därför som Blåkläder satsar i
              Svenljunga.
            </seg>
            <seg n="aec176e0">
              När det gäller paket kan ju något ställe i vårt land få specifika
              problem av något slag. Det kan vara en chock. Trollhättan kan
              vara ett sådant exempel. Är det då fel att vi går in och solidariskt
              hjälper till? Nej, det är det naturligtvis inte. Ärligt talat
              så tror jag inte att Roger Tiefensee menar det, men i retoriken
              framställs det så. Det är bara en åtgärd riktad till företagen.
            </seg>
            <seg n="99bc9979">
              Jag har 26 sekunder på mig, herr talman, för att snabbt rabbla
              upp detta: Arbetsgivaravgiften för soloföretag sänks. Vi satsar
              en miljard på att stimulera forskning i små och medelstora företag.
              Vi har utvecklingsprogram för sex svenska nyckelbranscher. Vi
              reformerar de så kallade 3:12-reglerna, som Roger Tiefensee och
              jag har diskuterat många gånger i skatteutskottet. Det kostar
              totalt en miljard. De arbetsmarknadspolitiska programmen utökas
              med 13 000 platser. Vi förenklar reglerna för småföretag.
            </seg>
            <seg n="4f977e6a">
              Roger Tiefensee! Detta är mer än slopad arbetsgivaravgift när
              soloföretagare anställer en person.
            </seg>
          </u>
          <note type="speaker" n="15dd1795">
            Anf. 23 LARS BÄCKSTRÖM (v):
          </note>
          <u who="lars_backstrom_06e975" xml:id="i-a833be6b92e6a373-0" n="f969b4b4">
            <seg n="d8c0bad3">
              Herr talman! Vi har nu hört fyra politiker attackera och debattera
              mot en socialdemokrat. Men fyra mot en är inte rättvist. Vi i
              Vänstern gillar rättvisa, så jag ska försöka jämna ut oddsen och
              kanske ta och recensera recensenterna.
            </seg>
            <seg n="8041c72a">
              Jag ska börja så snällt som jag kan. Allt som de borgerliga partierna
              vill är inte dåligt. Men alla förslag har ett pris, och priset
              för deras förslag är för högt. Det priset är nedskärningar i vår
              gemensamma välfärd. För budgetar gäller principen allt eller inget.
              Det är alltså inte möjligt att säga nej till alla deras dåliga
              förslag och ja till de bra förslag som kan finnas. Budgetar är
              helhetspaket som man måste ta eller förkasta i deras helhet. Det
              kanske också förklarar varför de borgerliga partierna inte kan
              klara av att komma överens, som vi gör i den rödgröna alliansen.
            </seg>
            <seg n="536a8d07">
              Herr talman! Moderaterna med vänner vill gynna jobben med sänkt
              skatt. Det är nog sant att sänkt skatt kan gynna jobben. Uppenbarligen
              tror vi i majoriteten det, för vi har ju sänkt skatten på arbete
              rejält under de gångna åren. Vi har sänkt skatten för företag
              på kapitalinkomster och vi har slopat arvs- och gåvoskatten. Det
              gjorde vi inte av fördelningsskäl, utan det gjorde vi för att
              stärka de mindre företagen. Men vi tror inte så mycket på sänkt
              skatt som en säker väg till jobb att vi är beredda att finansiera
              skattesänkningar genom att skära i den generella välfärden. Där
              går det en skiljelinje mellan oss.
            </seg>
            <seg n="6e455215">
              Moderaterna och deras vänner tycks mena att skattesänkningar
              alltid är så bra att det alltid är värt att skära i välfärden
              för att finansiera sänkningarna. Det är en uppfattning som mer
              liknar en ideologisk tro än rationella överväganden.
            </seg>
            <seg n="bc536555">
              Varje år pågår det en tävlan inom borgerligheten om vem som ska
              föreslå mest när det gäller skattesänkningar och minskade inkomster
              i offentlig sektor. I år ser listan för de kommande tre åren ut
              så här: Etta är Moderaterna, inte oväntat, med 88,8 miljarder.
              Tvåa är Folkpartiet med 82,6. Trea är kd med 67,3. Fyra är Centern
              med 35,1. Det ryms alltså två centerpartier i den moderata inkomstminskarramen.
              Ryktena om att Moderaterna har släppt sina ambitioner tycks vara
              lite överdrivna. Alla i oppositionen talar gärna om den här listan.
              Det är en lista som är ett slags politisk stormarknad, med något
              för de flesta.
            </seg>
            <seg n="177250e4">
              Men, herr talman, det finns en annan lista också. Det är en lista
              som inget borgerligt parti vill tala så mycket om. Det är listan
              på de besparingar som ska finansiera alla de här skattesänkningarna
              och inkomstminskningarna. Placeringarna på den listan är desamma,
              men siffrorna är ännu högre. Man inte bara finansierar, utan man
              skär till och med ännu hårdare i välfärden. Moderaterna har 110
              miljarder, Folkpartiet 100,5, kd 88,3 och Centern 52,5.
            </seg>
            <seg n="7889babc">
              Det är klart att deras sparprogram skiljer sig åt när siffrorna
              skiljer sig så mycket. Men de är också överens om mycket. Alla
              fyra är eniga om att tre saker: Försämringar i a-kassan och i
              sjukförsäkringen och en dramatiskt höjd bilförsäkring för alla.
              Alla utom Centern är dessutom överens om minskade satsningar på
              miljöanslagen. Moderaterna och Centern är också överens om att
              spara på biståndet till fattiga länder.
            </seg>
            <seg n="1f157873">
              Herr talman! Det är inte svårt att säga nej till deras alternativ.
              Det är ett alternativ som säger att Sverige måste skära i välfärden
              för att klara jobben och att Sverige måste välja jobb eller välfärd.
              Vi i Vänsterpartiet säger nej till det valet. Vi i den rödgröna
              alliansen säger nej till det. Vi säger att Sverige ska klara bådeoch.
            </seg>
            <seg n="8e26fc0b">
              Och det kan vi klara! Vi har redan visat att det är möjligt.
              Den svenska modellen och det rödgröna samarbetet har klarat sig
              långt bättre än andra länder i Europa. EU:s finansministrar en
              av dem sitter där borta fick på ett möte i september ta del av
              en rapport beställd av det engelska ordförandeskapet från professor
              Sapir på Bruegelinstitutet. I rapporten konstaterades att det
              finns fyra modeller i Europa: Medelhavsmodellen, som ger lite
              tillväxt och lite jämlikhet, Rhenmodellen, som ger hög trygghet
              men låg tillväxt, Anglomodellen, som ger god tillväxt men låg
              jämlikhet och så en nordisk, svensk, modell med både hög tillväxt
              och små klyftor. I rapporten rekommenderas i praktiken att alla
              länder i Europa ska välja någon av de två modeller som gav bättre
              tillväxt.
            </seg>
            <seg n="bbff233e">
              Herr talman! Varför vill den moderatledda alliansen att Sverige
              ska byta från en nordisksvensk modell till en engelsk modell när
              vi har en modell som i internationell jämförelse fungerar bättre
              än alternativen? Det är en modell som vi därför bör behålla, men
              självfallet förbättra.
            </seg>
            <seg n="8e440c9c">
              När vi konstaterar att den svenska modellen är bättre än både
              Bushs och Blairs alternativ påstår vi ju inte att Sverige är perfekt.
              Vi vet att många far illa i Sverige. Vi behöver göra mer för att
              minska klyftorna mellan klasser, kön och regioner. Vi behöver
              sätta förorterna i centrum för en politik som öppnar arbetsmarknaden
              för alla oavsett etnisk härkomst.
            </seg>
            <seg n="38d1d467">
              Vi lovar inte allt åt alla. Vi ställer inte ut några löften om
              att skaffa 200 000 nya offentliga jobb till 2010. Men vi i Vänsterpartiet
              vågar ställa upp både mål och visioner för vårt arbete. Vi kommer
              att slåss för fler jobb både i skolan, i vården och i äldreomsorgen.
              Vi kommer att arbeta för en arbetstidsreform som gör det möjligt
              att fördela arbetet jämnare på alla dem som vill och kan arbeta
              och fördela både obetalt och betalt arbete jämnare mellan kvinnor
              och män.
            </seg>
            <seg n="21ef0329">
              Vi kommer att fortsätta att arbeta för att få bort lönegapet
              mellan kvinnor och män. Vi står för att vi är socialister, men
              det innebär inte att vi vill eller tror att riksdagen bör eller
              kan förstatliga företag som Volvo, Ericsson och ABB. Det trodde
              vi kanske en gång på 70-talet när vi talade om att förstatliga
              Wallenbergimperiet, men den tron har vi lämnat.
            </seg>
            <seg n="3dd37e28">
              I dag tar vi som moderna socialister upp kampen mot en global
              kapitalism. Vi lyfter fram vikten av att kunna använda både lagar
              och statliga företag som motmakter där marknaden fungerar dåligt.
              Elpriserna och elbolagens vinster och järnvägstrafiken är bara
              två tydliga exempel där alla kan se att marknaden inte är lösningen
              på alla problem. Vi säger att löntagarnas gemensamma pengar, till
              exempel i AP-fonderna, också måste kunna användas som motmakt
              mot globala spekulanter och för att kunna stärka jobben i Sverige.
            </seg>
            <seg n="dcc114c2">
              Vi har en politik för fler företag och fler jobb som finansieras
              direkt på marknaderna. Det är inte v som står i vägen det är Vänsterpartiet
              som driver på. Vi driver på när det gäller både skatteregler,
              regelförenklingar och en aktiv näringspolitik. Det är en politik
              där närings- och miljöpolitik förenas. Samlade satsningar på miljöanpassade
              fordon som biogasbilar och statliga anslag för klimatinvesteringar
              är bara några exempel.
            </seg>
            <seg n="6f351b6f">
              Det finns en stark bas att bygga på. Börsbolagen visar upp rekordvinster.
              2004 delade de ut 70 miljarder kronor i vinst. I år lär utdelningen
              ligga på 90 miljarder. För 2006 pekar prognosen på 110 miljarder
              i utdelning. Vissa bedömare talar till och med om 170 miljarder
              i utdelning och återköp till ägarna från börsbolagen under 2006.
            </seg>
            <seg n="c9a59b24">
              Då är det svårt att förstå borgarnas ständiga svartmålning av
              näringsklimatet i Sverige. Då vore det väl vettigare att föra
              en diskussion om huruvida pengarna fördelas rätt? Regering och
              riksdag måste lyssna på förslag och krav från företagens sida.
              Men börsbolag och näringsliv kan inte bara fungera som en kravmaskin.
              Jag tycker att det är dags för regeringen att också ta upp en
              diskussion med företrädare för näringsliv och löntagare om hur
              vinsterna används och hur fördelningen görs mellan utdelning och
              investeringar. När kommer Nuder och Östros att börja ta tag i
              den frågan? Det kan vi fråga oss.
            </seg>
            <seg n="c95ba747">
              Vi måste göra mer för att stärka de mindre företagen. Det är
              farligt med fler och fler småföretag som är beroende av en enda
              storkund, ett börsbolag som ständigt begär lägre priser av sina
              underleverantörer. Det handlar helt enkelt om att öka efterfrågan
              på jobb, och då måste vi öka efterfrågan på de mindre företagens
              varor och tjänster också utanför Sveriges gränser. Därför måste
              vi hjälpa dessa företag att bli stora på exportmarknaderna.
            </seg>
            <seg n="d7bcaeff">
              Vi måste också hjälpa de mindre företagen att komma närmare forskning
              och produktutveckling. I budgeten har vi drivit på en nysatsning
              på ungefär 200 miljoner kronor per år för forskning i mindre företag.
              Det är en bra satsning. Men samtidigt måste vi inse att 200 miljoner
              kronor inte är mer än vad som betalas ut i a-kassa under ett år
              i en kommun som Falun. Så visst har vi anledning att göra mer.
            </seg>
            <seg n="b928d6a4">
              Till sist: Det här är den sista budgetdebatten för den här mandatperioden.
              Det är snart dags för all in och valet 2006. Det är dags för alla
              partier att redovisa hela sin politik, inte bara godbitarna. Jag
              tycker att vi i Vänsterpartiet har gjort det. Den rödgröna budgeten
              är tydlig, och den har recenserats på alla ledder. Men är det
              inte också dags att ge möjlighet för alla att recensera recensenterna?
            </seg>
            <seg n="f5cc6e19">
              Jag vill uppmana er i oppositionen: Lägg korten på bordet! Väljarna
              vill ha svar. Ni kan inte passa hur länge som helst. Redovisa
              här i debatten hur ni ska spara in alla dessa miljarder kronor,
              och tala om vad det innebär för fördelningen mellan socialgrupper
              och mellan kvinnor och män!
            </seg>
            <seg n="ba60a853">
              Herr talman! Jag har gjort min bedömning. Därför yrkar jag bifall
              till förslagen i utskottets betänkande och avslag på reservationerna.
            </seg>
            <seg n="d15dfbfc">
              Jag vill än en gång säga till de borgerliga partierna: Redovisa
              också era besparingar, inte bara godbitarna, och låt sedan väljarna
              få döma!
            </seg>
          </u>
          <note type="speaker" n="1ccfe300">
            Anf. 24 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-2bf9eb2f743397d7-0" n="d345827c">
            <seg n="2c8d3793">
              Herr talman! Nu har vi en väldigt viktig budgetdebatt. Tre av
              de absolut viktigaste frågorna som man bör ställa sig är: Hur
              kommer vi att säkerställa jobben i Sverige i framtiden? Hur kommer
              vi att säkerställa svensk konkurrenskraft? Och hur kommer vi att
              verka för att göra det som är långsiktigt hållbart både i Sverige
              och i världen? Det är den typen av frågor som vi borde ha en givande
              diskussion kring.
            </seg>
            <seg n="090e646d">
              Jag tänkte börja med jobben. Jag blir förvånad när Mikael Odenberg
              kommer med statistik som absolut inte stämmer. Han hävdar att
              vi ligger mycket sämre till än många andra EU-länder när det gäller
              hur många som har jobb.
            </seg>
            <seg n="f9a3d6d7">
              EU har ju ett mål om sysselsättning. Nu pratar jag inte om arbetslöshetsstatistik
              eller siffran för arbetslösheten, utan EU har ett mål för den
              totala sysselsättningen som ligger på 70 %. Det finns tre länder
              som redan i dag lever upp till det målet. Ett av dessa tre länder
              är Sverige. Så står sig Sverige i fråga om sysselsättningen, och
              det är väldigt bra. Men det är absolut inte så bra som det borde
              vara det tror jag att vi alla här är överens om. Det behövs förbättringar.
            </seg>
            <seg n="42d22fd4">
              Hur säkerställer vi då jobben i framtiden? Låt mig göra en liknelse.
              Om jag ska köpa en dammsugare är det bättre att köpa en dyrare
              dammsugare en som är energisnål, som håller i flera år och som
              gör att jag får lägre elkostnader än att köpa en billig dammsugare
              som kortsiktigt är billig, men som slukar mer energi och som går
              sönder efter ett år, så att jag måste köpa en ny.
            </seg>
            <seg n="7f562d18">
              Ungefär så måste vi se på de investeringar som vi gör. Det handlar
              om hårda investeringar, det vill säga investeringar i olika sektorer.
              Under de närmaste tolv åren satsar vi till exempel 100 miljarder
              på järnvägar i hela Sverige, så att hela Sverige kan leva. Det
              är en långsiktig, viktig investering.
            </seg>
            <seg n="b727adf3">
              Vi satsar 2 miljarder på ombyggnationer i offentliga byggnader
              så att de ska bli energieffektiviserade eller ha egen elförsörjning
              genom solceller på taken. Det är en hållbar, viktig investering
              som ger jobb och som tryggar en välfärd i framtiden.
            </seg>
            <seg n="df851c30">
              En annan del är de investeringar som vi från offentlig sektor
              gör i näringslivet. Där är det viktigt vilka branscher som vi
              ger bidrag till. Politiken påverkar näringslivet och vilka branscher
              som växer. En bransch som är väldigt avgörande för framtiden och
              där Sverige har en enorm potential som man än så länge inte har
              utnyttjat fullt ut men vi är på väg är miljötekniksektorn.
            </seg>
            <seg n="fce541ef">
              Låt mig berätta en sak om miljösektorn. I dag har miljöteknikexporten
              en större omsättning än trävaror, massa, möbler, data- och kommunikationsutrustning,
              malm och skrot av metaller, dryckesvaru- eller mejeriprodukter.
              I dag är miljöteknikexport en väldigt stor och viktig sektor för
              Sverige. 2004 hade den en tillväxt på 18 %. Enligt Exportrådet
              alltså inte enligt Sveriges Naturskyddsförening eller någon annan
              miljöorganisation kommer 10 00015 000 nya arbetstillfällen att
              skapas enbart genom miljöteknikexport.
            </seg>
            <seg n="6172f4d7">
              Att stödja hållbara framtidssektorer, förnybar energi, miljöbilar,
              miljöbränslen, miljöteknik skapar möjligheter för morgondagens
              jobb, och det är också jobb som bidrar till en hållbar framtid.
              Tillsammans har Socialdemokraterna, Vänsterpartiet och Miljöpartiet
              gjort en hel del insatser som gör att vi nu har en boom när det
              gäller miljöbilar och miljöbränslen. Statoils försäljning av etanol
              som bränsle i bilar hade i oktober i år, jämfört med oktober förra
              året, ökat med 750 %. Det är nu viktigt att säkerställa och trygga
              etanolproduktionen i Sverige.
            </seg>
            <seg n="1982cbec">
              Småföretagen är väldigt viktiga. På miljöteknikområdet i Sverige
              när det gäller både exporten och den inhemska produktionen är
              77 % av företagen småföretag med mindre än 50 anställda. Därför
              är det oerhört viktigt att villkoren för småföretagen förbättras.
              Där har vi gjort en hel del insatser. Vi är än så länge inte fullt
              nöjda, utan vi vill göra mera. Men ni kan inte blunda för att
              vi har genomfört förbättringar för småföretagen, och det är bra.
            </seg>
            <seg n="fc30b3f8">
              En annan viktig sak att satsa på är människan. Det är en av Sveriges
              viktigaste konkurrensfaktorer. Det innebär ett harmoniskt arbetsliv
              utan vilda strejker och en massa uppror. Det innebär ett tryggt
              samhälle där människor har ork att ställa upp för andra därför
              att de blir mindre egoistiska och tar ansvar för andra människor,
              ett samhälle med mer jämställdhet där människor vågar vara skapande.
              Här är en stark offentlig sektor väldigt viktig. Vi har gjort
              förnyade satsningar på det området som har varit nödvändiga.
            </seg>
            <seg n="608b2707">
              Men vi har också gjort satsningar på grupper som är viktiga,
              till exempel barnfamiljerna. Vi har höjt grundnivån i föräldraförsäkringen
              till 180 kr per dag. Vi har höjt barnbidraget, och vi höjer också
              bostadsbidragen för flerbarnsfamiljer. Vi höjer underhållsstödet.
              Vi har satsat på hemlösa. Vi satsar också på glesbygden. Från
              och med förra året retroaktivt kommer man att få en stimulans
              i glesbygdsområdena stödområde A, bland annat stora delar av Jämtland
              och Västerbotten. Det är viktigt att utjämna skillnader i samhället
              och se till att vi har en trygghet.
            </seg>
            <seg n="f9131793">
              En viktig fråga där är den utsatthet som människor som är diskriminerade
              har. Här har vi gjort väldigt många insatser för att minska människors
              utsatthet. De är inte tillräckliga, men vi har gjort väldigt mycket
              som kommer att ge effekt. Det finns inga snabba lösningar för
              att komma till rätta med diskriminering och utanförskap. De 15
              antidiskrimineringsbyråernas arbete tar tid. Det är ett viktigt
              arbete som ger resultat i framtiden.
            </seg>
            <seg n="bc377362">
              Nästa år kommer även de största myndigheterna att införa antidiskrimineringsklausuler
              vid offentlig upphandling, vilket är jättebra. Det har man i dag
              i Helsingfors. Det bidrar till att minska diskrimineringen både
              på grund av kön och etnisk tillhörighet och på grund av funktionshinder.
              De företag som blir fällda för diskriminering får helt enkelt
              inte delta vid offentlig upphandling.
            </seg>
            <seg n="b08e7353">
              Det här är ett sätt för staten att ta ansvar för att bidra till
              att motverka diskriminering. Sedan finns det mycket mer man kan
              göra på det området. En av de satsningar som verkligen måste göras
              är på dem som på grund av den diskriminering som har funnits har
              hamnat helt utanför. Det är något som också är ett kommunalt uppdrag,
              men som det finns förbättrade möjligheter att ta tag i nu med
              de ökade resurser som kommuner och landsting har fått.
            </seg>
            <seg n="646b59b5">
              Jag vill avslutningsvis bara säga att man blir väldigt förvirrad
              över vad den borgerliga högeralliansen vill. Vad vill de tillsammans?
            </seg>
            <seg n="2ba55773">
              På miljösidan till exempel är det ganska uppenbart att Moderaterna
              har en politik som skulle vara ett stort miljösvek. Gröna jobb
              i hela landet kommer att ersättas av färre jobb och gråa jobb
              i Helsingforssregionen, därför att Moderaternas politik är inte
              bara miljövidrig utan innebär också en försämring av situationen
              i hela landet. Sveriges möjligheter att skapa företag och utveckla
              spetskompetens inom framtidsbranschen miljöteknik när det gäller
              miljöbilar, miljöbränslen och förnybar energi kommer att ersättas
              av tillfälliga byggarbeten vid motorleder. Det är ingen framtidsvision
              för Sverige.
            </seg>
            <seg n="9f0533a0">
              Totalt sett har Moderaternas budgetförslag enbart för nästa år
              en negativ miljöpåverkan som motsvarar nästan 11 miljarder kronor.
              Det är en otrolig försämring. Jag undrar om de andra partierna
              i högeralliansen vill delta i den nedrustning av miljö, jobb och
              glesbygd i Sverige som Moderaternas politik kommer att innebära.
            </seg>
          </u>
          <note type="speaker" n="2e39c295">
            Anf. 25 Finansminister PÄR NUDER (s):
          </note>
          <u who="par_nuder_59d565" xml:id="i-9110b7d6cd43c5d8-0" n="c0621742">
            <seg n="1581d8db">
              Herr talman! För två månader sedan, närmare bestämt den 20 september,
              presenterade regeringen budgetpropositionen för 2006. I propositionen,
              som ligger här framme på riksdagens bord för behandling i dag,
              gjorde regeringen bedömningen att den starkt exportledda tillväxt
              som Sverige har haft under flera års tid, som har gjort att Sverige
              har haft betydligt högre tillväxt än genomsnittet i den europeiska
              unionen, nästa år kommer att övergå i en inhemskt driven tillväxt.
              Det är en tillväxt där investeringarna tar fart, där den offentliga
              konsumtionen utvecklas starkare och inte minst den privata konsumtionen,
              hushållens inköp och investeringar, förbättras kraftigt. Den inhemska
              ekonomin är per definition mer sysselsättningsintensiv än den
              exportledda industrin. Regeringen gjorde bedömningen i budgetpropositionen
              att situationen på arbetsmarknaden successivt kommer att förbättras.
            </seg>
            <seg n="da319af9">
              Vad har hänt sedan jag senast stod i denna talarstol och lade
              fram budgetpropositionen? Är det mer eller mindre motiverat i
              dag att försämra villkoren för de arbetslösa, de sjuka, de förtidspensionerade,
              de föräldralediga allt det som de borgerliga partierna vill? Är
              det motiverat att följa de borgerliga partiernas förslag för att
              få i gång den svenska ekonomin?
            </seg>
            <seg n="630bcf3f">
              Låt mig peka på tio indikatorer som har presenterats sedan budgetpropositionen
              lades på riksdagens bord.
            </seg>
            <seg n="ff23eab3">
              För det första: Enligt Konjunkturinstitutet har hushållens syn
              på den egna ekonomin stärkts under hösten.
            </seg>
            <seg n="e20fa3d5">
              För det andra har detaljhandelsindex från Statistiska centralbyrån
              visat att omsättningen i detaljhandeln under årets första nio
              månader har ökat med 7 % jämfört med förra året.
            </seg>
            <seg n="39df30b6">
              För det tredje har statistik från SCB visat att orderingången
              till industrin steg med 3,6 % under det tredje kvartalet i år.
            </seg>
            <seg n="ba5b3a37">
              För det fjärde: Arbetsmarknadsstyrelsen har visat att antalet
              nyanmälda lediga platser ökat med 30 % i oktober i år jämfört
              med för ett år sedan.
            </seg>
            <seg n="137666dd">
              För det femte: Inflationen är fortsatt låg. Den senaste siffran
              visar på en inflation på 0,5 %.
            </seg>
            <seg n="a8a889a3">
              För det sjätte: SCB:s investeringsenkät i oktober visar att industriinvesteringarna
              fortsätter att öka. I år beräknas bygg- och maskininvesteringarna
              uppgå till nästan 60 miljarder kronor en uppgång med 20 % från
              förra året.
            </seg>
            <seg n="d0963951">
              För det sjunde: Arbetskraftsundersökningen från förra veckan
              visar att sysselsättningen ökade med 26 000 personer i oktober.
            </seg>
            <seg n="42283a23">
              För det åttonde: Riksgälden har gjort en prognos för det statliga
              lånebehovet. Man har nedreviderat det från 28 till 10 miljarder
              kronor för innevarande år.
            </seg>
            <seg n="469db914">
              Därtill kan för det nionde nämnas att för två veckor sedan kom
              Nordea med sin prognos för den ekonomiska utvecklingen, och de
              förutspår en tillväxt på 2,6 % i år och hela 3,4 % nästa år.
            </seg>
            <seg n="ca046e49">
              För det tionde, som det har hänvisats till här från talarstolen,
              presenterade SEB i går en prognos som visar på en tillväxt på
              2,5 % i år och 3,3 % nästa år.
            </seg>
            <seg n="b22e253d">
              Herr talman! Behövs det mer eller mindre av försämringar för
              de arbetslösa, de långtidssjuka, de förtidspensionerade och de
              föräldralediga för att få i gång Sverige i dag jämfört med när
              regeringen presenterade sin politik i september? Självklart inte.
              Den ekonomiska utvecklingen är stark, till och med starkare än
              vi så sent som för två månader sedan förutsåg. Men den är inte
              stark nog för oss socialdemokrater. Alla dessa goda siffror som
              jag har redovisat räcker inte. Det är inte tillräckligt för att
              få ned arbetslösheten.
            </seg>
            <seg n="90cb6faf">
              Det farligaste som vi skulle kunna göra i den här situationen
              är att introducera precis den politik som de borgerliga företrädarna
              här har pläderat för, nämligen ökad otrygghet. Det skulle leda
              till att hushållen på nytt skulle bli försiktiga i sitt konsumtionsbeteende.
              Vi skulle på nytt lägga en död hand över den inhemska ekonomiska
              utvecklingen. Det vore förödande för Sverige.
            </seg>
            <seg n="228d8016">
              Den statsbudget som nu ligger på riksdagens bord föreslår i stället
              en förstärkning av den positiva utveckling som vi nu ser i ekonomin.
            </seg>
            <seg n="41dded2b">
              Först och främst ska vi förstärka hushållens köpkraft ytterligare.
              Utöver det faktum att vi har låga räntor och låg inflation i Sverige
              ska vi ge hushållen en hjälpande hand så att de ytterligare kan
              förstärka sin köpkraft. Det gör vi genom att kompensera för sista
              steget i egenavgiftshöjningarna. Det gör vi genom att höja barnbidraget,
              genom att införa ett nytt flerbarnstillägg, genom att införa ett
              nytt barntillägg för studerande, genom att höja taket i bostadstillägget
              till pensionärer och genom att höja taket i både sjuk- och föräldraförsäkringen.
              Allt detta gör vi för att ytterligare förstärka hushållens redan
              mer positiva inställning en positiv inställning som leder till
              en ökad konsumtion, som i sin tur leder till en ökad sysselsättning.
            </seg>
            <seg n="770c2370">
              Det andra stora som vi gör är att vi investerar mer i utbildning.
              Här på morgonen har det kommit uppgifter om att fler ungdomar
              vill söka sig till högskolan. Den efterfrågan ska vi möta genom
              att bygga ut högskolan ytterligare 17 500 fler studenter. Samtidigt
              genomför vi en stor kvalitetssatsning för att hela tiden ha den
              bästa kvaliteten i högskolan. Vi ska bygga ut den kvalificerade
              yrkesutbildningen. Vi ska bygga ut arbetsmarknadsutbildningen.
              Vi ska förbättra studiestödet för dem som är över 40 år för att
              förstärka det livslånga lärandet. Och tre lärosäten ska få i uppdrag
              att skapa nya vidareutbildningar för förskollärare och sjuksköterskor.
            </seg>
            <seg n="ba843e72">
              Det tredje stora som vi gör är särskilda satsningar på Sveriges
              företag. Jag ska inte upprepa det. Det har Arne Kjörnsberg redan
              redovisat. Det handlar om satsningar både på de stora företagen
              och på de små företagen.
            </seg>
            <seg n="9095ab68">
              Det fjärde handlar om, vilket finansutskottets ordförande också
              har redovisat, att satsa stort och brett och att förbättra kvaliteten
              i välfärdssektorn, framför allt genom de många nya plusjobben
              som kommer att höja kvaliteten i vården, skolan och omsorgen.
            </seg>
            <seg n="d23b11df">
              Har vi då råd med allt detta? Ja, svaret är att vi har mer råd
              i dag än när jag lade denna proposition på riksdagens bord, just
              till följd av den starka ekonomiska utveckling som jag nyss har
              redovisat och som har inträffat bara under de gångna två månaderna
              sedan regeringen presenterade budgetpropositionen. Tillväxten
              är hög, skatteinkomsterna ökar och utgifterna faller inte minst
              utgifterna för ohälsan faller nu kraftigt vilket gör att vi mer
              och mer kan rikta fokus i den politiska debatten på dem som är
              långtidsarbetslösa och förtidspensionerade för att de ska kunna
              ta sig tillbaka till den reguljära arbetsmarknaden.
            </seg>
            <seg n="4816b182">
              Jag är mer optimistisk om de offentliga finansernas utveckling
              i dag än jag var i september, även om jag inte vågar vara riktigt
              lika optimistisk som generaldirektör Bo Lundgrens riksgäldskontor
              nyligen har varit.
            </seg>
            <seg n="3305844d">
              Herr talman! Den 20 september var regeringens dag då budgetpropositionen
              presenterades. Den 5 oktober skulle ha blivit oppositionens stora
              dag om den borgerliga alliansen då hade kunnat enas om en gemensam
              budget. Men så blev det inte. Det har vi sett här under morgonens
              debatt. Företrädarna för respektive borgerligt parti har talat
              om det som de är ense om. Sedan har de adderat de långa listorna
              på ökade utgifter och sänkta skatter som de inte kommer överens
              om. Det sammantaget blir en väldigt lång lista som de inte kommer
              överens om. Fastighetsskatten ska antingen behållas eller avskaffas.
              Biståndet ska antingen höjas eller sänkas. Barnbidraget ska antingen
              göras om i grunden, höjas för några barn men inte för alla, eller
              höjas enligt regeringens förslag. Varsågod och välj. Det är som
              vanligt, det vill säga att det kommer olika signaler från de borgerliga
              partierna.
            </seg>
            <seg n="09e20bca">
              Men de är naturligtvis ense på en mycket väsentlig punkt. De
              är överens om den övergripande inriktningen, att ta från de fattigaste
              och ge till de rika. Låt mig ge tre konkreta exempel.
            </seg>
            <seg n="5814477a">
              Ersättningen i a-kassan ska sänkas med 3,6 miljarder kronor för
              att de borgerliga partierna ska ha råd att halvera förmögenhetsskatten.
              Förtidspensionärerna ska få sina ålderspensionsbetalningar sänkta
              med 2,6 miljarder kronor för att de borgerliga partierna ska kunna
              avskaffa värnskatten under kommande mandatperiod, vilket de så
              sent som i går, har jag förstått, gemensamt redovisade. Alla som
              är sjuka och föräldralediga ska få sin ersättning sänkt med en
              halv miljard kronor för att de borgerliga partierna ska kunna
              betala åtminstone halva den skattesubvention som de ger till dem
              som köper städhjälp i hemmet.
            </seg>
            <seg n="876edbcd">
              Vad händer nu när riksdagen ska behandla den stora lunta som
              ligger här framme? Jo, det finns bara ett samlat alternativ från
              första till sista kronan i statsbudgeten, och det är regeringens
              statsbudget som vi har arbetat fram tillsammans med Vänsterpartiet
              och Miljöpartiet.
            </seg>
            <seg n="1bff109a">
              I slutvoteringarna förutom slutvoteringen som handlar om riktlinjer
              och mål, alltså det allmänna när vi kommer till det konkreta,
              kommer det att stå mellan regeringens budgetproposition och Moderaternas
              politik. Och skulle olyckan vara framme och Moderaternas politik
              skulle vinna gehör, då kommer följande att inträffa för de sjuka,
              de föräldralediga och de pensionerade:
            </seg>
            <seg n="5e0f04f5">
              Ersättningsnivån i sjukpenningen kommer att sänkas till 70 %
              för den som har varit sjukskriven i mer än sex månader. Samtidigt
              sänks den sjukpenninggrundande inkomsten. I praktiken blir därför
              ersättningen inte ens 70 %. Dessutom fördubblas antalet karensdagar
              i sjukförsäkringen. Det är vad de sjuka kan förvänta sig.
            </seg>
            <seg n="97d2cdc0">
              Sedan har vi de föräldralediga. Ersättningsnivån i föräldraförsäkringen
              kommer att sänkas till 75 %, vilket i kombination med sänkt sjukpenninggrundande
              inkomst innebär att ersättningen i praktiken sänks till under
              75 %. Dessutom kortas föräldraförsäkringen med en månad, och garantidagarna
              försvinner.
            </seg>
            <seg n="40b76ea5">
              Sedan har vi pensionärerna. Ersättningen för alla förtidspensionärer
              kommer att sänkas till 60 %. Och alla äldre som behöver sjukvård
              tvingas betala mer för både läkemedel och läkarbesök när högkostnadsskydden
              för sjukvård och läkemedel höjs. Dessutom införs en avgift på
              25 kr varje gång man hämtar ut ett recept.
            </seg>
            <seg n="0284ecbe">
              Nu tror jag inte att denna politik kommer att vinna riksdagens
              gehör. Men jag vill ändå måla upp vilka som är de två huvudalternativen
              i svensk politik. Eftersom ni inte kommer överens om ett samlat
              alternativ blir det i slutvoteringen Moderaternas politik som
              kommer att stå mot regeringens, Socialdemokraternas, Miljöpartiets
              och Vänsterpartiets samlade politik. Det är de två alternativ
              som vi har att välja mellan i svensk politik. Dessutom är ju Moderaterna
              mer än dubbelt så stora som de andra tre borgerliga partierna
              tillsammans, så detta ligger i farans riktning om det skulle bli
              en borgerlig valseger. Det är självklart att det är Moderaterna
              som kommer att dominera.
            </seg>
            <seg n="d24547a2">
              Nu har jag under morgonen lyssnat noga på debatten. Och jag måste
              säga att ju längre som jag lyssnade, desto mer jetlaggad blev
              jag efter min resa till Kina. Det var ju osedvanligt passivt.
              Var fanns de tidigare så passionerade talen om att trimma bidragssystem,
              hyvla trösklar och öka skillnaderna mellan dem som arbetar och
              dem som är arbetslösa? Inte ens ett personangrepp från Kristdemokraterna,
              som vi numera har börjat vänja oss vid, kunde liva upp mig.
            </seg>
            <seg n="f0ddb446">
              Jag tror att ni, när ni slog upp tidningen i morse liksom Mikael
              Odenberg gjorde när han refererade och läste vad SEB hade att
              säga om den svenska ekonomiska utvecklingen ställde frågan: Vad
              ska vi egentligen tala om i dag?
            </seg>
            <seg n="6f7b559c">
              Det går ju inte längre att säga att det går dåligt för Sverige.
              Och när det inte går dåligt för Sverige, då går det inte längre
              att tala om varför det måste bli sämre för dem som redan har det
              sämst de arbetslösa, de sjuka, de förtidspensionerade och så vidare.
            </seg>
            <seg n="ea255db0">
              Jag måste säga att det var en mycket märklig debatt här på morgonen.
              En mer förvirrad och passiv opposition får man leta efter, en
              opposition som inte lyckades dölja att man är besviken över att
              det går bra för Sverige eftersom man då inte kan plädera för det
              som man egentligen vill.
            </seg>
            <seg n="ed51741d">
              Herr talman! Om Expressen tyckte att det inte var någon bra dag
              i går för den borgerliga alliansen, så får man nog säga att det
              inte var någon bra morgon åtminstone för den borgerliga alliansen
              i dag heller.
            </seg>
          </u>
          <note type="speaker" n="bfedeac9">
            Anf. 26 MATS ODELL (kd) replik:
          </note>
          <u who="mats_odell_4baa8b" xml:id="i-9b8ed087931a2ac8-3" n="a6ebe876">
            <seg n="d0841cee">
              Herr talman! Pär Nuder rör sig nöjt i drivor av färska konjunkturrapporter.
              Han är nöjd. Det finns inga problem. Oppositionen är förlamad.
              Det är inte ens några personangrepp. Och han känner sig förvirrad
              och undrar: Vad har hänt? Vad ska jag boxas mot?
            </seg>
            <seg n="f1726cda">
              Problemen, Pär Nuder, dyker ju upp om man ger sig ut i verkligheten,
              ut till de svenska äldreboendena. Jag har talat om det tidigare.
              Där har vi tusentals, kanske tiotusentals, gamla människor som
              väntar på att det ska finnas pengar i deras kommuner så att de
              ska komma in på ett särskilt boende. Vi har gamla människor som
              sitter ensamma. Pär Nuder borde tänka litet på de brister som
              faktiskt finns i välfärden.
            </seg>
            <seg n="c33d002f">
              Jag ska gå direkt över till en skärningspunkt, nämligen de olika
              ideologiska koncepten. Jag har talat om ideologiska skygglappar
              med klasskampsförtecken, och jag har fokuserat det till en symbolfråga,
              nämligen förmögenhetsskatten. Pär Nuder och jag talade om det
              förra gången som vi stod i den här talarstolen.
            </seg>
            <seg n="11ee8ade">
              Nu vill jag ställa frågan igen: Ser Pär Nuder förmögenhetsskatten
              enbart som ett bra fördelningspolitiskt instrument i Sverige?
              Vi i Sverige är snart ensamma om att ha en förmögenhetsskatt.
              Den har drivit ut 500 och kanske upp till 1 500 miljarder. Tre
              av de rikaste personerna i Schweiz är svenskar. Storbritanniens
              rikaste person heter Hans Rausing och är en före detta svensk.
              Detta är en situation som i en globaliserad ekonomi ändå måste
              intressera finansministern. Jag tycker att det vore intressant
              att höra om han på något sätt någonsin kan tänka sig att ta bort
              denna skatt. Om Sverige är det enda landet i världen som har denna
              skatt kvar, ska den då vara kvar?
            </seg>
            <seg n="f58c4fd2">
              Sedan vill jag passa på att fråga finansministern om värnskatten:
              Kan vi fortsätta att vara en kunskapsnation om vi faktiskt har
              kvar en straffskatt på högre utbildning som klockrent träffar
              dem som har exempelvis en forskarutbildning och som har varit
              ryggraden i den svenska välfärden? De drabbas av detta.
            </seg>
          </u>
          <note type="speaker" n="cb895cf8">
            Anf. 27 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-1" n="c0621742">
            <seg n="23aaf912">
              Herr talman! Nej, det var inte drivor av konjunkturbedömningar
              som jag redovisade. Det var två konjunkturbedömningar. Det var
              Nordeas och SEB:s, som Mikael Odenberg på ett förtjänstfullt sätt
              redovisade. Därutöver var det åtta hårda fakta som har inkommit
              sedan jag lade fram budgetpropositionen på riksdagens bord, och
              alla talar ett och samma språk, nämligen att det går bättre och
              bättre för svensk ekonomi.
            </seg>
            <seg n="a02fec9e">
              Beträffande äldreomsorgen förstod jag att Mats Odell i går drog
              till det riktigt ordentligt, nämligen att Moderaternas ambition
              nu inte var att gå ned till en genomsnittlig skattenivå i EU,
              utan nu handlade det om OECD-området.
            </seg>
            <seg n="3127225c">
              Jag skulle vilja fråga om Mats Odell är varse vad det innebär
              i skattebortfall att gå från den skattenivå som vi har i Sverige
              ned till den genomsnittliga OECD-nivån. Medan han funderar på
              den saken kan jag berätta att just äldreomsorgen kostar 80 miljarder
              kronor i Sverige. Vi socialdemokrater har sagt att vi vill göra
              en stor satsning på äldreomsorgen under de kommande tio åren.
              Men fundera lite grann och ge mig svar på tal om hur mycket den
              där nedgången till OECD-nivå kostar, så kan vi sedan diskutera
              äldreomsorgen!
            </seg>
            <seg n="009e0c31">
              Ja, Mats Odell, visst kan vi diskutera både förmögenhetsskatt
              och värnskatt. Men en sak ska Mats Odell ha helt klart för sig:
              Vi tänker inte betala skattesänkningar för de allra rikaste, för
              dem som tjänar mest, som betalar värnskatt och som har stora förmögenheter.
              Vi tänker inte låta de arbetslösa, de långtidssjuka och så vidare
              betala de skattesänkningarna.
            </seg>
          </u>
          <note type="speaker" n="7f2fbcd5">
            Anf. 28 MATS ODELL (kd) replik:
          </note>
          <u who="mats_odell_4baa8b" xml:id="i-9b8ed087931a2ac8-4" n="a6ebe876">
            <seg n="8e5e667b">
              Herr talman! Jag rekommenderar Pär Nuder att gå in på Sveriges
              Radios hemsida och lyssna på Ekoinslaget om detta. Han är felunderrättad
              beträffande det han säger. Vi sade att vi i våra reservationer
              har sagt att i ett längre perspektiv bör Sverige komma ned till
              samma skattenivå som motsvarande OECD-länder. Detta utvecklades
              i nämnda inslag. Finansministern får väl lyssna på det när han
              har tid.
            </seg>
            <seg n="e82f1914">
              Pär Nuder säger att förmögenhetsskatten jag uppfattar det ändå
              som en öppning inte är det långsidigt goda fördelningspolitiska
              instrument som Arne Kjörnsberg uppenbarligen tycker. Men Pär Nuder
              är ändå inne på att om detta finansieras på ett rimligt sätt måste
              vi kanske ta bort en skatt som i dag ger 5 miljarder men som har
              drivit ut 500 eller 1 500 miljarder.
            </seg>
            <seg n="7a9c8fbd">
              Pär Nuder har naturligtvis först att vänja sig vid tanken att
              man ska ta bort den här skatten. Men skulle han vara beredd att
              också införa en amnesti alltså mot retroaktiv beskattning för
              att de personer som nu har flyttat ut faktiskt ska ta tillbaka
              pengarna och investera dem i Sverige så att fler än i dag kan
              få ett jobb att gå till? Och är han också beredd att ompröva medfinansieringen
              av sjukförsäkringen, som i dag innebär att man sorterar ut människor
              som har en sjukdomshistoria och som nu i stället finns på de olika
              försäkringssystemens kostnadsställen? Kostnaden är ungefär 500
              miljoner per dygn.
            </seg>
            <seg n="01dab5fe">
              Slutligen, herr talman, visade Helsingforss universitet för några
              månader sedan att för nio av tio kvinnor har nettobehållningen
              blivit mindre när de gått från sjukskrivning till arbete. Är det
              någonting som Pär Nuder tycker att det är värt att ta tag i, eller
              snubblar det också på samma klasskampsteorem som de övriga förslagen?
            </seg>
          </u>
          <note type="speaker" n="66c512ea">
            Anf. 29 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-2" n="c0621742">
            <seg n="fe8d6fd8">
              Herr talman! Jag tar det sistnämnda allra först. Jag har synat
              undersökningen och hoppas att också Mats Odell gör det och inte
              bara rakt av använder den i en polemisk debatt. Undersökningen
              bygger på ett antagande, nämligen att alla dessa kvinnor jämt
              äter lunch ute. Gör man inte det blir det helt andra konsekvenser.
              Den undersökningen råder jag Mats Odell att studera lite närmare.
            </seg>
            <seg n="12ec817b">
              Mats Odell visste uppenbarligen inte vad han häromkvällen talade
              om när han var hos Handelskammaren eller var det nu var och vräkte
              ut skattesänkningar. Det kostar 350 miljarder kronor om vi går
              ned till den genomsnittliga OECD-nivån vad gäller skatterna; det
              är precis vad det handlar om. Gå hem och räkna även på den punkten!
            </seg>
            <seg n="35092e3b">
              Samtidigt säger Mats Odell: Vi vill satsa mer på äldreomsorgen.
              Men det kostar 80 miljarder kronor. Detta går inte ihop!
            </seg>
            <seg n="956f9500">
              Dessutom står han här och pläderar för att förmögenhetsskatten
              ska tas bort och att man ska ha något slags amnesti för, precis
              som Arne Kjörnsberg sade, skatteflykt. Självklart kommer vi socialdemokrater
              inte att gå med på det. Där har vi, har jag förstått, precis samma
              uppfattning som Mikael Odenberg, som i den diskussion ni hade
              häromkvällen var högst tveksam inför detta med amnesti. Det är
              bra att Moderaterna håller emot här när kd vill gå skatteflyktingarna
              till mötes.
            </seg>
          </u>
          <note type="speaker" n="bd361e14">
            Anf. 30 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-4411204349fb1b54-3" n="312820f1">
            <seg n="2f9e9ec8">
              Herr talman! Finansministern ställde frågan om det är mer angeläget
              nu än för två månader sedan att försämra för de sjuka, de arbetslösa,
              de föräldralediga och de förtidspensionerade. Det är möjligt att
              den frågan säger någonting om graden av jet-lag . I varje fall
              säger den någonting om hur finansministern uppfattar sina politiska
              motståndare.
            </seg>
            <seg n="f7336826">
              Det är mycket fascinerande för mig att inse att finansministern
              lever i en värld där det för honom är helt naturligt att tro att
              de politiska motståndarna har som utgångspunkt hur man ska kunna
              försämra för människor i vårt land. Det är givetvis inte vår utgångspunkt.
            </seg>
            <seg n="1075425e">
              Vår utgångspunkt är att försöka skapa ett samhälle där det lönar
              sig bättre att arbeta och där det lönar sig mindre att inte arbeta.
              Det är därför som vi vill sänka skatterna på arbete för låg- och
              medelinkomsttagare, medan ni med höjt tak i sjukförsäkringen vill
              göra det mer lönsamt för arbetstagare med högre inkomster att
              inte arbeta utan vara sjukskrivna.
            </seg>
            <seg n="d85fa7ce">
              Jag är den förste att hålla med om att det är en grannlaga uppgift
              att utforma trygghetssystemen så att de kan fylla funktionen att
              fånga upp de människor som oförskyllt råkar illa ut till följd
              av arbetsskada, sjukdom eller arbetslöshet och samtidigt ge tillräckliga
              drivkrafter till arbete. I dag fungerar inte den avvägningen.
              Detta illustrerar det enorma utanförskapet från arbetsmarknaden.
            </seg>
            <seg n="bb832166">
              Inte ens med de enorma stimulanser som nu ges till den svenska
              samhällsekonomin via en expansiv finanspolitik, via den expansiva
              penningpolitiken och de låga räntorna och via en försvagad valuta
              tror SEB-ekonomerna att det kan bli mer än knappt 30 000 reguljära
              jobb nästa år. Den situationen kräver handling, finansministern!
              Det är därför som Allians för Sverige har lagt fram sitt gemensamma
              förslag till jobbpaket.
            </seg>
          </u>
          <note type="speaker" n="44099dd4">
            Anf. 31 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-3" n="c0621742">
            <seg n="349e1482">
              Herr talman! Jag måste klia mig lite i huvudet. Jag blir inte
              riktigt klok på den här nya attityden från Mikael Odenberg och
              Moderaterna. Det är alldeles uppenbart att det faktum att det
              går så bra för Sverige just nu gör att hela den grundläggande
              ekonomisk-politiska strategin som dragits upp att försämra för
              de arbetslösa, de långtidssjuka, de förtidspensionerade och så
              vidare är i gungning.
            </seg>
            <seg n="157216c6">
              Jag tror inte att utgångspunkten är jag vet inte om det var Mikael
              Odenberg eller hans partiledare som sade det att djävlas med folk.
              Jag kommer alltså inte ihåg vem av er som sade det. Nej, utgångspunkten
              är, precis som Mikael Odenberg sade, att sänka skatten och minska
              det gemensamma åtagandet. Det finns uttalat i olika dokument från
              er moderater. Bland annat inför er stämma ville ni ju inte riktigt
              gå lika långt som Kristdemokraterna när det gäller att ta ned
              skattetrycket i Sverige, utan ni nöjer er med den genomsnittliga
              EU-nivån. Det är inte 150 miljarder utan 250 miljarder som ni
              vill operera bort från den offentliga sektorn. Det är klart att
              det skulle få förödande konsekvenser för den trygghet som vi har
              i Sverige.
            </seg>
            <seg n="592723e1">
              När det sedan gäller avvägningen av socialförsäkringarna jag
              håller med om att det är en avvägning skulle jag vilja veta en
              sak. Ni säger i er budgetmotion på s. 38 och följande: Socialförsäkringarna
              riskerar att lägga grunden för beteenden som kan vara kortsiktigt
              rationella för individen men som åsamkar både samhället och den
              enskilde stora kostnader på längre sikt.
            </seg>
            <seg n="9302da53">
              Vad är det egentligen för beteenden och vad är det för kostnader
              som åsamkas på lång sikt av föräldraförsäkringen?
            </seg>
          </u>
          <note type="speaker" n="d832ac7e">
            Anf. 32 MIKAEL ODENBERG (m) replik:
          </note>
          <u who="mikael_odenberg_5895f9" xml:id="i-4411204349fb1b54-4" n="312820f1">
            <seg n="eb74667e">
              Herr talman! Den formuleringen syftar givetvis inte på föräldraförsäkringen.
              Det är klart att om vi har bidragssystem som inbjuder till överutnyttjande
              därför att de är utformade på ett sådant sätt att de inte ger
              tillräckliga drivkrafter till arbete medverkar de också till att
              öka risken för att människor fastnar i utanförskap. Vi vet att
              det är svårare att komma tillbaka om man har gått på a-kassa länge
              eller om man varit sjukskriven länge. Det finns alltså gott om
              belägg för att det finns ett starkt samband mellan systemens utformning
              och hur de utnyttjas.
            </seg>
            <seg n="b7f5a6a2">
              Nej, vårt syfte är inte att sänka skatterna. Vårt syfte är att
              ge fler människor makt över sina liv och att göra det möjligt
              för fler människor att komma tillbaka från utanförskap och gå
              till försörjning genom ett eget arbete. Medlen för det är sänkta
              skatter på arbete, särskilt för låg- och medelinkomsttagare, och
              stramare bidragssystem.
            </seg>
            <seg n="87603d35">
              Givetvis är vi inte besvikna över att det går bra för Sverige.
              Tvärtom är det utmärkt att vi har bra tillväxtsiffror, men fortfarande
              kvarstår det faktum att de nya jobben inte kommer till i den utsträckning
              som behövs för att vi långsiktigt ska kunna finansiera den offentliga
              sektorn.
            </seg>
            <seg n="df284c45">
              Därför behövs en politik för fler jobb som återupprättar en arbetslinje
              i Sverige, en politik som slutar att bara krama bidragssystemen.
            </seg>
            <seg n="f87631d1">
              Låt mig allra sist säga att det inte är särskilt konstigt att
              fyra partier lägger fram fyra budgetförslag. Så kommer det att
              bli även för perioden 20062010. Socialdemokraterna kommer att
              lägga fram ett alldeles eget budgetförslag i riksdagen och inte
              ett gemensamt budgetförslag med Miljöpartiet och Vänsterpartiet,
              om det är så att ni sitter i opposition.
            </seg>
            <seg n="2b831e1e">
              Vi lägger fram fyra budgetförslag. Men vi lägger också grunden
              för en politik för fler människor i arbete och en gemensam ekonomisk
              politik.
            </seg>
          </u>
          <note type="speaker" n="25460bf6">
            Anf. 33 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-4" n="c0621742">
            <seg n="e97a504a">
              Herr talman! Så kom det då: inbjuder till överutnyttjande, som
              Mikael Odenberg sade om användandet av a-kassa och sjukförsäkring.
              Det kan nog finnas en och annan som fuskar med de sociala försäkringssystem
              som vi har byggt upp. Men att bekämpa fusk med otrygghet är ingen
              melodi som vi socialdemokrater ställer upp på.
            </seg>
            <seg n="0c28a98a">
              Det ska vara som Folkpartiet brukade säga på den tid då man stod
              för 80 % i de sociala försäkringarna. Det ska vara 0 % eller 80
              % som gäller. Fuskar man och har man inte rätt till ersättning
              ska man ha noll. Har man däremot rätt till ersättning ska man
              ha 80 %.
            </seg>
            <seg n="ccf266c0">
              Eftersom Mikael Odenberg inte har någon repliktid kvar ska jag
              inte ställa några frågor. Det skulle bära mig emot. Jag förutspådde
              jag vet inte om det var i våras i debatten vi hade om vårpropositionen,
              eller om det var redan för ett år sedan i motsvarande debatt att
              den ballong som den borgerliga alliansen hade blåst upp så sakteliga
              skulle pysa ut. Det är precis det som vi har sett här i dag.
            </seg>
          </u>
          <note type="speaker" n="3e64bfbf">
            Anf. 34 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-9f5630149737a537-3" n="b3f778ed">
            <seg n="ed2e7d0c">
              Herr talman! Jag refererade tidigare att det var lite dålig läsförståelse
              bland skolelever. Jag tror att det möjligen är så även bland finansministrar.
              Folkpartiet står för 80 % i sjukförsäkringen. Vi tror att man
              behöver något i den storleksordningen för att kunna betala sina
              räkningar och för att kunna klara sin ekonomi när man faktiskt
              är sjuk. Dessutom behöver man i många fall bättre vård och rehabilitering
              för att snabbare kunna komma tillbaka.
            </seg>
            <seg n="c590efd0">
              Vi hörde tidigare Lars Bäckströms summeringar av oppositionens
              budgetalternativ. De var ungefär lika häpnadsväckande matematiska
              krumbukter som Nuders summering av de borgerliga partiernas storlek.
              Jag kommer osökt över på att Högskoleverket nu har konstaterat
              i en rapport att både intresset för matematik och elevernas förkunskaper
              är betydligt mycket sämre nu än vad de har varit tidigare. Det
              krävs högre betyg för att komma in på Örebros spautbildning än
              på spetsutbildningarna på Tekniska högskolan. På många utbildningar
              har alla som sökt kommit in.
            </seg>
            <seg n="090e6bcb">
              Det för över mer på det som är de riktiga utmaningarna och problemen.
              Det är jättebra med konjunkturindikatorer på olika sätt. Men att
              dra slutsatsen att man inte behöver göra systemreformer är ungefär
              som att se en bra väderleksprognos och komma fram till att man
              inte längre behöver någon klimatpolitik. Båda är lika fel.
            </seg>
            <seg n="239300f8">
              Politikens uppgift är att göra systemreformer. De har ganska
              långa ledtider. Många av de reformer som gjordes under perioden
              19851995 har vi sett effekter av senare. Men sedan har det blivit
              slut med reformerna.
            </seg>
            <seg n="a0f6d382">
              Jag skulle mycket hellre än att höra om fler indikatorer vilja
              höra vad finansministern fick för intryck och lärde sig på sin
              studieresa till Kina. Var det detta med stabiliteten, eller var
              det något annat för Sveriges framtida utvecklingskraft och konkurrenskraft
              som möjligen kunde ha fått någon inspiration?
            </seg>
          </u>
          <note type="speaker" n="7e9624b2">
            Anf. 35 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-5" n="c0621742">
            <seg n="e09e437b">
              Herr talman! Jag talar gärna om min Kinaresa om nu inte Karin
              Pilsäter vill tala om läget i svensk ekonomi, som jag trodde att
              den här debatten skulle handla om.
            </seg>
            <seg n="a7b26b41">
              Jag lärde mig väldigt mycket av resan till Kina. Jag lärde mig
              inte minst att det inte räcker att bara satsa på tillväxtbefrämjande
              åtgärder. Man måste samtidigt försöka bygga ett hållbart samhälle
              i socialt och miljömässigt hänseende.
            </seg>
            <seg n="bfd2bb54">
              Det är väldigt stora påfrestningar som följer i spåren på den
              stora ekonomiska tillväxten. Den har i och för sig lyft ungefär
              400500 miljoner människor från yttersta fattigdom upp till välstånd.
              Samtidigt finns lika många kvar som lever på två dollar om dagen.
              Jag tror och hoppas att insikten om detta växer hos det kinesiska
              ledarskapet.
            </seg>
            <seg n="8296ff72">
              Det är precis som Karin Pilsäter sade inledningsvis. Det är helt
              omöjligt att skapa ett, som kineserna själva säger, harmoniskt
              samhälle utan erforderliga demokratiska reformer. Karin Pilsäter
              var också var inne på det. Jag tror dessutom att det faktum att
              kineserna har öppnat upp för marknadsekonomi kommer att bana väg
              för endera en evolution eller en demokratisk revolution.
            </seg>
            <seg n="f6113599">
              Marknadsekonomi bygger på fria personliga val. När människor
              vänjer sig vid att välja fritt vad gäller varor och tjänster kommer
              de snart att komma underfund med att de också fritt vill välja
              sina ledare. När det gäller Kina har vi ett och annat att lära,
              men vi har framför allt en hel del att lära ut.
            </seg>
          </u>
          <note type="speaker" n="2399e159">
            Anf. 36 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-9f5630149737a537-4" n="b3f778ed">
            <seg n="fbf99b2c">
              Herr talman! Frågan är om Pär Nuder drog några slutsatser. Det
              är där konklusionen borde komma här i dag. Drog han några slutsatser
              för den svenska ekonomiska politiken och hur Sverige ska ställas
              starkare än vad vi står i dag inför den växande globala utmaning
              som ligger framför oss? Sedan Kina, Indien och Östeuropa trädde
              in på den globala arenan har antalet personer som deltar i den
              öppna arbetsmarknaden och handeln mer än fördubblats. Det är klart
              att det får konsekvenser för Sverige.
            </seg>
            <seg n="baa1252a">
              Vi måste vara inte bara mer konkurrenskraftiga för varje dag.
              Vi måste också få en bättre utvecklingskraft om vi hela tiden
              ska kunna stiga i värdekedjan, ha en bra lönebetalningsförmåga
              och därmed också kunna betala bra löner till de människor som
              jobbar i den icke-världshandelskonkurrensutsatta sektorn i handel,
              vård och så vidare.
            </seg>
            <seg n="dbf60ec0">
              Vad hämtade han hem för slutsatser för Sverige? Jag skulle vilja
              säga att sådant som värnskatt och högre skatt på dem som är aktiva
              ägare i växande företag än på dem som är passiva kupongklippare
              inte hör hemma i en sådan politik. Det är några exempel.
            </seg>
            <seg n="9ce9601b">
              Vår slutsats från Folkpartiets sida är att vi behöver ställa
              om svensk ekonomi genom att satsa på flit i stället för friår.
              Det är vår slutsats. Vi behöver satsa på förkovran i stället för
              den utbildningspolitik som i dag i praktiken leder till en successiv
              fördumning. Vi behöver ställa om politiken så att vi satsar på
              sammanhållning i stället för en växande segregation.
            </seg>
            <seg n="d73ea79b">
              Det finns alltför många tal som inte är kortsiktiga indikatorer
              utan är långsiktiga systemsiffror. Det är det ökande antalet förtidspensionärer,
              det växande utanförskapet i de segregerade förorterna, och så
              vidare. De får oss att dra slutsatsen att om vi ska komma till
              rätta med det och Sverige verkligen ska kunna stå starkt behövs
              det en ny regering.
            </seg>
          </u>
          <note type="speaker" n="c6177e24">
            Anf. 37 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-6" n="c0621742">
            <seg n="beb83181">
              Herr talman! Jag tror att vi inte riktigt förstår vad som väntar
              i framtiden i form av nya stora strukturomvandlingar i takt med
              en ökad internationell konkurrens kalla det globalisering.
            </seg>
            <seg n="904c53fb">
              Vad är då viktigt för ett lands konkurrenskraft? Jag brukar peka
              på sju punkter. Arne Kjörnsberg har läst in dem till riksdagens
              protokoll. Låt mig peka på den sjunde punkten. Jag har dessutom
              stärkts i min övertygelse att den kanske är den allra viktigaste.
            </seg>
            <seg n="1ff968e6">
              Det är en konkurrenskraft i sig om människor är villiga att ställa
              upp på nödvändiga strukturomvandlingar. Det blir de bara om de
              känner trygghet i förändring. Det blir de inte om man försämrar
              de trygghetssystem som vi har. Det är precis den politik som Folkpartiet
              dessvärre numera står för.
            </seg>
            <seg n="7344c62e">
              Länge kunde vi lita på att Folkpartiet stod fast vid den generella
              välfärdspolitiken. Man var till exempel med på att förstärka de
              sociala försäkringarna i den meningen att man höjde taken så att
              fler skulle omfattas av de gemensamma försäkringarna.
            </seg>
            <seg n="5704b4a1">
              Dessvärre tvingas jag konstatera att det inte längre är det gamla
              folkpartiet vars ledstjärna var generell välfärdspolitik. Nu är
              det maktskifte som är överordnat. Då får man underordna sig de
              andra partiernas ambitioner att skära ned den generella välfärden.
            </seg>
            <seg n="7f9072c5">
              Generell välfärdspolitik är konkurrenskraftigt. Det är så vi
              ska klara oss i den internationella konkurrensen.
            </seg>
          </u>
          <note type="speaker" n="966fc70e">
            Anf. 38 ROGER TIEFENSEE (c) replik:
          </note>
          <u who="roger_tiefensee_178395" xml:id="i-365bafad81d8d3f0-3" n="5f428784">
            <seg n="45e971d1">
              Herr talman! Efter Pär Nuders inledande bollande med statistik
              och med att det går bra för Sverige gör finansministern ändå ett
              nedslag i människors vardag och konstaterar att utvecklingen på
              arbetsmarknaden inte är tillräcklig, utan vi behöver mer arbetsmarknadspolitik
              för att minska den öppna arbetslösheten. Det är väl en bra insikt
              och en insikt som borde bygga på att tillväxten inte ger jobb.
              Det borde vara tvärtom, så att jobb och företagande ger jobb för
              att det ska bli långsiktigt hållbart. Därför tror jag att det
              behövs långsiktiga satsningar på både jobb och företagande. Jag
              efterlyste det i replikskiftet med Arne Kjörnsberg och var inte
              riktigt nöjd.
            </seg>
            <seg n="eb96eb51">
              Den största satsning på arbetsmarknadspolitik som regeringen
              gör, plusjobben, ska ge 20 000 platser. Eftersom det är en så
              omfattande satsning finns det skäl att granska den lite grann.
              Jag är orolig för att det här tränger undan vanliga Kommunals
              arbeten och också riskerar lönedumpning, Pär Nuder. Jag ska ta
              ett exempel. I Kristinehamn har man lyckats få upp lägstalönerna
              till kommunalanställda till 16 500 i månaden. Det är verkligen
              ett gott jobb man har gjort där.
            </seg>
            <seg n="7738c000">
              Regeringen räknar i finansieringen av dessa plusjobb på en minimilön
              på 13 500 i månaden. Vad är finansministerns besked till kommunalt
              anställda och arbetsgivare i Kristinehamn? Ska kommunen betala
              plusjobbarna 13 500 i månaden för att klara finansieringen men
              inleda en lönedumpning för de andra kommunalt arbetande? Eller
              ska, vilket borde vara logiskt, kommunen betala 16 00016 500 och
              själv tvingas finansiera 75 plusjobb med 1,51,8 miljoner kronor?
              Vad är beskedet?
            </seg>
          </u>
          <note type="speaker" n="bd7552c4">
            Anf. 39 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-7" n="c0621742">
            <seg n="a46b8d20">
              Herr talman! Beskedet är att Roger Tiefensee är dåligt påläst.
              Det är nämligen så att den överenskommelse som finns mellan Sveriges
              Kommuner och Landsting å ena sidan och Arbetsmarknadsverket å
              andra sidan absolut inte ska innebära några lönedumpningar. Då
              skulle inte heller Kommunal ha gått med på och bejakat systemet
              med plusjobb. Kommunal är dessutom den bästa garanten om någon
              för att se till att det inte blir undanträngningseffekter av plusjobben
              i förhållande till ordinarie jobb. Dessutom är plusjobben utformade
              på så sätt att man minimerar undanträngningseffekter. Det är de
              som är långtidsarbetslösa och som har varit inskrivna vid arbetsförmedlingen
              i minst två års som ska kunna komma i fråga. Dessutom är det avtal
              mellan kommuner och arbetsförmedling som ska definiera de arbetsuppgifter
              som inte utförs i dag och som plusjobben ska handla om.
            </seg>
            <seg n="fef0ec4b">
              Jag kan lugna Roger Tiefensee när det gäller plusjobben. Jag
              sade redan för två månader sedan när vi diskuterade det här att
              vore jag i era kläder nu är jag gubevars inte det skulle jag av
              ren politisk självbevarelsedrift inte gå till storms mot plusjobben.
              De kommer att vara väldigt populära bland de äldre i äldreomsorgen,
              bland de sjuka i sjukvården, bland elever och bland personalen
              i de här verksamheterna, som kommer att få jobbarkompisar som
              utför arbetsuppgifter som i dag inte utförs.
            </seg>
            <seg n="8b7462a9">
              Låt oss se när vi möts nästa gång i VÅP-debatten. Då tror jag
              inte att ni kommer att vara lika kritiska mot plusjobben. Men
              det återstår att se.
            </seg>
          </u>
          <note type="speaker" n="3f482c60">
            Anf. 40 ROGER TIEFENSEE (c) replik:
          </note>
          <u who="roger_tiefensee_178395" xml:id="i-365bafad81d8d3f0-4" n="5f428784">
            <seg n="3c63ba27">
              Herr talman! Det var bra besked, och det var två besked: inte
              lönedumpning, inte undanträngning. Men då är alltså beskedet till
              de kommuner som har jobbat med att få upp lägstalönerna att de
              får finansiera mellanskillnaden själva. Om jag har läst på rätt
              finansministern får gärna rätta mig är finansieringen från staten
              1 000 kr per plusjobb och dag. Det räcker till 13 500 kr i månaden
              plus arbetsgivaravgifter och avgifter för handledare. Det finansierar
              inte fullt ut plusjobben i kommuner som Kristinehamn som har lyckats
              höja sina lägstalöner.
            </seg>
            <seg n="7b000ac9">
              Jag tycker att det är synd. Det innebär att Kristinehamn själv
              tvingas finansiera 1,51,8 miljoner för 75 plusjobbare. Det är
              mycket för en liten kommun. Det kommer att på sikt kräva besparingar
              på andra områden.
            </seg>
            <seg n="f2684893">
              Min kritik av plusjobben är egentligen att de är tillfälliga
              och att plusjobbarna ska tillbaka till aktivitetsgarantin, som
              jag läser i budgetpropositionen. Det är på ett sätt att laborera
              med människor som brickor i ett statistikspel i stället för att
              ge kommunerna långsiktiga förutsättningar för att med en egen,
              starkare skattebas verkligen kunna öka dels välfärden, dels antalet
              anställda.
            </seg>
          </u>
          <note type="speaker" n="7b3e4bd0">
            Anf. 41 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-8" n="c0621742">
            <seg n="67bbf8a8">
              Herr talman! Jag är helt övertygad om att plusjobben kommer att
              gå över i ordinarie jobb av två skäl, dels därför att de kommer
              att visa sig vara populära, nödvändiga och efterfrågade, dels
              därför att kommunernas finanser nu förstärks kraftigt dels beroende
              på den starka ekonomiska utvecklingen, som jag gärna har velat
              peka på i den här debatten, dels beroende på de nya statsbidrag
              som regeringen tillsammans med Miljöpartiet och Vänsterpartiet
              tillskjuter, under förutsättning att riksdagen röstar för den
              proposition som nu föreligger.
            </seg>
          </u>
          <note type="speaker" n="ce8416bc">
            Anf. 42 LARS BÄCKSTRÖM (v) replik:
          </note>
          <u who="lars_backstrom_06e975" xml:id="i-a833be6b92e6a373-1" n="f969b4b4">
            <seg n="0315d7b7">
              Herr talman! Jag ställde frågor förut till den borgerliga oppositionen,
              och de var lite trötta och orkade inte föra någon debatt. Kanske
              finansministern är lite piggare så att vi kan ha en replikväxling
              och våga tala om sådant som kanske är lite besvärligt.
            </seg>
            <seg n="67f95eb1">
              Vi har en bra politik tillsammans, men det finns problem. Ett
              problem är att vi har för få av de utlandsfödda i arbete. Det
              säger vi i vårt betänkande. Vi skriver i finansutskottet att de
              utlandsfödda har 20 % lägre arbetskraftsdeltagande. Kunde vi halvera
              den siffran till år 2010 får vi en inkomst på 53 miljarder. Det
              är viktigt. Vore det inte klokt av oss tre partier att till våren
              försöka ta fram ett särskilt program och sätta förorterna i centrum
              för att stimulera sysselsättningen i förorterna? Det är en fråga.
            </seg>
            <seg n="db303eaf">
              En annan sak: Det går bra. Jag nämnde siffror tidigare. Man talar
              om 70 miljarder i utdelade vinster från börsbolagen 2004. Man
              talar om 90 miljarder 2005 och kanske uppemot 110 miljarder 2006.
              Borde vi inte då sätta oss ned, vi tre partier, och tala med Michael
              Treschow, Gunvor Engström och Urban Bäckström, ledarna för Svenskt
              Näringsliv och Företagarna, och ha en diskussion och säga att
              ni har rätt att ställa krav på oss, men vi vill också föra en
              diskussion med er om hur vinster används? De kan användas på annat
              sätt än till utdelning till ägare, till exempel till investeringar.
              Borde vi inte ta den diskussionen så att vi har en ömsesidighet?
              De kan inte bara vara kravmaskiner mot oss i politiken. Vi har
              också rätt att ställa krav mot Svenskt Näringsliv.
            </seg>
            <seg n="30200e3f">
              Till sist: Är det inte dags för oss tre partier att på allvar
              sätta oss ned och med Sveriges Kommuner och Landsting resonera
              om hur vi ska minska löneklyftan mellan kvinnor och män? Väldigt
              många kvinnor arbetar i Sveriges kommuner och landsting.
            </seg>
            <seg n="163a88ae">
              Det är tre uppdrag som vi borde ta oss före, finansministen.
            </seg>
          </u>
          <note type="speaker" n="e4811bb5">
            Anf. 43 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-9" n="c0621742">
            <seg n="9572b0fe">
              Herr talman! Jag håller helt med Lars Bäckström när det gäller
              de utlandsfödda svenskarna och deras situation, inte minst på
              arbetsmarknaden. Jag brukar roa mig med att i mina tal säga att
              om vi till och med skulle ha en lika hög sysselsättningsgrad bland
              de utlandsfödda som bland infödda svenskar skulle 115 000 fler
              vara i arbete. Vi skulle ha en enorm utveckling på de offentliga
              finanserna.
            </seg>
            <seg n="e50a4552">
              När det så gäller vinsterna i börsbolagen vet jag att det är
              en kär fråga för Vänsterpartiet. Jag är inte särskilt övertygad
              om att det ger några resultat att tala med näringslivet om den
              frågan. Men jag förbjuder inte Lars Bäckström att tala med näringslivet
              om hur de använder sina vinster.
            </seg>
            <seg n="f86e8543">
              Vad jag däremot tror är viktigast är att vi för en politik som
              ökar investeringarna. Senast häromdagen för att återigen anknyta
              till statistik kom statistik om att kapacitetsutnyttjandet i industrin
              är extremt högt. Det indikerar att det finns stora behov av nyinvesteringar.
              Det finns dessutom väldigt goda förutsättningar, beroende på den
              ekonomiska politik som vi har bedrivit, för att få till stånd
              investeringar.
            </seg>
            <seg n="f2aa20ec">
              Om lönestrukturen i den kommunala sektorn har vi, som Lars Bäckström
              vet, redan kommit överens i vårpropositionen.
            </seg>
          </u>
          <note type="speaker" n="54953593">
            Anf. 44 LARS BÄCKSTRÖM (v) replik:
          </note>
          <u who="lars_backstrom_06e975" xml:id="i-a833be6b92e6a373-2" n="f969b4b4">
            <seg n="2c343dd1">
              Herr talman! Nog är det väl klokt att tala med dem. De borgerliga
              partierna vill inte tala om sina besparingar. Vi kan i alla fall
              tala om de framåtsyftande sakerna. Då är det väl klokt av oss
              att läsa in i protokollet att det är viktigt att vi sätter oss
              ned och med Sveriges Kommuner och Landsting diskuterar hur vi
              kan få en handlingsplan för att minska löneklyftan mellan kvinnor
              och män.
            </seg>
            <seg n="b4229c8f">
              Så säger finansministern till mig: Jag förbjuder inte Bäckström
              att tala med Bäckström i näringslivet.
            </seg>
            <seg n="af297ca2">
              Nej, det är ju ett öppet demokratiskt samhälle. Jag har försökt
              att föra samtal med företrädare för näringslivet. Jag tror att
              det vore väldigt klokt om vi gjorde det tillsammans. Regeringen
              hade ett upplägg för en tid sedan med tillväxtsamtal. Det hände
              inte så mycket. Näringslivet blev tydligen missnöjda. Regeringen
              blev inte heller så nöjd för man lyfte inte fram det. Jag tror
              att själva grundidén är god och att vi kan föra en diskussion
              med svenskt näringsliv. Jag tror att det hjälper att tala. Man
              kan säga: Ni vill ha saker av oss. Vad gör ni för oss då?
            </seg>
            <seg n="5d5f542d">
              Man kan kanske till och med ställa frågan till ledarna för svenskt
              näringsliv: Vad kan ni göra för ert land? för att travestera en
              betydligt mer känd politiker än jag själv.
            </seg>
            <seg n="2c09eaac">
              Jag tror att de är villiga till detta. Jag tror också de känner
              för vårt land. Jag tror att företagare har respekt för vårt land
              och vill utveckla det. Men vi måste få en dialog.
            </seg>
            <seg n="20a05ac8">
              Vad gör ni för produktiviteten i näringslivet? Vi satsar nu 200
              miljoner för att hjälpa mindre företag så att de kan stärka forskning
              och utveckling. Det handlar om forskningsutveckling och exportsatsningar.
              Men det måste finnas en ömsesidighet. De har 110 miljarder, och
              vissa prognoser säger att det är 160 miljarder, i utdelning. Vi
              kan inte fortsätta att satsa om inte de själva satsar. Den här
              ömsesidigheten måste till.
            </seg>
            <seg n="3a265308">
              Det finns socialdemokrater som kallar sig socialister. Alla gör
              det inte. Jag är vänstersocialist. Vi måste våga föra en diskussion
              med dem som kontrollerar kapitaltillgångarna. Vi måste våga använda
              AP-fonder. Här måste också socialdemokratin våga föra en socialistisk
              politik. Jag talar inte om förstatligande, utan det är frågan
              om en aktiv näringspolitik. Så byggde vi upp Sverige en gång med
              samverkan mellan till exempel Televerket och LM Ericsson som ledde
              till att vi fick Ericsson. Vi kan utnyttja statliga företag.
            </seg>
            <seg n="d8c4b6fb">
              Nu är tiden slut, men vår tid måste komma och ett svar från Nuder.
            </seg>
          </u>
          <note type="speaker" n="d1df058b">
            Anf. 45 Finansminister PÄR NUDER (s) replik:
          </note>
          <u who="par_nuder_59d565" xml:id="i-9110b7d6cd43c5d8-10" n="c0621742">
            <seg n="faf47da4">
              Herr talman! Vår tid är nu. Jag behöver emellertid inte läsa
              in till protokollet vad riksdagen redan har beslutat, nämligen
              de samtal som regeringen ska ha med företrädare för kommun- och
              landstingssektorn vad gäller löneskillnaderna.
            </seg>
            <seg n="3f442157">
              När det gäller diskussionen med företrädare för näringslivet
              kan jag berätta för Lars Bäckström, apropå min beramade resa till
              Kina, att jag förde väldigt många samtal med företrädare för svenskt
              näringsliv om deras villkor, förutsättningar, nödvändiga investeringar
              och så vidare. Jag tror att vi ska fortsätta den typen av samtal.
              Vis av erfarenheten behöver man inte alla gånger bjuda på kaffe
              och mazarin för att nå framgång i relationen med näringslivet.
              Vi ska fortsätta med detta.
            </seg>
          </u>
          <note type="speaker" n="2126d517">
            Anf. 46 LENNART HEDQUIST (m):
          </note>
          <u who="lennart_hedquist_18ea1a" xml:id="i-9eb9b354ac7ba935-0" n="a042bced" next="i-1b4ed7e6a07e895e-0">
            <seg n="8bf9edd3">
              Herr talman! Finansutskottets utgiftsramar i det här ärendet
              fördelar ju inkomster till de olika utgiftsområdena. Skatteutskottets
              uppgift är att bereda frågor om den skattelagstiftning som styr
              hur dessa utgifter ska finansieras. Men skatterna, som är statens
              inkomster, är hushållens och företagens utgifter.
            </seg>
            <seg n="a494dee5">
              Varje felaktigt använd skattekrona är en stöld från den vanlige
              arbetaren, skattebetalaren. Så uttryckte sig Gustav Möller, välkänd
              socialdemokrat på 40- och 50-talet.
            </seg>
            <seg n="327414f8">
              Att det är utgifter som är för höga i landet med världens högsta
              skattetryck är något som framstår väldigt klart när man frågar
              människor. Därför är uppgiften viktig för ett parti som Moderaterna,
              det parti som bit för bit vill påbörja resan att skapa ett land
              med successivt sänkta skatter och därigenom bättre förutsättningar
              för det framtida välståndet.
            </seg>
            <seg n="3e2709a5">
              Det är nämligen viktigt att skattepolitiken kan vara med och
              säkra välståndet. En felaktig inriktning av skattepolitiken kan
              däremot göra oss alla fattigare som individer och som nation.
              Den politik som Socialdemokraterna bedriver leder onekligen just
              till att Sverige som nation tappar i välfärd.
            </seg>
            <seg n="32324884">
              Allvarligast är då självfallet att skattepolitiken inte uppmuntrar
              till arbete, det som ger ett land välstånd. I stället straffas
              vanligt arbete i förhållande till att till exempel leva på bidrag
              eller socialförsäkringar. Många låg- och mellaninkomsttagare får
              inte behålla mycket av en intjänad hundralapp på grund av marginaleffekten
              av skatt och bidrag.
            </seg>
            <seg n="771fa339">
              För oss moderater är den viktigaste frågan i den kommande valrörelsen
              just att genom skattepolitikens inriktning uttryckligen vara ett
              parti för det arbetande Sverige, de som arbetar, vill arbeta och,
              som pensionärer, har arbetat. Våra skattesänkningar på arbete
              genom jobbavdraget skulle ge vanliga löntagare lön för mödan på
              ett sätt som inga löneökningar ett enskilt år någonsin skulle
              kunna göra. Det handlar om ca 1 500 kr i månaden netto för det
              stora flertalet.
            </seg>
            <seg n="ccc250bb">
              Herr talman! Det är märkligt att Socialdemokraterna, som i andra
              sammanhang påstår att man med skattepolitik kan påverka goda trender,
              inte vill göra det när det gäller sänkt skatt på arbete. När det
              till exempel gäller grön skatteväxling påstår man att miljöskatter
              gör skillnad och påverkar beteendet mot miljöriktigare lösningar.
              Därför höjer man miljöskatter. När det gäller till exempel alkoholbeskattningen
              har vi här i landet, när vi kunde påverka konsumtionen genom skatt
              på sprit, haft en sådan relativt hög skatt. Vi har sagt oss att
              vi då påverkar konsumtionen så att den inte blir för hög.
            </seg>
            <seg n="267c464a">
              Om det sambandet finns borde det gälla i alla sektorer, det vill
              säga att man påverkar efterfrågan och utbud genom högre eller
              lägre skatt. Men när det gäller skatt på arbete verkar man inte
              inse sambandet. Hög skatt på vanliga och öppet redovisade arbetsinsatser
              har just den effekten att det blir mindre sådant arbete utfört.
              Arbete slås ut av skattesystemet till förmån för andra sätt att
              försörja sig på, inklusive svartarbete och fusk.
            </seg>
            <seg n="b1af9fcd">
              Svenskarna har varit är delvis fortfarande ett arbetsamt folk,
              men vi har mer och mer under socialdemokratiskt system kommit
              att anpassa vårt beteende. Därför är nu en och en halv miljon
              människor i arbetsför ålder varje dag frånvarande från arbete
              av olika skäl. För en ny regering är detta något som måste ha
              högsta prioritet att ändras, och när detta görs säkras välstånd
              till alla som bor i vårt land.
            </seg>
            <seg n="0c920118">
              En annan skatt som uttryckligen skadar oss alla är förmögenhetsskatten
              eller konfiskationsskatten, som den kanske hellre borde kallas.
              Mats Odell har ju på ett riktigt sätt tidigare i dag beskrivit
              de skadliga effekterna av den skatten för hela landet, för oss
              alla som bor i Sverige. Förmögenhetsskatten driver kapital ut
              ur landet vilket negativt påverkar andra skatteinkomster och minskar
              arbetstillfällena i vårt land. Investeringar som skulle kunna
              göras i vårt land görs i andra länder, bland annat på grund av
              förmögenhetsskatten.
            </seg>
            <seg n="13ca0462">
              Förmögenhetsskatten är så konstruerad att den för många blir
              en frivillig skatt eftersom hålen i lagstiftningen är så stora,
              samtidigt som den drabbar vanliga människor som en extra fastighetsskatt.
              Men förmögenhetsskatten kan undvikas av många, och för att undvika
              den genomför väldigt många människor helt orationella transaktioner,
              och de här transaktionerna är i sin tur negativa för samhällsekonomin
              som sådan. Därför är förmögenhetsskatten förödande för vår ekonomi
              i dag. Andra länder har avskaffat eller avskaffar den, och frågan
              är: När ska Sverige göra det? Med Socialdemokraterna vid makten
              verkar det dessvärre vara så att förmögenhetsskatten ska få fortsätta
              att kosta ytterligare i sänkt välstånd för alla innan man gör
              någonting. Men med en ny regering efter valet nästa år kommer
              avskaffandet.
            </seg>
            <seg n="021f8f4f">
              Fastighetsskatten, herr talman, är en skatt som många med rätta
              förargar sig på. Den ligger ju på toppen av det sedan länge alltför
              höga skattetrycket. Fastighetsskatten är vidare orättvis till
              sin konstruktion. Att det kommer att ske förändringar i fastighetsskatten
              med en ny regering är också helt klart. Allianspartierna har visserligen
              där lite olika förslag, men inriktningen är gemensam.
            </seg>
            <seg n="2f152844">
              För oss moderater är det viktigt att vi sätter ett tak för fastighetsskatten
              så att den inte ska kunna löpa amok och höjas med galopperande
              taxeringsvärden. Den ska aldrig kunna gå över en rimlig nivå.
              Ett tak skapar trygghet för alla, inte minst för unga familjer
              som till exempel köper en bostad i ett tillväxtområde. Vi har
              satt taket vid 80 kr per kvadratmeter värdeyta plus ett tomtpåslag.
              För en vanlig villa eller ett vanligt kedjehus eller radhus på
              låt oss säga 150 kvadratmeter skulle fastighetsskatten med detta
              tak inte kunna bli högre än 13 00015 000 kr per år, vilket kan
              jämföras med normal fastighetsskatt i dag på 20 00030 000 kr eller
              mer för sådana hus om de ligger i tillväxtområdena här i Helsingfors,
              Uppsala län, Göteborg, Bohuslän, Skåne eller i kustnära områden
              i skärgården. Ett tak för fastighetsskatten får alltså omedelbara
              effekter genom att de mest negativa effekterna kan arbetas bort.
            </seg>
            <seg n="fbec6f81">
              Herr talman! Med socialdemokratisk politik kreeras hela tiden
              nya skatter. Det senaste, ganska tråkiga påhittet, som skulle
              drabba hushållen i stora delar av landet, är den förbränningsskatt
              på avfall som ska införas med det inriktningsbeslut som tas senare
              i dag av Socialdemokraterna med stödpartier. Dessbättre har något
              lagförslag om hur den här förbränningsskatten ska se ut inte kunnat
              presenteras än så länge, så den kommer väl under alla förhållanden
              att dröja en bra bit efter årsskiftet.
            </seg>
            <seg n="25f67231">
              Men om vi läser budgetpropositionen ser vi tydligt ändå vilken
              effekten skulle bli av konstruktionen med en förbränningsskatt.
              Den skulle innebära att sophämtningstaxan runtom i landet kommer
              att höjas med 300400 kr för vanliga hushåll. Det är en skattehöjning
              som läggs ovanpå världens redan högsta skattetryck och som drabbar
              de vanliga hushållen. Det är, herr talman, en skattehöjning som
              vad jag har kunnat se så kallade privatekonomer, som analyserar
              vad som händer i privatekonomin nästa år, inte har kunnat ta någon
              hänsyn till. Det verkar som om de inte ens känner till den. Den
              här förbränningsskatten är dessutom en skatt som det inte går
              att motivera miljömässigt. Den har snarast helt miljöovänliga
              effekter, eftersom förbränning av avfall är en bra lösning om
              man jämför med till exempel deponering eller kostsam återvinning
              av sopfraktioner som är olönsamma att försöka återvinna. Det skulle
              vara intressant att höra från utskottets ordförande hur man motiverar
              denna felaktigt tänkta nya skatt som i slutändan bara kommer att
              drabba hushållen.
            </seg>
            <seg n="6e27e255">
              Herr talman! Jag är snart färdig, även om min talartid tycks
              vara slut.
            </seg>
            <seg n="330b10a4">
              Senare i år kommer vi att debattera de så kallade 3:12-reglerna.
              Regeringen har nu till sist kommit loss med en proposition som
              ska förändra de här reglerna och innebära mer företagsvänliga
              bestämmelser. Det är då intressant att notera att man i den propositionen
              i huvudsak uppehåller sig kring hur man ska förhindra människor
              från att bilda företag. Denna så kallade preventionsfaktor diskuteras
              sida upp och sida ned. Det sker nästan inga förbättringar utan
              att det samtidigt i huvudsak föreslås försämringar. Av det av
              många förväntade förbättrade företagsklimatet blev alltså egentligen
              ingenting, utan signaleffekten har blivit att företagare och potentiella
              företagare noterar att det enda som kan skapa ett bättre företagsklimat
              måste bli en ny regering.
            </seg>
            <seg n="f3b5b0fa">
              Herr talman! Summa summarum: Vår uppgift i alliansen är att forma
              fortsatt tillförsikt i vårt land, så att vi i Sverige kan få en
              regering som kan ta itu med uppgiften att genom en förändrad skattepolitik
              säkra företagande, ett arbetande Sverige och därmed det framtida
              välståndet.
            </seg>
            <seg n="f18544b2">
              Jag yrkar ingenting eftersom man redan har yrkat.
            </seg>
          </u>
          <note n="69924fa1">
            Anf. 47 GUNNAR ANDRÉN (fp):
          </note>
          <u who="lennart_hedquist_18ea1a" xml:id="i-1b4ed7e6a07e895e-0" n="a042bced" prev="i-9eb9b354ac7ba935-0">
            <seg n="790fb606">
              Herr talman! Högt uppskattade svenska folk! Ärade åhörare! Sverige
              är ett bra land att leva i. Det är ett rikt land. Men så rikt
              är inte Sverige att vi har råd med detta skattesystem.
            </seg>
            <seg n="dea48fce">
              På en punkt kan man emellertid lita på Socialdemokraterna. När
              det gäller skattepolitiken är detta parti Sveriges mest konservativa
              parti. Alla skatter går i en riktning. De går alltid uppåt.
            </seg>
            <seg n="e03df4f9">
              Herr talman! I grund och botten har jag i detta anförande bara
              dåliga nyheter att komma med. De består i att Folkpartiet egentligen
              inte har några nyheter att komma med. Vi har samma skattepolitik
              i år som vi hade förra året, och med all sannolikhet kommer vi
              att ha samma skattepolitik även nästa år för vi tror på det vi
              står för.
            </seg>
            <seg n="0994a0be">
              Man kan gå tillbaka långt i tiden för att hitta den ideologiska
              grunden för den skattepolitik som vi står för. År 1936 gav Bertil
              Ohlin ut boken Fri eller dirigerad ekonomi? Där myntas begreppet
              det måste löna sig att arbeta. Då kommer jag att tänka på, om
              man vet något om vad som hände 1937, att Bertil Ohlin myntade
              begreppet det glömda Sverige vid FPU-kongressen i Bro. Jag tror
              att det var 1937. Det finns alltså en ideologi att gå tillbaka
              till.
            </seg>
            <seg n="a03aee21">
              Skatteverket Sverige är mycket effektivt. Det driver in ungefär
              99 %, eller något däröver, av de debiterade skatter och avgifter
              som finns. Det är en mycket hög siffra. Men problemet är att så
              många potentiella skattebetalare, trots all retorik om solidaritet,
              avstår från att delta i detta system, från att finansiera vår
              generella välfärd. Det är ett jättelikt etiskt problem som vi
              har att skattebördan inte uppfattas som rättvist fördelad.
            </seg>
            <seg n="2a5cbf6a">
              En av de viktigaste sakerna för en ny regering, som jag ser det,
              är att se till att vi får fler skattebetalare genom lägre skattesatser.
              Den nuvarande majoriteten har inte den förmågan även om de säger
              något annat. Vi måste se till att få fler skattebetalare genom
              lägre skattesatser. Då måste vi också se till att sänka de viktigaste
              skatterna först.
            </seg>
            <seg n="dc8f0814">
              Folkpartiet och Socialdemokraterna tog i början av 90-talet,
              genom 1990 års skattereform, ett mycket stort ansvar för att,
              i strid med många andra partier, reformera det skattesystem som
              den tidigare finansministern Kjell-Olof Feldt hade betecknat som
              perverst. Tyvärr har Miljöpartiet och Vänsterpartiet under åren
              haft ett betydande inflytande så att stora delar av detta principiellt
              mycket väl genomtänkta skattesystem deformerats. Vi har fått ett
              lapptäcke av reduktioner, kompensationer och upp- och nedtrappningar
              som trasslat till skatteskalorna. Därför behöver Sverige en ny
              skattereform som gör att vi får fler skattebetalare och lägre
              skattesatser.
            </seg>
            <seg n="d24a5f96">
              Jag tror att en av de viktigaste saker som deformerat skattesystemet
              är frångåendet av den princip som Socialdemokraterna och Folkpartiet
              en gång i tiden var så eniga om, nämligen att högsta marginalskatten
              skulle vara 50 %. I Folkpartiets förslag avvecklar vi den så kallade
              värnskatten. Vi kan dock inte göra det med en gång, utan vi säger
              att vi behöver två år på oss, både 2006 och 2007. Så är det. Man
              kan inte ha råd med allting.
            </seg>
            <seg n="0603dd0e">
              Arbetande pensionärer är en väldigt speciell grupp. Karin Pilsäter
              talade tidigare om problemen med demografin, men vi menar att
              arbete alltid måste löna sig. Man kan tycka att det gäller en
              liten grupp, men vi har för vår del tagit fasta på att regeringen
              för sju år sedan lovade att se över beräkningsschablonen bakom
              de nuvarande nivåerna för den särskilda löneskattesatsen. De skulle
              behöva sänkas för att stimulera fler människor, som har mycket
              att ge, till att vara kvar längre och bidra till vår gemensamma
              välfärd. Det är lite sorgligt att man inte ser detta.
            </seg>
            <seg n="e6d821a8">
              Vi föreslår också att förmögenhetsskatten halveras redan för
              2006. Nu är det så, vilket jag sagt många gånger i denna kammare,
              att förmögenhetsskatt inte är något som i grund och botten strider
              mot liberal ideologi. Däremot har formerna för den fått helt groteska
              konsekvenser. Den har i praktiken blivit, som Skatteverkets generaldirektör
              Sjöstrand säger, en frivillig skatt.
            </seg>
            <seg n="f14b563f">
              Vår nuvarande finansminister är nöjd med att två tredjedelar
              eller något mer jag kommer inte ihåg procentsiffran, kanske 80
              % av förmögenhetsskatten betalas av den rikaste kvartilen. Han
              är nöjd med detta. Men jag måste säga, herr talman, att det är
              en katastrof. Det är en katastrof, för det betyder att någon annan
              än de verkligt rika människorna i det här landet betalar bortåt
              en tredjedel av förmögenhetsskatten. Och vi vet vad det beror
              på. Det beror på att en stor del av förmögenhetsskatten drabbar
              vanliga människor och deras fastigheter, de hus de bor i. Så är
              det. Jag är mycket missnöjd med att finansministern är så nöjd
              och anser att förmögenhetsskatten slår rätt. Jag anser att det
              är en katastrof att den slår så felaktigt, att det inte finns
              något samband mellan förmögenhet och hur man tar ut skatten.
            </seg>
            <seg n="ac39a051">
              Med hänsyn till att tiden är begränsad ska jag gå vidare och
              ta upp just fastighetsskatten som jag råkade nämna tidigare. Också
              den är en fullständigt felaktig skatt i den bemärkelsen att den
              bryter mot tre viktiga skatteprinciper. Den bryter mot förmågeprincipen,
              eller skatt efter bärkraft. Den bryter mot likviditetsprincipen;
              du kan inte sälja en gavel eller taket för att ha råd med skatten.
              Den bryter även mot några andra principer.
            </seg>
            <seg n="711003e4">
              När finansministern säger att det är bra att vi nu ökar antalet
              personer som hamnar under begränsningsregeln, från 119 000 i år
              till 202 000, genom att höja gränsen från 5 % till 4 % en del
              säger att man sänker gränsen, men i själva verket höjer man den
              menar jag att det är ett strålande bevis på att man inte förstått
              att förmågeprincipen är den viktigaste principen för beskattning.
              Det vore bra om Socialdemokraterna förstod att om man höjer den
              skatten på det sättet måste vanliga människor spara någon annanstans.
            </seg>
            <seg n="ce964bec">
              Jag har, herr talman, många gånger i denna talarstol frågat Socialdemokraterna,
              Miljöpartiet och Vänsterpartiet: Vad ska vanliga människor spara
              på när de får höjd fastighetsskatt? Vad ska de spara på? Trots
              att jag ställt frågan många gånger har jag aldrig någonsin fått
              ett svar aldrig någonsin. I stället får jag alltid motfrågan:
              Vad ska staten spara på? Jag lovar att svara på det när ni svarat
              på frågan vad vanliga människor ska spara på när de får tusentals
              kronor mer i fastighetsskatt. Det är många som får det.
            </seg>
            <seg n="cff55089">
              Jag ska slutligen ta upp ytterligare två skatter. Den ena är
              flygskatten. Skatteutskottet, som det finns en talesman för här
              i kammaren, har godkänt att man ska införa en flygskatt i detta
              land på så lösa grunder att man inte kan acceptera det, särskilt
              inte när Danmark tar bort den flygskatten på samma grunder som
              den nu föreslås införas i Sverige. Flygskatten, oavsett vilken
              form den har, motiveras av miljöskäl, men det finns inga faktiska
              sådana skäl. Den hotar linjer som går till Kristianstad, Arvidsjaur,
              Vilhelmina, Lycksele, Trollhättan, Mora och många andra ställen.
              Till och med flyglinjer till Sturup och Skavsta hotas.
            </seg>
            <seg n="70f16dd1">
              Allra sist, herr talman, vill jag ta upp energibeskattningen
              på elektricitet. Detta framgår, vill jag berätta för de ärade
              åhörarna, av det särskilda yttrande som Folkpartiet från skatteutskottet
              avgivit i finansutskottet. En ny kilowattimme i Ringhals drabbas
              från den 1 januari av följande nya skatter: höjd effektskatt,
              höjning av energiskatten på el med 0,6 öre per kilowattimme, en
              indexuppräknad elskattesats på 0,1 öre per kilowattimme, elleverantörernas
              egenförbrukning görs skattepliktig och slutligen läggs mervärdesskatt
              på allt detta.
            </seg>
            <seg n="62c59a4b">
              Herr talman! Denna illustration till en liten skattehöjning visar
              hur felaktigt det svenska systemet är. Skatt på skatt lagras på
              varandra, och det är Sveriges centrala problem. Sverige är rikt,
              men så rikt är det inte att det klarar dessa skatter.
            </seg>
          </u>
          <note type="speaker" n="bf5e1e37">
            Anf. 48 PER LANDGREN (kd):
          </note>
          <u who="per_landgren_4f4db0" xml:id="i-75d05b7228bd00fe-0" n="12e33370">
            <seg n="ca8feeb3">
              Herr talman! Visst, det är för sent att för 2006 ta några nya
              grepp om de svenska skatterna, men det ges å andra sidan alldeles
              för få tillfällen att ägna sig åt det svenska skattesystemet mer
              principiellt.
            </seg>
            <seg n="2f134826">
              Jag skulle inte hävda att Kristdemokraternas egen skattepolitik
              i alla delar uppfyller och tillfredsställer de principer som jag
              i mitt anförande nu vill föra fram. Men vi har en klar ambition,
              och vi vill vara självkritiska och ha en strävan att kunna stå
              för ett skattesystem i Sverige som är etiskt och skattesrättsligt
              legitimt.
            </seg>
            <seg n="79c024e3">
              Jag har suttit i skatteutskottet, herr talman, sedan 2002 och
              har därför fått arbeta en del med svenska skatter och de myndigheter
              som utskottet har beredningsansvaret för. Det har varit en förmån.
              Jag har också inom politiken haft anledning att arbeta med moralfilosofi
              och etik och en del av de intressanta och livsavgörande frågeställningar
              som dessa begrepp innefattar. Och jag tänkte summera något.
            </seg>
            <seg n="90143404">
              Debattörer som jag flera gånger har mött har tillhört den utilitaristiska
              skolan. Det kan gälla medicinsk etik eller annan etik. En utilitarist
              ser till konsekvenserna och inte till de handlingar som leder
              till konsekvenserna. Utilitaristen vill maximera nyttan för så
              många som möjligt. Men den etiska tradition som jag ansluter mig
              till vill se till handlingarnas karaktär och hävdar dessutom att
              människan i alla lägen är ett mål i sig. En kränkning av en enskild
              person är moraliskt felaktig oavsett hur mycket nytta den kan
              tänkas göra för andra människor.
            </seg>
            <seg n="996a4479">
              Någon kanske undrar varför jag talar om utilitarismen i en debatt
              i riksdagen om skatter, men det finns ett syfte med det. Socialdemokraterna,
              som har regerat Sverige i 70 års tid, inte helt obrutet men nästan,
              tycks nämligen ha en syn på skatter som inte skiljer sig från
              utilitaristens syn på etik. Det främsta målet är att få in skattemedel.
              Hur detta går till är inte lika viktigt. Målet är alltså viktigare
              än medlen.
            </seg>
            <seg n="3ae97d34">
              Människorna som betalar skatt betraktas, som jag har uppfattat
              det, som ett kollektiv, en massa som man blir solidarisk med först
              efter att skatterna har samlats in och bidrag ska betalas ut.
              Utifrån min bedömningshorisont finns det självklart solidaritet
              inom socialdemokratin, men som jag har sagt verkar den se till
              målet och inte till medlen. Vägen dit, till det goda samhället,
              blir inte lika viktig. Detta tvingar långt fler in i bidragsberoende
              än vad som är nödvändigt.
            </seg>
            <seg n="073ae903">
              Hushållsekonomierna för låginkomsttagare skulle inte riktigt
              gå ihop om inte bostadsbidrag eller barnbidrag fanns. Men det
              som blir stötande är att låginkomsttagare betalar in sina egna
              bidrag i form av skatter, inte sällan flera gånger om.
            </seg>
            <seg n="37f75c20">
              Det här strider mot de allra innersta av Kristdemokraternas värderingar.
              För det första strider de höga inkomstskatterna mot vår syn på
              människovärdet. Varje människa har grundläggande rättigheter att
              förverkliga sina egna idéer och livsprojekt, men när så stora
              delar av hennes inkomster tas ifrån henne hindras de här fri-
              och rättigheterna på ett avgörande sätt. Medborgarnas val blir
              inte fritt, som finansministern talade om tidigare.
            </seg>
            <seg n="3d8ed3aa">
              För det andra strider de höga inkomstskatterna, för framför allt
              låginkomsttagare, och bidragssystemen mot principen om subsidiaritet.
              Enligt subsidiaritetsprincipen ska så många beslut som möjligt
              fattas på lägsta tänkbara nivå som är effektiv. Om beslut ska
              flyttas upp måste det finnas mycket starka skäl för det. När finansministern,
              regeringen och majoriteten tar så stora delar av inkomsttagarnas
              inkomster och ger tillbaka delar av dem i form av bidrag enligt
              principer som regeringskollektivet och majoriteten noga har utformat
              avvisas indirekt subsidiaritetsprincipen. Den här principen förutsätter
              ju ekonomiskt självstyre.
            </seg>
            <seg n="8121628b">
              Hur motiverar då finansministern, till exempel, sitt agerande?
              Hur motiverar skatteutskottets ordförande sitt? Jo, det är här
              som utilitarismen kommer in. Det är min bedömning, men jag vill
              kalla det här för fiskal utilitarism. Finansministern, regeringen,
              socialdemokratin ser först och främst till statsfinanserna, men
              medlen bortser de ifrån. Statsfinanserna måste säkras till varje
              pris. Folk ska då bete sig som Socialdemokraterna vill för att
              kunna få bidrag, och då maximeras statsnyttan. Till på köpet lyckas
              man skapa ett intryck hos stora grupper av att det är andras skatter
              som betalar just deras bidrag och välfärden för just dem. Jag
              har sett detta under de här fyra åren, och också tidigare, vad
              gäller hur man motiverade arvsskatten, hur man motiverar förmögenhetsskatten,
              hur man bortser från problemen när man tillämpar arvsskatten,
              avskaffar arvsskatten, avskaffar delar av den och sedan hela.
              Jag har sett det också när det gäller fastighetsskatten, inkomstskatterna,
              pomperipossaeffekter inom företagsbeskattningen etcetera.
            </seg>
            <seg n="49cf2b7a">
              Vi kristdemokrater vänder oss mot utilitarismen inom ekonomin,
              inom skatteområdet, inom moralfilosofin över huvud taget. Ingen
              ska behöva betala skatt på sin arbetsinkomst, sitt boende eller
              sitt företagande som berövar dem grundläggande fri- och rättigheter
              eller möjligheten att välja fritt. De höga inkomstskatterna, fastighetsskatterna,
              fåmansbolagsreglerna och den godtyckliga förmögenhetsskatten är
              några av de tydligaste exemplen. De motiveras djupast sett av
              den fiskala utilitarismen, statsnyttan.
            </seg>
            <seg n="003730f8">
              Etik och hävdvunna skatterättsliga principer som Socialdemokraterna,
              som jag förstår det, har övergett är ju till för att förhindra
              övergrepp från staten, fiskala övergrepp. Det handlar om likviditetsprincipen,
              skatteförmågeprincipen, som vi hörde nämnas förut, neutralitetsprincipen,
              minsta-offer-principen, för att nämna några, och sedan också en
              etik som värnar just grundläggande värden, mänskliga fri- och
              rättigheter.
            </seg>
            <seg n="cb907c40">
              Kristdemokraterna är ett parti som vill säkerställa att stat
              och kommuner har resurser för att uppfylla de åtaganden som vi
              tillsammans anser utgör det gemensamma bästa. Det är viktigt,
              oerhört viktigt. Men vi menar att en ansvarsfull offentlig sektor
              måste kombineras med en etiskt legitim skattepolitik. Socialdemokraterna
              har blivit ett parti som endast har målen för ögonen ni får bevisa
              motsatsen och detta till priset av hur medlen drabbar enskilda,
              hur sättet att ta in skatter drabbar barnfamiljer, äldre, företagare,
              fastighetsägare. De får sin tillvaro förstörd genom sättet att
              dra in medel till statskassan.
            </seg>
            <seg n="d9cbaede">
              Med en annan regering skulle vi få till stånd en annan tingens
              ordning. Kanske skulle också det socialdemokratiska arbetarepartiet
              kunna vinna insikten om att skattepolitik också kräver en bättre
              etik om man under oppositionstiden fick analysera inte bara målen
              utan också hur skatter drivs in, de som nu svenska folket dras
              med.
            </seg>
            <seg n="7ece3ef4">
              Etik och moral handlar alltså inte bara om hur vanligt folk,
              medborgare, på olika sätt försöker undvika skatter, utan det handlar
              också om hur staten, statsmakterna, tar in de här skatterna.
            </seg>
          </u>
          <note type="speaker" n="782e4780">
            Anf. 49 JÖRGEN JOHANSSON (c):
          </note>
          <u who="jorgen_johansson_5a4bc5" xml:id="i-e9f0cd72da78fe54-0" n="f3421499">
            <seg n="6591fc03">
              Herr talman! Människors, kommuners och regioners självbestämmande
              är självklart i det samhälle som Centerpartiet vill bygga. Makten
              ligger lokalt, och i de fall där den lokala beslutsförsamlingen
              inte klarar uppgiften delegeras makten uppåt. Skattesystemet ska
              formas så att individers och familjers självbestämmande sätts
              i centrum. Målet blir med den grundsynen att vi ska komma bort
              från bidragsberoende. De skatter som finns ska vara förutsägbara
              för den enskilda människan samtidigt som varje politisk församling
              har ett oinskränkt ansvar att se till att varje skattekrona används
              på ett effektivt sätt.
            </seg>
            <seg n="36493e84">
              Skatterna finansierar vår välfärd. Garanten för välfärden framstår
              kommunen att vara för de flesta människor. Det är därför viktigt
              att kommunerna ges rimliga och långsiktiga förutsättningar att
              klara sin verksamhet. Grundläggande för detta är ett kommunalt
              självstyre som har ett reellt innehåll och inte, som i dag, är
              ett system som existerar på nåder från regeringen.
            </seg>
            <seg n="934656e3">
              Förändringar behövs för att stimulera styret av respektive politisk
              nivå så att förutsättningar ges för tillväxt i hela samhället.
              Centerpartiets grundsyn för det officiella styret med den enskilda
              människan som utgångspunkt skapar den samhällsstrukturen och viljan
              till engagemang.
            </seg>
            <seg n="8d013a66">
              Herr talman! Vår förmåga att klara välfärden är beroende dels
              av fler arbetade timmar, dels av mer företagande. I det arbetet
              gäller det att ta till vara den kompetens som den äldre arbetskraften
              står för. En översyn bör därför göras för att skapa incitament
              för hur vi ska locka alltfler att stanna kvar några år extra på
              arbetsmarknaden.
            </seg>
            <seg n="a4fa1284">
              Företagandet måste stimuleras, och då främst de små och medelstora
              företagen. Här handlar det om regelförenklingar för att minska
              företagens administrativa börda. Här handlar det om avskaffande
              av medfinansieringsansvaret. Här handlar det om att erbjuda företagaren
              rimliga ekonomiska villkor. En del i det arbetet är att förbättra
              kapitalförsörjningen genom möjlighet till uppskjuten kapitalvinstbeskattning.
              Här handlar det om stimulans till företagande genom möjlighet
              till starta-eget-sparande för att vanligt folk ska kunna bli egna
              företagare.
            </seg>
            <seg n="bd7e88ca">
              Samtidigt som de här satsningarna sker på företagande är det
              viktigt att visa entreprenörer uppskattning och också inse att
              de som satsar på att bli entreprenörer ska tillåtas bli rika.
              Det måste löna sig att ta en risk, risken att bli företagare.
              Här måste vi alltså få fram en attitydförändring, både hos politiker
              och hos allmänheten i övrigt.
            </seg>
            <seg n="936244ea">
              Förr fanns en tumregel att om man skapade ett arbete inom byggsektorn
              så skapade man tre andra jobb i samhället. Då vi vet att landets
              fastighetsunderhåll är eftersatt vill vi från Centerpartiet stimulera
              underhållsarbetet i byggnader. Vi vet att uppföljningar visar
              att de gamla ROT-bidragen gett samhället tre och en halv gång
              tillbaka av satsat kapital. Det visar att en sådan satsning tvättar
              många svarta jobb vita.
            </seg>
            <seg n="626fa459">
              Samma synsätt har vi på hushållstjänsterna. Vi vet att närmare
              60 % av svenskarna är intresserade av att köpa sådana tjänster.
              Det är alltså ett sätt att dels tvätta svarta jobb vita, dels
              öka jämställdheten i samhället och dels stimulera företagen.
            </seg>
            <seg n="a0fd9030">
              Företagandet i Sverige är under förvandling. Utslagning av företag
              sker på grund av globaliseringen. Detta är på gott och ont på
              ont om kvalificerad produktion försvinner från landet, på gott
              om företagen kan möta bortfallet med nya och mer högteknologiska
              jobb som är anpassade till framtiden. Det vi ska konkurrera med
              är länder som har råvaror, kunskap och lägre personalkostnader.
            </seg>
            <seg n="05737569">
              I Sverige har vi en betongindustri som är kvalitativt högtstående
              och väl decentraliserad över landet. Det är en industri som i
              dag är beroende av naturgrus för sin produktion. Nu höjer regeringen
              skatten på naturgruset rejält. Än värre framstår höjningen när
              man konstaterar att skatten också höjdes rejält så sent som för
              ett par år sedan. Regeringens agerande med denna enorma skattehöjning
              framstår alltså som ett direkt dråpslag mot en näring.
            </seg>
            <seg n="ac6ce32d">
              Än mer beklämmande blir det när man är medveten om att forskning
              pågår inom näringen för att finna alternativ till naturgruset
              som barlastmaterial i betongen. Vad näringen behöver är ytterligare
              två år för att få fram forskning så att rönen kan omsättas i produktion.
              Den tiden får man inte av regeringen.
            </seg>
            <seg n="4352820c">
              Det som nu riskerar att ske är att regeringen motar en näring
              ut från landet till våra baltiska grannländer, där såväl råvara
              som kompetens, låga skatter och billig arbetskraft finns. Möjligheten
              att transportera betongelement över Östersjön är heller inget
              problem då regeringen genom detta agerande starkt bidrar till
              att subventionera transporten via skattepålagor på hemmaplan.
              Det är knappast så här en målinriktad och konstruktiv näringspolitik
              bedrivs.
            </seg>
            <seg n="340dc58c">
              Skatteinstrumentet sägs användas för att nå ett miljöinriktat
              mål. Det har jag all respekt för. Jag delar också uppfattningen
              att vi bör komma ifrån användandet av naturgrus på sikt. Men det
              målet ska i det korta perspektivet vägas mot andra mål. Grundläggande
              är att målet om en god miljö och målet om en stabil välfärd vägs
              samman till en helhetssyn så att tillväxt, bra miljö och arbetstillfällen
              blir en väsentlig del av det framtida samhället. Den markanta
              skattehöjningen på naturgrus måste därför ifrågasättas.
            </seg>
            <seg n="b033ef40">
              Herr talman! För den enskilda människan är boendet en av hörnstenarna
              i tillvaron. Det är därför viktigt att ge människor rimliga kostnader
              för sitt boende. Här framstår en mängd faror i det socialdemokratiska
              budgetförslaget.
            </seg>
            <seg n="43ccd8e4">
              Fastighetsskatten är en faktor som påtagligt påverkar boendet.
              Det är en skatt som framstår som baserad på ett lotterisystem.
              Skatten är utformad på ett godtyckligt sätt och uppfyller inte
              de grundkrav man kan ställa på en skattelagstiftning. Här behövs
              förändring!
            </seg>
            <seg n="07b20ed0">
              Centerpartiet har ett genomarbetat förslag där vi sänker fastighetsskatten
              med 25 %. Vi lägger dessutom ett tak på markbeskattningen om 300
              000 kr, och fastigheter undantas från förmögenhetsbeskattning.
              Vi föreslår en översyn av indelningen av värdeområden och införande
              av en medianmetod i beräkningen av fastighetsskatten. Förslaget
              innebär att de abnorma fel som finns saneras bort och att skatten
              därmed framstår som mindre bisarr än i dag. Det är alltså en radikal
              förändring av dagens fastighetsskatt. Målet för Centerpartiet
              är dock att på sikt avveckla fastighetsskatten.
            </seg>
            <seg n="c6d551b6">
              Andra faktorer som påverkar den enskildes boendekostnad är skatten
              på el men kanske främst effekterna av den så kallade Brasutredningen,
              en modell vars syfte var att via skatt styra förbränningen av
              fossilt avfall. Som förslaget nu är framstår skatten som en direkt
              fiskal skatt och uppfyller alltså inte kravet att vara ett effektivt
              styrmedel i miljöhänseende. Följden blir att hushållens avfallskostnad
              ökar med drygt 30 %, utöver den ordinarie avgiftshöjning som hushållen
              har, alltså en helt oacceptabel kostnadsutveckling som direkt
              drabbar den enskilde via höjda hyror.
            </seg>
            <seg n="60b994f8">
              Detsamma vad gäller styrningen i miljöhänseende kan man se i
              fråga om skatten på flygresor. Förutom att den framstår som direkt
              fiskal saknar denna skatt den miljöstyrning som man säger sig
              eftersträva. I stället kommer flygskatten att medverka till nedläggning
              av flyglinjer med svagt underlag och därmed bidra till en accelererande
              social och regional klyvning i Sverige. Från Centerpartiet ser
              vi i stället fram emot styrmedel för att minska flygtrafikens
              miljöpåverkan via EU-nivån.
            </seg>
            <seg n="f9d0a456">
              Herr talman! Centerpartiets budgetförslag prioriterar tillväxt
              genom stimulans av företagen. Ödesfrågan i samhället i dag är
              sysselsättningen, en fråga där regeringen helt uppenbart har misslyckats.
              Då tillväxten är förutsättningen för hela vårt välfärdssamhälle
              måste förändringar ske för att vi ska lyckas.
            </seg>
            <seg n="69a36f24">
              Vi lever i dag i en global värld som kräver nya lösningar. Vi
              kan inte lösa dagens och morgondagens problem med gårdagens lösningar.
              De lösningar vi ser i det budgetförslag som regeringen lägger
              fram är kortsiktiga lösningar. Centerpartiets anslag i de motioner
              vi väckt ger framtidslösningar och svar på många av morgondagens
              problem.
            </seg>
          </u>
          <note n="5ce335d6">
            Herr talman! Jag yrkar därmed bifall till reservation 6 under
            punkt 3.
          </note>
          <note type="speaker" n="c5124b58">
            Anf. 50 SUSANNE EBERSTEIN (s):
          </note>
          <u who="susanne_eberstein_8c0e2d" xml:id="i-bad8d43c6713f2cf-0" n="def2d313">
            <seg n="7d891b41">
              Herr talman! Skattepolitikens främsta syfte är att finansiera
              välfärden.
            </seg>
            <seg n="021c09d5">
              Välfärd är ett stort ord. Men vad betyder det? För oss socialdemokrater
              är välfärd att vara trygg när livet förändras, när man blir äldre
              eller familjen blir större. Det är att vara trygg när det oväntade
              sker, om man förlorar sitt jobb eller blir sjuk.
            </seg>
            <seg n="069adf3a">
              Men välfärd handlar också om bra förskolor, om bra skolor där
              alla barn får kunskap och chans att utvecklas, om en sjukvård
              som vi alla vet finns när vi behöver den, om att tänderna inte
              ska vara ett klassmärke och om att få åldras med värdighet.
            </seg>
            <seg n="7dbe5e70">
              Vi tycker, till skillnad mot en del andra, att vi ska betala
              för denna trygghet gemensamt med våra skatter du som jag, var
              och en efter förmåga.
            </seg>
            <seg n="f8e1ac68">
              Vi vill dessutom att skatterna ska vara utformade så att de stimulerar
              till arbete, investeringar och utveckling och till minskade sociala
              och ekonomiska orättvisor. Därför behövs rättvisa skatter. Och
              skattesystemet måste självklart hela tiden ses över och anpassas
              till den verklighet som råder.
            </seg>
            <seg n="7788b478">
              Hur skatterna ska vara utformade, vilka som ska betala, hur höga
              respektive låga de ska vara är frågor som ständigt debatteras.
              Många har synpunkter. De flesta vill ha lägre skatter, vill ta
              bort skatter eller vill att andra ska betala skatterna. Samtidigt
              krävs mer resurser till äldrevården, sjukvården, skolan, mer pengar
              till polisen, större satsningar på infrastrukturen, mer stöd till
              glesbygden för att ta några exempel. Avvägningarna blir fortsatt
              mycket viktiga.
            </seg>
            <seg n="8d67d665">
              Utmaningarna inför framtiden är stora. Arbetslösheten är fortfarande
              för hög och sysselsättningen för låg. Klyftorna måste minska,
              jämställdheten öka och välfärden förbättras.
            </seg>
            <seg n="94cd1564">
              Globaliseringen ställer också Sverige inför nya utmaningar. Ett
              skatteuttag på dagens nivå är fortsatt möjligt, menar vi socialdemokrater,
              men kräver att skattesystemet värnas genom breda skattebaser.
            </seg>
            <seg n="b19b4c06">
              En rad stora förändringar har skett sedan skattereformen 1991
              både i samhället i stort och i skattesystemet. En översyn av skattesystemet
              kommer därför att påbörjas under 2006. Jag tycker att det vore
              bra om Folkpartiet kunde vara med på den översynen, precis som
              partiet var förra gången.
            </seg>
            <seg n="e2ff0ea8">
              Herr talman! Årets budget, som vi har gjort tillsammans med v
              och mp, innehåller flera positiva skattenyheter. Mycket glädjande
              är att vi kan ta det sista steget i kompensationen för egenavgifterna
              som infördes under 1990-talets budgetsanering. Kostnaden för det
              är nästan 7 miljarder kronor, som alltså läggs tillbaka till skattebetalarna.
              Dessutom höjer vi grundavdraget som en del i den gröna skatteväxlingen.
              Det sänker inkomstskatten med ytterligare 2 ½ miljarder 2006.
            </seg>
            <seg n="36ef7b34">
              Småföretagens villkor förbättras genom flera åtgärder. Reformeringen
              av de så kallade 3:12-reglerna fullföljs 2006. Småföretagens skatter
              sänks med över 1 miljard kronor. Det har vi inte hört om här tidigare
              i kammaren.
            </seg>
            <seg n="f7131a0c">
              År 2005 infördes ett system för handel med utsläppsrätter inom
              EU. Nu föreslår vi att koldioxidskatten avskaffas helt för de
              företag inom industrin som handlar med utsläppsrätter. Skatten
              slopas också för den högeffektiva kraftvärmen och sänks för övriga
              anläggningar i energisektorn inom handelssystemet.
            </seg>
            <seg n="9faa2d12">
              Skatten på annonser i allmänna nyhetstidningar sänks från 4 till
              3 % och reklamskatten i övrigt från 11 till 8 %. Samtidigt höjs
              gränsen när skatt måste betalas från 12 till 50 miljoner kronor.
              Totalt gör detta en skattesänkning på 300 miljoner kronor.
            </seg>
            <seg n="7a426569">
              För att mildra effekterna av det höga bensinpriset föreslås milavdraget
              höjas för bilresor från 17 till 18 kr för resor till och från
              arbetet och resor i tjänsten.
            </seg>
            <seg n="aed9870a">
              Herr talman! Skattefusk snedvrider konkurrensen i ekonomin, skadar
              legitimiteten i skattesystemet och är i förlängningen ett hot
              mot välfärden. Det ekonomiska behovet av att alla gör rätt för
              sig har ökat i och med att en växande del av befolkningen ska
              försörjas av en minskande andel yrkesaktiva. Regeringen har lagt
              fram en handlingsplan med ett omfattande åtgärdspaket för de närmaste
              åren mot den ekonomiska brottsligheten. Som ett led i bekämpningen
              av skattefusk pågår ett arbete med ett system för schablonbeskattning
              av småföretagare, krav på typgodkända kassaregister inom kontantbranscherna,
              byggentreprenadavdrag i bygg- och anläggningsbranscherna, förbättrat
              administrativt samarbete på skatteområdet och ändrade regler för
              F-skatt.
            </seg>
            <seg n="fabff22a">
              Vad vill då oppositionen? Grunden för högeralliansens möjligheter
              att genomdriva sin politik måste vara en gemensam syn på hur politiken
              ska finansieras. Men genomgången av deras budgetförslag visar
              att det fortfarande är långt kvar till en gemensam syn och ett
              gemensamt slutresultat. Hur ska det bli med fastighetsskatten?
              Hur ska det bli med bolagsskatten, drivmedelsskatten och värnskatten?
              Det är helt öppna frågor.
            </seg>
            <seg n="dda83cdb">
              Sedan förra året har högeralliansen lyckats enas kring förslag
              om förändringar i inkomstskatterna. Och partierna i alliansen
              är eniga om att slå mot avdragsrätten för fackföreningsavgiften
              och a-kassan. På andra områden har de förfinat och utvecklat de
              punkter där man i princip var överens redan för ett år sedan.
              Det gäller exempelvis förmögenhetsskatten och avdrag för hushållsnära
              tjänster.
            </seg>
            <seg n="3823f5f9">
              Centern har i år tagit ledartröjan från Moderaterna när det gäller
              skattesänkningsförslag. Centern vill nämligen sänka skatterna
              för 2006 med 38,3 miljarder medan Moderaterna nöjer sig med 28,4
              miljarder.
            </seg>
            <seg n="de61a1a7">
              Men detta, gott folk, är bara början. Enligt rapporter från ett
              skatteseminarium i går är målet för högeralliansen att komma ned
              till OECD-nivå, vilket skulle betyda skattesänkningar med 250
              miljarder. Det motsvarar en femtedel av välfärdskostnaderna. Jag
              utgår ifrån att ni som vanligt inte tänker berätta vilka välfärdsposter
              ni tänker ta bort.
            </seg>
            <seg n="bf995fc5">
              Ett udda inslag i årets budgetmotioner är Moderaternas förslag
              om höjd moms på personbefordran. Det blir dyrare att resa kollektivt.
              Förslaget motiveras av höjda reseavdrag för dem som åker egen
              bil.
            </seg>
            <seg n="f6d85637">
              Konstateras kan dock att man inom alliansen inte är överens om
              hur utgifterna i ett borgerligt budgetalternativ ska finansieras.
              Det handlar om ett glapp på mellan 15 och 20 miljarder kronor.
            </seg>
            <seg n="5f544089">
              Fakta är att borgerliga företrädare ändrar sina förslag och uppgifter
              hela tiden. Deras förslag gynnar främst de redan rika. De låter
              arbetslösa, sjuka och pensionärer betala notan. Det enda konkreta
              förslaget när det gäller arbetsmarknaden är subventionerade hushållstjänster.
              Det är ingen hejd på vad mycket gott som ska åstadkommas om vi
              skattesubventionerar dessa tjänster: Jämställdheten mellan kvinnor
              och män ska öka. En stor svart arbetsmarknad ska bli vit. Arbetslösheten
              ska minska. Barnfamiljers situation ska underlättas, och så vidare.
            </seg>
            <seg n="51fd3e51">
              Nackdelen är att detta kostar pengar och att det måste ställas
              mot andra önskade reformer. Jag tänker direkt på tandvård, äldreomsorg,
              mer pengar till sjukvården. Jag tycker att det är viktigt att
              man funderar noga över vad som är mest angeläget.
            </seg>
            <seg n="d9936221">
              Man säger också att skattesubvention skulle minska svartarbetet
              i städbranschen. Ja, det kanske det skulle göra. Men med det argumentet
              borde man också föreslå skattesubventioner för hotell- och restaurangbranschen,
              taxi, frisörer med flera. Menar alliansen att staten ska skattesubventionera
              alla branscher där svartarbete förekommer?
            </seg>
            <seg n="e5b407fd">
              En annan fråga där alliansens företrädare är flitiga debattörer
              är den om fastighetsskatten. Om jag ska tro rapporteringen i lokala
              medier runtom i landet lovar alliansen att avskaffa fastighetsskatten.
              Vad betyder det?
            </seg>
            <seg n="6a3e74da">
              När jag läser era budgetförslag vill Moderaterna sänka fastighetsskatten
              med 0,1 %, Folkpartiet med 0,15 %, Centern med 0,25 %. Kristdemokraterna
              vill införa ett helt nytt system med ett tak. För mig ter sig
              era förslag som marginella förändringar av uttaget av fastighetsskatt.
              Vem ska kunna lita på vad ni säger?
            </seg>
            <seg n="01d08499">
              Länge hette det att höga skatter är oförenliga med hög tillväxt.
              Men Sverige har haft en tillväxt som varit högre än i både EU-
              och OECD-området de senaste tio åren. Förklaringen ska sökas i
              hur skatteinkomsterna används och hur skattesystemet är utformat.
            </seg>
            <seg n="3fa82393">
              Det höga skatteuttaget i Sverige är för oss socialdemokrater
              ett medvetet val. Skattesystemet ska, som jag inledningsvis framhöll,
              stimulera till arbete, sparande och investeringar samt bidra till
              utjämning och rättvisa. Skattebaserna ska vara breda och stabila.
            </seg>
            <seg n="e0d6c562">
              Vi socialdemokrater är stolta över den generella välfärdspolitiken
              i Sverige som vi betalar med våra skatter, och vi vill värna den
              och fortsätta att utveckla den. Vi tycker att det är viktigt att
              alla får del av välfärden och att alla är med och betalar. På
              så sätt fördelar man också resurser mellan människor och över
              livet.
            </seg>
            <seg n="7806e014">
              Ett jämlikt välfärdssamhälle är ett mjukare samhälle att leva
              i. Det är ett bra samhälle för alla inte bara några.
            </seg>
          </u>
          <note n="4bd2e963">
            För säkerhets skull yrkar jag bifall till förslaget i betänkandet
            och avslag på samtliga reservationer.
          </note>
          <note type="speaker" n="a38c892d">
            Anf. 51 PER LANDGREN (kd) replik:
          </note>
          <u who="per_landgren_4f4db0" xml:id="i-75d05b7228bd00fe-1" n="12e33370">
            <seg n="28bda67a">
              Fru talman! Skatteutskottets ordförande talade vid ett tillfälle
              om legitimitet i skattesystemet, och det var i samband med skattefusk
              och skattebrottslighet. Då vill jag anknyta till detta med legitimitet.
            </seg>
            <seg n="1abb5ff6">
              Legitimitet handlar om att det naturligtvis ska vara lagstiftning
              bakom när skatter tas ut, som i vårt fall. Men man brukar också
              tala om moralisk legitimitet, att legitimitet också har en etisk
              sida.
            </seg>
            <seg n="119e453c">
              Då vill jag ställa den principiella frågan, för att få en grunddiskussion
              innan vi kommer in på detaljerna och de viktiga bitarna: Menar
              skatteutskottets ordförande att det någon gång finns en konflikt
              mellan å ena sidan skattepolitikens mål, att finansiera den gemensamma
              välfärden, som ordföranden lade fast här tidigare, och å andra
              sidan medlen, det vill säga sättet som skatterna tas ut på? Har
              ordföranden någon gång identifierat något problem med medlen,
              alltså någon konflikt mellan medlen och det goda målet i vårt
              skattesystem?
            </seg>
          </u>
          <note type="speaker" n="e3b173d3">
            Anf. 52 SUSANNE EBERSTEIN (s) replik:
          </note>
          <u who="susanne_eberstein_8c0e2d" xml:id="i-bad8d43c6713f2cf-1" n="def2d313">
            <seg n="dd2b8926">
              Fru talman! Det är intressant att prata om moral i den här frågan.
              Kd ligger ju väldigt långt fram i moral man kanske till och med
              är moralistisk, om man går lite för långt där.
            </seg>
            <seg n="92140cc6">
              Per Landgren och jag har tidigare haft den här debatten, och
              jag måste säga att jag inte riktigt förstår vad Per Landgren syftar
              till. När han säger hur skatterna tas ut, menar han då för vem
              de tas ut eller av vilka? Hur de tas ut sköter ju Skatteverket
              om, med skattsedlar, löneuppgifter och sådana saker, så det kan
              inte vara något särskilt problem. Det är möjligt att jag inte
              riktigt förstår det här språket.
            </seg>
            <seg n="b128f2db">
              Jag är alltid lite rädd för de väldigt stora orden, som moral.
              Ett annat stort begrepp är det allmänna rättsmedvetandet, och
              om det skulle få råda i vår lagstiftning skulle det bli ganska
              gräsligt i det här landet, tror jag. Det skulle bli öga för öga
              ganska fort.
            </seg>
            <seg n="8fb5a2d8">
              För mig räcker det att vi har demokratiskt fattade beslut, att
              vi har en bakgrund till våra beslut i utredningar, remissomgångar
              och rundor. Sedan måste skattesystemet, precis som jag sade i
              mitt anförande, hela tiden diskuteras och förändras. Jag hoppas
              att den stora utredning som ska tillsättas kommer att bli någonting
              positivt, och kanske fler partier kan delta i den. Jag har särskilt
              pratat med Folkpartiet och inbjudit dem.
            </seg>
          </u>
          <note type="speaker" n="3a5cfb32">
            Anf. 53 PER LANDGREN (kd) replik:
          </note>
          <u who="per_landgren_4f4db0" xml:id="i-75d05b7228bd00fe-2" n="12e33370">
            <seg n="ac528e10">
              Fru talman! Jag vet inte om det är så konstruktivt att säga att
              någon är moralist bara för att man använder ordet moral. Ordet
              moral som sådant har ju inget med moralism att göra. Om man står
              bakom en form av moral där man menar att det är handlingarna som
              avgör om någonting är rätt eller fel, alltså sättet att göra någonting,
              där man bedömer handlingarnas karaktär, är det den traditionella
              moral som vi för det mesta utgår från i vårt land. Om någon råkar
              klappa till någon och det inte var meningen var det inte så farligt.
              Men om det var meningen blir det plötsligt allvarligt.
            </seg>
            <seg n="7a5bd9de">
              Det finns olika moraliska system eller synsätt. Jag var inne
              på utilitarismen, där man struntar i sättet, medlen, hur man gör
              någonting, och bara ser till konsekvenserna. Man kan också tala
              om värdenihilismen, där det inte finns något som är rätt eller
              fel, eller relativismen, där det kan vara riktigt i ett land men
              felaktigt i ett annat.
            </seg>
            <seg n="aa20e400">
              Då frågade jag bara om skatteutskottets ordförande såg några
              problem med å ena sidan skattepolitikens mål, att finansiera den
              gemensamma välfärden, och å andra sidan sättet som detta sker
              på. Det är en ganska elementär frågeställning.
            </seg>
            <seg n="7afc1217">
              Jag läste i Länstidningen i Östersund, socialdemokratisk, om
              diskussionen om överlikviditet, om lex Uggla, och där säger man:
              Det går inte att driva företag i ett samhälle där godtycke råder.
              Det värsta är att detta godtycke försvaras av socialdemokratiska
              politiker på hög nivå. Där namnges Susanne Eberstein. Man säger
              vidare: Dessutom bör socialdemokratin tänka på att om människor
              ska ha tilltro till skattesystemet måste det vara begripligt,
              förutsägbart och uppfattas som rättvist.
            </seg>
            <seg n="a52318d6">
              Det är den typen av exempel, som fastighetsskatten, där människor
              tvingas lämna hus och hem, och förmögenhetsskatten, där det slår
              godtyckligt, som jag talar om, och jag får höra att utskottets
              ordförande inte förstår.
            </seg>
          </u>
          <note type="speaker" n="e65de154">
            Anf. 54 SUSANNE EBERSTEIN (s) replik:
          </note>
          <u who="susanne_eberstein_8c0e2d" xml:id="i-bad8d43c6713f2cf-2" n="def2d313">
            <seg n="645e1041">
              Fru talman! Det var jätteintressant, för nu kör vi lite skattemoral
              här. Det är alldeles riktigt att det är handlingarna som avgör.
              Jag blir väldigt upprörd när man i tidningen kan läsa att de som
              framför allt använder svart arbetskraft är välavlönade, väl utbildade
              män, i Per Landgrens ålder.
            </seg>
            <seg n="11cd46d2">
              Jag tycker att det är jätteviktigt att handlingarna, vad vi gör,
              ska vi vara ansvariga för och stå för. Rätt och fel är oerhört
              viktigt, och skatteomoral är det absolut värsta jag vet.
            </seg>
          </u>
          <note type="speaker" n="5f1a8769">
            Anf. 55 LENNART HEDQUIST (m) replik:
          </note>
          <u who="lennart_hedquist_18ea1a" xml:id="i-9eb9b354ac7ba935-1" n="a042bced" next="i-1b4ed7e6a07e895e-1">
            <seg n="c551892f">
              Fru talman! Skatteomoral är det värsta som Susanne Eberstein
              vet. Nu vet vi alla att hon själv var utsatt för en granskning
              av sin deklaration för ett antal år sedan och då anklagades av
              skattemyndigheten för just skatteomoral.
            </seg>
            <seg n="21357493">
              Bortsett från det skulle jag bara vilja markera att vad Susanne
              Eberstein säger om fastighetsskatten är en tydlig signal till
              hela svenska folket att om alliansen kommer i regeringsställning
              kommer saker att hända med fastighetsskatten, nämligen resan nedåt
              kommer att påbörjas.
            </seg>
            <seg n="64637090">
              Vi har lite olika lösningar exakt hur man ska gå till väga, men
              att fastighetsskatten kommer att börja sänkas behöver svenska
              folket inte hysa något som helst tvivel om, på samma sätt som
              svenska folket vet att med en socialdemokratisk regering är regeringen
              pigg på att höja skatter och komma med nya skatter. Med en annan
              regering kommer skattetrycket successivt att sänkas. Vi har lite
              olika inriktning på skattepolitiken, som sagt.
            </seg>
            <seg n="0312e7bc">
              Jag skulle vilja ställa en konkret fråga till Susanne Eberstein.
              Om man tydligt kan se att en skatt har skadliga effekter på samhällsekonomin,
              det vill säga att den inte kan bidra till att finansiera välfärd
              utan har negativa effekter på samhällsekonomin, i vilken utsträckning
              anser Susanne då att en sådan skatt bör avskaffas? Var går till
              exempel smärtgränsen innan man vidtar en sådan åtgärd?
            </seg>
          </u>
          <note n="05757b97">
            Anf. 56 ANDRE VICE TALMANNEN:
          </note>
          <u who="lennart_hedquist_18ea1a" xml:id="i-1b4ed7e6a07e895e-1" n="a042bced" prev="i-9eb9b354ac7ba935-1">
            <seg n="35bce59b">
              Innan jag lämnar ordet vidare ber jag ledamoten att inte gå till
              personligt angrepp på en annan ledamot utan hålla sig till det
              ärende som vi behandlar.
            </seg>
          </u>
          <note type="speaker" n="0a318929">
            (LENNART HEDQUIST (m):
          </note>
          <u who="lennart_hedquist_18ea1a" xml:id="i-f3cce4b2af186f5e-0" n="a042bced">
            <seg n="d3282e9e">
              Jag gjorde det eftersom det var ett personligt angrepp på Per
              Landgren.)
            </seg>
          </u>
          <note type="speaker" n="1e817c26">
            Anf. 57 SUSANNE EBERSTEIN (s) replik:
          </note>
          <u who="susanne_eberstein_8c0e2d" xml:id="i-bad8d43c6713f2cf-3" n="def2d313">
            <seg n="ca5ab129">
              Fru talman! Jag tycker att det var ett typiskt exempel på att
              när man inte har sakliga argument och när man debatterar mot kvinnor
              uppför man sig på det här sättet. Jag har aldrig varit med om
              en sådan bottennivå. Egentligen skulle jag låta Lennart Hedquist
              få gå igenom fakta i det här fallet, för det han pratar om är
              fullständigt lappri.
            </seg>
            <seg n="e2ec1736">
              Jag ska i alla fall försöka hålla mig kvar på en bättre nivå
              än den Lennart Hedquist befinner sig på. Då säger jag så här.
              Det är väl självklart att om vi skulle bedöma att en skatt vore
              mycket skadlig och syftade på helt fel sätt skulle vi ta bort
              den.
            </seg>
          </u>
          <note type="speaker" n="2c4980ad">
            Anf. 58 LENNART HEDQUIST (m) replik:
          </note>
          <u who="lennart_hedquist_18ea1a" xml:id="i-f3cce4b2af186f5e-1" n="a042bced">
            <seg n="52a0096f">
              Fru talman! Jag tycker i så fall att det är ett mycket bra besked.
              Då kan ju skattedebatten hyfsas i det avseendet. Om man ser att
              en skatt har precis de effekterna, det vill säga att den inte
              bidrar till att finansiera välfärd utan är skadlig för samhällsekonomin,
              bör den avskaffas. Jag tror att det är ett besked som väldigt
              många skulle hälsa som ett bra besked från Socialdemokraterna,
              för då ökar ju sannolikheten för att vissa sådana skadliga skatter
              skulle kunna avskaffas.
            </seg>
          </u>
          <note type="speaker" n="d5987c3a">
            Anf. 59 SUSANNE EBERSTEIN (s) replik:
          </note>
          <u who="susanne_eberstein_8c0e2d" xml:id="i-5a0f4f1c8134e6ab-0" n="def2d313" next="i-ac01f252bb0cf993-0">
            <seg n="9943c50b">
              Fru talman! Jag förstår inte vilken skatt Lennart Hedquist rent
              objektivt menar på detta sätt skulle uppnå detta syfte. Skatter
              har förändrats under många årtionden, och debatten om en förändring
              av skattesystemet har vi hela tiden. Jag tycker att det är självklart.
            </seg>
            <seg n="e9c2383e">
              Däremot förstår jag att Lennart Hedquist egentligen menar förmögenhetsskatten
              och tror att han på det sättet ska kunna få några billiga poänger.
              Men jag är väldigt glad över att det har blivit tydligt att jag
              står för den förmögenhetsskatt vi har i Sverige. Jag tycker nämligen
              att de som har mycket ska bidra mer än de som har mindre. För
              mig är det logik och moral.
            </seg>
          </u>
          <note n="3d3a73ea">
            Anf. 60 GUNNAR ANDRÉN (fp) replik:
          </note>
          <u who="susanne_eberstein_8c0e2d" xml:id="i-ac01f252bb0cf993-0" n="def2d313" prev="i-5a0f4f1c8134e6ab-0">
            <seg n="079d54d1">
              Fru talman! Jag lyssnade noga på vad Susanne Eberstein hade att
              säga. Jag kunde inte låta bli att särskilt lägga märke till att
              Susanne Eberstein än en gång valde bort att tala om vad vanliga
              människor ska spara på när de får höjda boendeskatter. Än en gång:
              Vad ska man välja bort?
            </seg>
            <seg n="76ae7c39">
              Folkpartiet har för övrigt i den frågan ett förslag om att man
              inför 2007 års allmänna fastighetstaxering av hyresbostäder ska
              sänka fastighetsskatten även i de bostäderna. Det tycker vi är
              bra. Vi tycker att boendebeskattningen är viktig, och vi ska sträva
              efter sänkta boendeskatter.
            </seg>
            <seg n="94dcad1e">
              Det var i övrigt ett elegant kongresstal. Allt gott kommer från
              Socialdemokraterna, allt ont från andra jag kan inte gå in på
              det.
            </seg>
            <seg n="f1ed3f0c">
              Jag lade också märke till att Susanne Eberstein väldigt medvetet
              avstod från att diskutera trängselskatten och de 3,3 miljarder
              kronor som man ska ta in. Är det en god skattepolitik?
            </seg>
            <seg n="01a52053">
              Slutligen, eftersom vi inte har tid att diskutera allt: Susanne
              Eberstein har på regeringspartiets vägnar utfärdat en inbjudan
              till oss men vi har också hört Pär Nuder att delta i en eventuell
              skattereform. För det första hoppas jag att ni ska slippa att
              använda porto till oss. Jag tror att vi först ska låta väljarna
              avgöra vem som eventuellt ska skicka en sådan inbjudan. För det
              andra, om det skulle bli en sådan från någon annan, tror jag att
              det är en väldigt dålig uppläggning att först tala om att man
              inte får diskutera vissa skatter. Det tror jag är en väldigt dålig
              utgångspunkt. Och, Susanne Eberstein, den utgångspunkten fanns
              inte i 1991 års skatteuppgörelse mellan Folkpartiet och Socialdemokraterna.
              Då hade man alla möjligheter att diskutera alla saker. Ni vill
              inte ha den utgångspunkten. Därför är det ingen riktig skatteutredning.
            </seg>
          </u>
          <note type="speaker" n="6aa04cf5">
            Anf. 61 SUSANNE EBERSTEIN (s) replik:
          </note>
          <u who="susanne_eberstein_8c0e2d" xml:id="i-5a0f4f1c8134e6ab-1" n="def2d313" next="i-ac01f252bb0cf993-1">
            <seg n="bf5ec063">
              Fru talman! Inbjudan kommer att komma redan i vår. Valet är ju
              först till hösten. Så det kan vi nog prata om senare.
            </seg>
            <seg n="78842ff1">
              Jag tycker att det är intressant med trängselskatt. När man träffar
              människor som bor i Helsingforss innerstad och ungdomar så tycker
              de att det är en bra skatt. Jag tror att det handlar lite om ålder
              här, över och under en viss ålder. Kanske kön också har betydelse,
              jag vet inte. Jag har träffat kvinnor som bor i innerstaden som
              tycker att de äntligen får lite bättre miljö. Jag har träffat
              ungdomar som tycker att det är självklart. Men jag har ingen aning.
              Vi får se. Det här är ju ett försök. Så får vi se vad som händer
              med det.
            </seg>
            <seg n="2034ce7f">
              När det gäller fastighetsskatten har vi gjort så att ytterligare
              människor får undantagsregler. Det är de vanliga människorna.
              De har vi hjälpt nu. Så de ska klara det här.
            </seg>
          </u>
          <note n="0a6e404e">
            Anf. 62 GUNNAR ANDRÉN (fp) replik:
          </note>
          <u who="susanne_eberstein_8c0e2d" xml:id="i-ac01f252bb0cf993-1" n="def2d313" prev="i-5a0f4f1c8134e6ab-1">
            <seg n="d579bdf2">
              Fru talman! När det gäller trängselskatten refererar Susanne
              Eberstein till vad hon tror. Om man tror saker kan man nästan
              bli fundamentalist. Jag säger inte att Susanne Eberstein är det
              i något annat avseende. Men jag menar att man inte kan införa
              en skatt på grund av tro. Man måste känna till effekterna. Det
              är alldeles uppenbart att i trängselskattefallet är det de människor
              som har minst betalningsförmåga som kommer att drabbas hårdast.
              Massor med direktörer och andra kommer att undkomma. De kommer
              att få lättare att köra i denna stad, det är jag helt övertygad
              om. Jag tror att det kommer att bli en stor framgång men inte
              för de människor som skulle behöva bättre miljö och som man skulle
              vilja gynna med det här. Det har vi diskuterat många gånger tidigare.
              Inte minst Catharina Bråkenhielm och jag har diskuterat effekterna
              av detta. Vi kommer fram till helt olika slutsatser.
            </seg>
            <seg n="b99e1e0e">
              Susanne Eberstein svarar att man sänker gränsen från 5 till 4
              %. Flera kommer onekligen att gynnas av detta. Men vad säger det
              om själva systemet? Ska vi alla till slut bli beroende av maximerad
              fastighetsskatt? Det är principen här. Det finns inget samband
              mellan förmåga och vilken skatt man tar ut. Det har varit socialdemokratins
              största princip för hela skattepolitiken under alla år. Man ska
              betala skatt efter förmåga. På den här punkten har ni gått ifrån
              den. Det blir svårt att bestrida.
            </seg>
          </u>
          <note type="speaker" n="97ff024c">
            Anf. 63 SUSANNE EBERSTEIN (s) replik:
          </note>
          <u who="susanne_eberstein_8c0e2d" xml:id="i-bad8d43c6713f2cf-4" n="def2d313">
            <seg n="668fe89d">
              Fru talman! Det här handlar om ett försök. Om man alltid ska
              veta tvärsäkert vad resultatet blir kan man aldrig göra några
              försök. Då behövs ju inte det. Då skulle vi kanske ha klämt till
              med detsamma. Men det gör vi inte.
            </seg>
            <seg n="7853d3d6">
              London har till exempel ett väldigt lyckat system. Där är man
              hemskt nöjd. Jag håller med Gunnar Andrén. Det är hopplöst att
              direktörer alltid ska komma undan. Det tycker jag är jättekämpigt.
            </seg>
            <seg n="b4828910">
              När det gäller fastigheterna så sänker ni ju inte fastighetsskatten
              särskilt mycket ni heller. Vad som händer just nu är att det är
              en fullständigt sjuk fastighetsmarknad på vissa områden. Den borgerliga
              alliansen älskar marknaden, men här fungerar inte marknaden. Väldigt
              många människor kommer att råka hemskt illa ut när räntan stiger.
              Det tycker jag att vi skulle bekymra oss mycket mer för än för
              det som händer när det gäller fastigheterna. Det är faktiskt så
              att samtliga länder, mina vänner, i EU och i USA, har fastighetsskatt.
              Det verkar ibland som om det vore unikt för Sverige, men det är
              det inte alls. Var och en som sitter i skatteutskottet vet varför.
              Det är en väldigt bra skattebas. Varenda nationalekonom i det
              här landet älskar fastighetsskatten. Vissa säger till och med
              att den borde höjas, just för att inte ens direktörerna kan komma
              undan den.
            </seg>
          </u>
          <note type="speaker" n="8803ec98">
            Anf. 64 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-e9f0cd72da78fe54-1" n="f3421499">
            <seg n="01e2da04">
              Fru talman! Utskottets ordförande sade i sitt huvudanförande
              att klyftorna måste minska i samhället. Det är intressant att
              ett parti som har suttit i regeringsställning i mer än 70 år har
              det som ett inlägg i sitt huvudanförande. Man måste uppenbarligen
              ha misslyckats i sitt arbete.
            </seg>
            <seg n="8d5f2cd9">
              Ordföranden i utskottet bjuder också in till en skatteöverläggning.
              Nu är det Folkpartiet enbart. Finansministern bjöd för någon månad
              sedan in alla borgerliga partier i alliansen. Jag tycker att såväl
              ordföranden i skatteutskottet som finansministern borde följa
              Gunnar Hedlunds gamla uttalande att man inte ska sälja skinnet
              förrän björnen är skjuten.
            </seg>
            <seg n="b4f58603">
              Om vi går direkt till frågan delar jag uppfattningen att vi behöver
              skatter för att klara välfärden. Men det finns ju både hot och
              möjligheter i fråga om skatterna. Det förvånar mig att man från
              regeringspartiet inte kan acceptera satsningar som tvättar svarta
              jobb vita. Då tänker jag på satsningar på underhållssidan inom
              byggsektorn och på hushållsnära tjänster.
            </seg>
            <seg n="b12b5398">
              Jag skulle också vilja höra hur man ser på situationen att regeringen
              nu motar företag ut ur landet. Jag tänker på betongindustrin som
              har uppvaktat utskottet i frågan med en skrivelse där man mycket
              tydligt talar om hur situationen är för just betongindustrin.
            </seg>
          </u>
          <note type="speaker" n="6ccea3e5">
            Anf. 65 SUSANNE EBERSTEIN (s) replik:
          </note>
          <u who="susanne_eberstein_8c0e2d" xml:id="i-bad8d43c6713f2cf-5" n="def2d313">
            <seg n="e971744e">
              Fru talman! Även om vi har haft makten länge så slåss vi mot
              en väldigt stark fiende. Det kan man väl helt enkelt säga är den
              råa kapitalismen med att de starka ska vinna. Det gör naturligtvis
              att när det handlar om att mota klassklyftorna och se till att
              vi ändå har ett så jämlikt samhälle vi någonsin kan så är det
              ett jättehårt arbete. Jag tror aldrig, Jörgen Johansson, att vi
              kommer att kunna säga: Jaha, nu var det klart, nu behöver vi aldrig
              mer göra någonting. Jag tror faktiskt inte det, utan vi måste
              ständigt föra den här kampen för att vi ska få ett jämställt,
              jämlikt och bra samhälle för alla människor att leva i och inte
              bara för vissa människor.
            </seg>
            <seg n="ae121c6a">
              Jag tycker inte att vi har sålt någonting. Vi har gjort en inbjudan
              till en skattediskussion. Jag tycker inte att det är att sälja
              någonting. Vi tänker aldrig sälja vår själ när det gäller skatter.
            </seg>
            <seg n="35b1061d">
              När det gäller hushållstjänster är det egentligen ganska fantastiskt.
              Man vet både från Danmark och Finland att det var väldigt dyrbart
              Danmark har till och med tagit bort det för det kostade så mycket
              pengar och att det är de personer som har det väldigt bra och
              faktiskt redan i dag har råd att betala 300 kr i timmen som har
              dragit nytta av detta.
            </seg>
            <seg n="095bcc0c">
              Det handlar inte om den ensamstående mamman ute i förorten som
              får råd att göra sådant om vi subventionerar det. Det handlar
              om dem som redan i dag har råd att betala 300 kr i timmen och
              det är vitt, Jörgen Johansson för sin städning. Jag tycker att
              det vore skamligt att ge skattesubventioner till dem som redan
              kan betala.
            </seg>
          </u>
          <note type="speaker" n="2fe4aacc">
            Anf. 66 JÖRGEN JOHANSSON (c) replik:
          </note>
          <u who="jorgen_johansson_5a4bc5" xml:id="i-e9f0cd72da78fe54-2" n="f3421499">
            <seg n="849f0d94">
              Fru talman! Från det finska systemet har man andra erfarenheter.
              Om vi tittar på ROT-systemet som utvärderats konstaterar man att
              man har fått tillbaka 3 ½ gånger insatt kapital.
            </seg>
            <seg n="575b3333">
              Jag reagerar när Susanne säger att det är den råa kapitalismen
              som styr. Har vi en regering och en riksdag som beslutar över
              samhällets funktioner må man väl ändå kunna påverka något. Jag
              kan hålla med om att man måste vara observant på att klyftorna
              ska minska. Man måste ändå se detta som ett misslyckande.
            </seg>
            <seg n="02e732d6">
              Jag vill göra ett klargörande från alliansen vad gäller förmögenhetsskatten,
              fastighetsskatten och företagsskatten. De frågorna löser vi inom
              alliansen. Det är inga problem alls. Vi kommer att lösa det.
            </seg>
            <seg n="48b6ca92">
              Jag måste också kommentera den rankning som Susanne ägnade sig
              åt där Centerpartiet helt plötsligt låg som nummer ett. För två
              timmar sedan, när finansutskottet hade sin debatt, låg vi på fjärde
              plats. Uppenbart är att vi går framåt om man nu ska se det så.
              Jag tycker att det är dags att Socialdemokraterna försöker stämma
              av siffrorna mellan varandra så att man vet ungefär vad oppositionen
              lägger fram för förslag.
            </seg>
          </u>
          <note type="speaker" n="10d2037f">
            Anf. 67 SUSANNE EBERSTEIN (s) replik:
          </note>
          <u who="susanne_eberstein_8c0e2d" xml:id="i-bad8d43c6713f2cf-6" n="def2d313">
            <seg n="e851e51f">
              Fru talman! En stat och regering kämpar faktiskt hela tiden mot
              väldigt starka krafter utifrån. Jag lovar, Jörgen Johansson, att
              vi gör så gott vi kan för att stå emot de globaliseringskrafter
              som faktiskt är mycket starka. Jag tror att Jörgen Johansson håller
              med mig om det.
            </seg>
            <seg n="6df80972">
              Det finska systemet har inte varit så där vidare värst. Jag har
              varit över och träffat finländarna. Det gav egentligen inga fasta
              jobb. Det gav inga heltider. Det var framför allt de som redan
              hade det bra som använde sig av städningen. Jag tror att de kommer
              att se att detta är jättedyrt och att de borde använda pengarna
              bättre.
            </seg>
            <seg n="1a77ffce">
              I lågkonjunkturer är det bra med ROT. Jag håller med om det.
              Snart har vi en överhettad byggmarknad. ROT är något som vi bara
              ska ha tillfälligt när vi behöver hjälpa konjunkturen och arbetslösa
              människor inom den sektorn. Då är ROT väldigt bra.
            </seg>
          </u>
          <note type="speaker" n="85239039">
            Anf. 68 MARIE ENGSTRÖM (v):
          </note>
          <u who="marie_engstrom_68f742" xml:id="i-098e178bae03f819-0" n="88b7727b" next="i-54f62246846dbf8c-0">
            <seg n="5d034165">
              Fru talman! Den svenska ekonomin utvecklas väl. Sverige har ju
              under de senaste tio åren haft en tillväxt som har varit högre
              än genomsnittet i både EU och OECD. Det räcker inte. Arbetslösheten
              är fortfarande hög och det bekymrar oss vänsterpartister väldigt
              mycket.
            </seg>
            <seg n="e590567a">
              Förra året hade vi en stark exportlagd tillväxt. Vi väntar på
              att det nu ska övergå i en inhemskt driven tillväxt. Vi börjar
              se tecknen.
            </seg>
            <seg n="780646fa">
              Från Småföretagarbarometern har vi nu fått veta att konjunkturen
              stiger i småföretagen. Almi säger att nyföretagandet ökar, och
              SEB pratar om högre standard i hushållen.
            </seg>
            <seg n="92299d10">
              Vi väntar, som sagt, på att vi ska få fler människor i arbete.
              Vi måste pressa tillbaka arbetslösheten till delmålet 4 % och
              få sysselsättningsgraden att uppgå till 80 %. På sikt är naturligtvis
              målsättningen full sysselsättning.
            </seg>
            <seg n="14fabbf2">
              Vi står också inför andra förändringar och utmaningar. Globaliseringen
              innebär att den internationella konkurrensen blir hårdare. Vi
              har en demografisk utveckling som ställer nya och rättmätiga krav
              på våra välfärdssystem. Det innebär att vi måste utveckla välfärden,
              inte avveckla den.
            </seg>
            <seg n="7ca889b7">
              Vi har klimatförändringar och global uppvärmning som gör att
              vi måste tänka om och ta helt andra hänsyn än tidigare. En grön
              omställning är helt nödvändig i Sverige i dag.
            </seg>
            <seg n="9dfd70ed">
              Jag tänker inte gå igenom alla skatteförslag som vi lägger i
              budgeten. Det har Susanne Eberstein redan gått igenom. När man
              lyssnar på alliansens företrädare här i talarstolen låter det
              ibland som om man måste välja mellan välfärd och arbete. Vi menar
              att vi måste kunna klara båda uppgifterna. Det som har gjorts
              på välfärdsområdet, genom arbetsmarknadspolitiken för kommuner
              och landsting i den här budgeten, måste paras med andra uppgifter
              för att vi ska få fler människor i sysselsättning.
            </seg>
            <seg n="eec3f2f2">
              Från Vänsterpartiets sida menar vi att vi tror mycket på det
              som Sverige har att erbjuda. Svensk forskning och svensk industri
              är ledande på en rad områden, exempelvis Telecom, medicin, stamcellsforskning,
              metallurgi, träförädling och biokemi.
            </seg>
            <seg n="c8612243">
              I budgetuppgörelsen har vi nu löften om att vi ska ta fram ett
              utvecklingsprogram för dessa nyckelindustrier. Det faktum att
              vi också ligger långt framme när det gäller miljöteknik kan ge
              viktiga exportinkomster och fler arbetstillfällen i en snar framtid.
              Det är något som vi måste ta vara på.
            </seg>
            <seg n="6934a84f">
              Detta var några exempel på det som vi gör i budgeten.
            </seg>
            <seg n="4d6213ec">
              Vi gör också satsningar på kvinnors företagande och för att öka
              kvinnors vilja att starta företag. Detta kan inte nog uppmärksammas.
            </seg>
            <seg n="25c0b5e5">
              Vi tar bort koldioxidskatten för de anläggningar som i dag omfattas
              av handeln med utsläppsrättigheter. Det är viktigt med långsiktiga
              tydliga regler. Det är viktigt med tanke på de basnäringar som
              många gånger är motorn i vår tillväxt.
            </seg>
            <seg n="3dddd286">
              Vad vill då alliansen och alliansens partier? Det har inte varit
              så lätt att hänga med alla gånger. Det har varit många piruetter,
              och många olika bud har surrat i luften inte minst i den tidigare
              debatten i dag.
            </seg>
            <seg n="764e8135">
              I höst har ni visat upp något som har liknat en dag-från-dag-politik.
              Ibland har det varit svårt att veta vad man ska förhålla sig till.
              Jag tror att det kan bottna i att ni har haft svårt att finansiera
              alla era skattesänkningsförslag samtidigt som ni har svårt att
              komma överens om hur ni ska finansiera förslagen.
            </seg>
            <seg n="e3175056">
              Jag har respekt för att ni är enskilda partier, som ni skriver,
              och därför har enskilda motioner och reservationer i det här betänkandet.
              Men ni går också till val på att ni är en allians.
            </seg>
            <seg n="430958f2">
              Jag har roat mig med att titta på ett par hemsidor för att se
              vad det är för politik ni vill driva. Först gick jag in på Moderaternas
              hemsida, moderat.se. Det som min uppmärksamhet helt fastnade på
              var att det på den första sidan på Moderaternas hemsida var bilder
              på åtta män. Finns det inga kvinnor i ert parti som har några
              framträdande poster?
            </seg>
            <seg n="891418eb">
              Jag gick då in och tittade på mitt län, Värmland. Där fick man
              information om att riksdagslistan i Värmland toppas av två män.
              Det fanns en bild på tre kvinnor. Det var tre kvinnor som deltog
              i Moderaternas nomineringsstämma. De fick vara med och rösta fram
              männen.
            </seg>
            <seg n="8973c17c">
              Jag gick sedan in på en annan hemsida. Den heter www.maktskifte.se.
              Det är alltså Allians för Sverige som har den webbadressen. Där
              fick jag information om att det i fredags var 10 485 personer
              som hade skrivit på för ett maktskifte i Sverige. I måndags var
              det 10 505 personer. I dag var det 10 530 när jag gick ned till
              kammaren från mitt rum.
            </seg>
            <seg n="ed570aa3">
              Man kan säga att det ökar lineärt med 1015 personer per dag som
              vill ha ett maktskifte här i landet. Vi får se om det ökar. Det
              går inte så jättefort. Det kanske kan bero på det material som
              ni har, En budget för fler i arbete . Den här är i och för sig
              daterad den 3 oktober. Det var den dagen ni hade en gemensam presskonferens.
              Det var en måndag. På onsdagen den 5 oktober hade vart och ett
              av era partier varsin presskonferens. Det ni sade då säger ni
              väl i dag också. Man har ett gemensamt dokument, och varje parti
              har ett eget dokument. I dag har ni en gemensam reservation, och
              varje parti har en motion.
            </seg>
            <seg n="59abb608">
              Någonting som kanske är lite förvånande med tanke på att alla
              fyra av oppositionens företrädare har varit uppe och pratat sig
              varma om att avskaffa fastighetsskatten eller att påbörja ett
              avskaffande är att det inte står ett ord om att ta bort fastighetsskatten
              i det här materialet inte ett ord! Det finns en räknetabell där
              man kan summera och så vidare; jag har läst jättenoga.
            </seg>
            <seg n="c9217564">
              Jag tog fram reservation 1 i betänkandet. Det står inte en rad
              där heller om att ta bort fastighetsskatten. Vart och ett av partierna
              vill ta bort fastighetsskatten. Men alliansen, som skulle vara
              en garant för att ta bort fastighetsskatten som någon sade här
              i ett replikskifte, vill inte ta bort den. Det står ju så! Ni
              kanske ska kontrollera ert material lite bättre, gå in och titta
              på hemsidor och så vidare.
            </seg>
            <seg n="40491a1a">
              Alliansens partiers skattesänkningar rör sig mellan 35 och upp
              till 7080 miljoner kronor under kommande år beroende på vilket
              parti man tittar på.
            </seg>
            <seg n="f963c142">
              Jag tittade lite på Moderaternas reservation. Man får säga om
              Moderaterna att de i alla fall begriper att skattesänkningar måste
              finansieras. Moderaterna är tydliga, och talar om att det leder
              till nedskärningar. Det blir försämringar i ersättningsnivåer,
              sjukersättning, föräldraförsäkring, ersättningen till förtidspensionärer
              och minskade bostadsbidrag för ungdomar under 29 år. Man säger
              nej till en lång rad miljösatsningar och så vidare. Precis som
              vi har hört förut ska det helt plötsligt också bli dyrare att
              åka kollektivt.
            </seg>
            <seg n="1afe8f5e">
              Folkpartiet skriver däremot något märkligt i sin reservation.
              Så här står det: För att delvis finansiera den stora och viktiga
              sänkningen av inkomstskatten har Folkpartiet och övriga partier
              i alliansen enats om vissa begränsningar i avdragsmöjligheter
              och en höjning av skatten på rulltobak. Dessutom blir det borttagande
              av avdrag för personaldator. Reseavdraget blir 20 kr endast på
              kommunal beskattning. Sammantaget bedömer Folkpartiet att dessa
              skatteförändringar stärker de offentliga finanserna med 6,7 miljarder
              kronor.
            </seg>
            <seg n="09e2ebf4">
              Vad menar Folkpartiet? Det här är de enda finansieringsmöjligheterna
              för att finansiera alla jobbpaket och skattesänkningar som ni
              har. Betyder det att Folkpartiet inte ställer upp på de försämringar
              och besparingsförslag i socialförsäkringarna som till exempel
              Moderaternas och andra allianspartiers politik innebär? Tror Folkpartiet
              att man har något slags frispel här? Var är resten av besparingarna?
            </seg>
            <seg n="e5f43f62">
              Kristdemokraterna vill tydligt medverka till en moralisk dimension
              i skattepolitiken. Det har vi hört mycket om härifrån talarstolen.
              I Kristdemokraternas reservation står det så här: En fri marknadsekonomi
              garanterar inte en ekologiskt hållbar utveckling utan måste styras
              av ett miljömässigt ansvarstagande där ett skattesystem som tar
              ekologisk hänsyn är en viktig del.
            </seg>
            <seg n="4c60781f">
              Då kan man fråga sig hur ni ska kunna samarbeta med moderater
              som tar bort nästan alla miljörelaterade skatter. Vari består
              den moralen, och hur har ni tänkt er att kunna backa i en sådan
              fråga?
            </seg>
          </u>
          <note n="d2cf2e9f">
            Fru talman! Jag yrkar bifall till utskottets förslag i betänkandet.
          </note>
          <note n="8987f6cc">
            Anf. 69 GUNNAR ANDRÉN (fp) replik:
          </note>
          <u who="marie_engstrom_68f742" xml:id="i-54f62246846dbf8c-0" n="88b7727b" prev="i-098e178bae03f819-0">
            <seg n="f84b3775">
              Fru talman! Det skulle vara frestande att gå i polemik med Marie
              Engström. Men det här med alla besparingar och så vidare framgår
              av Folkpartiets motioner, så jag går inte in på det.
            </seg>
            <seg n="a550da0a">
              Jag har en helt annan synpunkt. Även om Marie Engström kanske
              tycker att det är tråkigt så vill jag tacka henne på en punkt.
              Det gäller beteckningen av alliansen. Det finns så många som betecknar
              den som maktallians och högerallians. Flera statsråd står här
              i talarstolen och etiketterar de fyra samverkande partierna på
              olika sätt.
            </seg>
            <seg n="f7b250c8">
              Jag tycker att det för debattnivån i vår riksdag är viktigt att
              vi respekterar vad vi själva kallar oss. Jag lade särskilt märke
              till att Marie Engström var mycket konsekvent här. Men jag har
              hört statsrådet Östros och flera andra i den här talarstolen i
              riksdagen använda olika epitet.
            </seg>
            <seg n="b5062588">
              Det skulle aldrig falla mig in att kalla Vänsterpartiet för något
              annat än Vänsterpartiet, Socialdemokraterna för något annat än
              Socialdemokraterna eller Miljöpartiet för något annat än Miljöpartiet.
              När ni samverkar respekterar jag er som de samverkande partierna
              och att ni lägger fram olika förslag.
            </seg>
            <seg n="075415db">
              Jag tackar för detta, för jag tycker att det var välgörande att
              någon ser till att vi har en verkligt bra debattnivå på den här
              punkten. Det är svenska folket betjänt av.
            </seg>
          </u>
          <note type="speaker" n="6019f08c">
            Anf. 70 MARIE ENGSTRÖM (v) replik:
          </note>
          <u who="marie_engstrom_68f742" xml:id="i-098e178bae03f819-1" n="88b7727b" next="i-54f62246846dbf8c-1">
            <seg n="a0ef1810">
              Fru talman! Det var lite uppseendeväckande att få något slags
              tacktal efter ett inlägg där jag ifrågasätter alliansens politik
              och krav. Jag vet inte riktigt, men jag får kanske gå tillbaka
              till min kammare och fundera på vad det är för typ av anföranden
              som jag håller i riksdagen.
            </seg>
            <seg n="ca185962">
              Jag kan ändå passa på att ställa en fråga till Gunnar Andrén.
              Jag tror att det var han som stod och sade här förut att alliansen
              är en garant för att det händer någonting på fastighetsskatteområdet.
              Saken är den att ni både i det material som ni sprider och som
              ni har haft presskonferens om och i reservationen i dagens betänkande
              inte tar upp frågan. Jag noterade att ni alla fyra allianspartier
              var uppe och pratade er varma just i fastighetsskattefrågan. Vad
              beror detta på, Gunnar Andrén?
            </seg>
          </u>
          <note n="afc94902">
            Anf. 71 GUNNAR ANDRÉN (fp) replik:
          </note>
          <u who="marie_engstrom_68f742" xml:id="i-54f62246846dbf8c-1" n="88b7727b" prev="i-098e178bae03f819-1">
            <seg n="336685ed">
              Fru talman! Då går jag gärna över till en sakfråga. De fyra allianspartierna
              har lagt fram förslag som tekniskt är lite olika, men de har den
              stora skillnaden gentemot regeringspartiet och de två samverkande
              partierna att man vill gå den andra vägen och sänka fastighetsskatten.
              Men man vill göra det på lite olika sätt. Det kommer vi säkert
              att kunna förhandla oss fram till.
            </seg>
            <seg n="909a3f4e">
              Det är alldeles riktigt att frågan om fastighetsskatten inte
              har tagits med i det gemensamma uttalandet eller manifestet från
              Bankeryd. Det beror naturligtvis just på att vi har lite olika
              tekniska lösningar. Detta är föremål för förnyade överväganden.
              Det är exakt samma sak som när Vänsterpartiet och Miljöpartiet
              inför budgetförhandlingar varje höst presenterar olika förslag.
              Man skulle kunna gå tillbaka med en längre historieskrivning om
              detta. Det gäller till exempel de olika förslag som Miljöpartiet
              och Vänsterpartiet inte får igenom.
            </seg>
            <seg n="7f113765">
              När allianspartierna förhoppningsvis kommer att få ansvar för
              detta land om ett år så kommer det att bli ett givande och ett
              tagande. Alla partier kan inte få ihop allt, men det finns med
              i de olika budgetförslagen i år. För att gå till den här konkreta
              frågan om ifall detta är finansierat eller inte så är svaret ja.
              Det finns olika besparingar, lite olika belopp och så vidare.
              Men det kommer man att kunna hantera inom ramen för en sådan här
              förhandling.
            </seg>
            <seg n="99ebe5df">
              Det är exakt så som ni har gjort. Ni har inte fått igenom allt
              i er budget, men ni har fått igenom något. Inte ens Socialdemokraterna
              har, såvitt jag har förstått, fått igenom allt. Men det är någonting
              som jag har tilltro till att det svenska folket förstår. När man
              samverkar, som man gör i massor med kommuner, så får man igenom
              en del, men inte allt. Det betyder inte att man har gett upp sin
              egen åsikt, utan man får finna sig i att det blir lite olika förslag.
              Det är riktningen som är det viktiga, och den är annorlunda än
              den nuvarande.
            </seg>
          </u>
          <note type="speaker" n="9aa0129b">
            Anf. 72 MARIE ENGSTRÖM (v) replik:
          </note>
          <u who="marie_engstrom_68f742" xml:id="i-2f792925464997ac-0" n="88b7727b">
            <seg n="ac9a80b7">
              Fru talman! Jovisst det finns förklaringar i hur man samarbetar
              och så vidare. Men faktum är att vi är tre partier som till sista
              kommatecknet står bakom den budget som nu ligger på riksdagens
              bord och det betänkande som finns här i dag. Ni pratar er varma
              i en i och för sig stor och viktig fråga. Ni har inte en stavelse
              som är likadan i skrivningarna i frågan. Framför allt finns det
              inget skrivet alls i era gemensamma dokument. Det är väl ändå
              anmärkningsvärt, Gunnar Andrén!
            </seg>
            <seg n="d25a1515">
              Jag märker att Gunnar Andrén lite grann kröp undan och inte svarade
              på frågan om ersättningsnivåerna i socialförsäkringarna. Jag vet
              att det står i er motion att ni vill stå kvar vid 80 % i ersättningsnivå
              i socialförsäkringarna. Det är därför ni skriver den typ av reservation
              som jag citerade ur förut i mitt anförande. Det är väl också ett
              tecken på att Gunnar Andréns parti kommer att få det ganska besvärligt
              att förklara varför man inom ramen för en eventuell allians kommer
              att ställa upp på Moderaternas alla neddragningsförslag. Så är
              det naturligtvis.
            </seg>
          </u>
          <note type="speaker" n="ba9db95c">
            Anf. 73 ANDERS G HÖGMARK (m):
          </note>
          <u who="anders_g_hogmark_1a3b7b" xml:id="i-aadf353302b4c24e-0" n="921f5084">
            <seg n="5e9202e0">
              Fru talman! Marie Engström undrade om hon skulle gå tillbaka
              till sin kammare och fundera över vad hon har sagt. Det är kanske
              en god tanke.
            </seg>
            <seg n="9ef86201">
              Med tanke på vad hon hade för uppfattning om den moderata jämställdheten
              rekommenderar jag henne att ta kontakt med vårt moderata landstingsråd
              i Värmland, Catarina Segersten Larsson, så kan hon bli mer informerad
              om vilka ytterligare personer som var med på stämman. Det kanske
              fanns ytterligare kvinnor och även män som var med. Det är alltid
              bra att vara orienterad i valkretsen. Detta om detta.
            </seg>
            <seg n="c3c34077">
              Då tänkte jag ta upp en aspekt av det här digra betänkandet,
              nämligen den skatt som påstås vara ett effektivt instrument för
              att få en bättre tingens ordning på miljöområdet, nämligen flygskatten.
              Den konstruktion som man har skisserat upp kommer nu tillbaka
              till riksdagen med en mer konkret utformning. Men den är helt
              feltänkt. Jag har inte hört någon socialdemokrat av format som
              har sagt att flygskatten är bra. Denna skatt har säkert tagits
              fram av Vänsterpartiet och Miljöpartiet och har fått accepteras
              av Socialdemokraterna för att man ska få behålla makten.
            </seg>
            <seg n="7f0d7812">
              Det vore intressant att höra om måhända utskottets ordförande
              blir den första tunga socialdemokrat jag hör som bejakar värdet
              av denna skatt och i så fall vad den ska tjäna för syfte.
            </seg>
            <seg n="efa4a92e">
              I stället är den här skatten en skatt som drabbar främst betalningssvaga
              grupper som i dag utnyttjar lågprisflyg. Det är barn som pendlar
              mellan separerade föräldrar. Jag utgår ifrån att Susanne Eberstein
              har sett hur det ser ut på våra flytplatser vid veckosluten. Dessa
              barn använder lågprisbiljetter så långt det går. Det är också
              ungdomar och studenter som för att kunna dra nytta av det regionaliserade
              utbildningssystemet som vi har i Sverige utnyttjar lågprisflyget
              maximalt. Det är de som procentuellt drabbas hårdast av en sådan
              flygskatt som har skisserats.
            </seg>
            <seg n="35b5cfc8">
              Pensionärer använder också lågprisflyget. Det är kanske deras
              enda möjlighet att ta sig till och från anhöriga med den fantastiskt
              fina service som flyget har att ta emot och hjälpa gamla människor
              och även människor med funktionshinder.
            </seg>
            <seg n="3c512e7b">
              Det är dessa grupper som kommer att drabbas procentuellt hårdast.
              Det är inte de som Susanne Eberstein tycker borde drabbas hårdast,
              nämligen direktörerna, vilket vi har hört i flera inlägg tidigare.
              De kommer mycket marginellt att drabbas procentuellt. Med tanke
              på att Susanne Eberstein som företräder utskottet är både en begåvad
              människa det framgår tydligt, och det är inte första gången som
              jag säger detta och en person som har klara värderingar är det
              ganska märkligt att hon står bakom ett betänkande som presenterar
              ett skatteförslag med en sådan fördelningspolitiskt fullständigt
              grotesk bild och som dessutom är ogenomtänkt. Rimligtvis borde
              det strida både mot hennes värderingar och mot hennes intellekt.
            </seg>
            <seg n="87e07283">
              Men jag tror uppriktigt sagt att Susanne Eberstein inte är för
              den här skatten, utan hon är pådyvlad den av de andra samarbetspartierna.
              Jag kan ha fel, men då finns det stora möjligheter att i denna
              kammare presentera de egentliga motiven.
            </seg>
            <seg n="711c13ba">
              Den här skatten har mycket påtagligt upprört många tunga socialdemokrater
              ute i landet. Jag har ett citat från dagens Sydsvenskan där kommunstyrelsens
              socialdemokratiske ordförande, tillika ordförande i Kommuner och
              Landsting, säger att det allvarligt hotar flygets utveckling i
              Malmöregionen i Skåne. Med tanke på att Danmark håller på att
              avveckla en motsvarande flygskatt oroar sig Reepalu för att passagerarna
              hellre kommer att välja Kastrup än Sturup. Han säger: Med de mycket
              svåra konsekvenser som ett genomförande av förslaget skulle få
              för Malmö-Sturups flygplats i Skåne och Malmöregionen är det av
              allra största vikt för oss att regeringen tänker om och avstår
              från att genomföra det här förslaget.
            </seg>
            <seg n="5b4f3aef">
              Fru talman! Fattar nu riksdagen det beslut som utskottsmajoriteten
              vill att riksdagen ska fatta här om en liten stund nonchalerar
              man uppenbarligen en mycket tung socialdemokrat. Jag skulle kunna
              citera flera andra socialdemokratiska kommunalråd runtom i landet.
              Det finns också många socialdemokrater i den här kammaren som
              jag skulle kunna citera. De har samma uppfattning.
            </seg>
            <seg n="411f7154">
              Transportarbetareförbundet uttrycker mycket stor oro för att
              jobben försvinner bland annat från Sturup och även från andra
              flygplatser. Detta kommer också att drabba flygplatser som är
              trafiksvaga destinationer där 1015 % i bortfall kommer att innebära
              ett dramatiskt hot mot hela existensen av den destinationen. Ett
              ibland ganska stort Sverige blir då än mer otillgängligt.
            </seg>
            <seg n="0202e459">
              Fru talman! Jag har väldigt svårt att förstå varför insatser
              av det här slaget skulle vara ägnade att gagna ökad tillgänglighet
              och ökad konkurrenskraft. Det återkommer ju ständigt bland annat
              inom ramen för Lissabonprocessen att vi ska bli mer konkurrenskraftiga,
              och då krävs det också tillgänglighet. Flygskatten är alltså helt
              fel tänkt utifrån miljösynpunkter.
            </seg>
            <seg n="00c893a4">
              Det är inte bara många socialdemokratiska kommunalråd som har
              protesterat mot detta. Även många inom alliansen har gjort det.
              Men också hela den svenska besöksnäringen, turistorganisationerna,
              har kraftfullt protesterat och undrat: Är politikerna verkligen
              medvetna om vad flygskatten leder till? Jag brukar säga att politikerna
              är de som står bakom förslaget, om nu Socialdemokraterna i själ
              och hjärta gör det, det tvivlar jag på. Formellt finns det i alla
              fall en utskottsmajoritet bakom förslaget. Man har haft stora
              farhågor för att denna skatt kommer att bromsa upp utvecklingen
              av en turistnäring som har mycket goda förutsättningar.
            </seg>
            <seg n="23847f0e">
              Fru talman! Vi såg det här nyligen i Växjö. För bara ett par
              veckor sedan beslutade Ryanair att dra tillbaka den planerade
              satsningen i Växjö, om riksdagen fattar beslut om en flygskatt.
              Ryanair är i så fall inte intresserat av att vara kvar där när
              resenärerna som ska få ett lågt pris drabbas av denna skatt.
            </seg>
            <seg n="a8f3439b">
              Det är klart att mina kolleger i Kronobergs län, Tomas Eneroth,
              Lars Wegendal och Carina Adolfsson Elgestam, tillsammans med sina
              kolleger i Småland kommer att vara ytterst ansvariga därför att
              man är med om att införa ett sådant här system som, om Ryanair
              inte etablerar sig, gör det svårare, ja, omöjligt för ungdomar,
              för pensionärer och för människor med låga inkomster att nyttja
              flyget som ett sätt att transportera sig.
            </seg>
            <seg n="531cb1cc">
              Susanne Eberstein, direktörerna kommer säkert att flyga ändå,
              kanske ibland lite för mycket. Men de människor med låga inkomster
              som hade glatt sig över att få komma till England eller till Tyskland
              och den turistnäring i Småland som hade glatt sig över att få
              dit många turister från Tyskland till exempelvis Emil i Lönnebergas
              värld eller till Astrid Lindgrens värld får nu konstatera att
              det finns en majoritet i Sverige som talar mycket om besöksnäringen
              och som vill värna turismen, men som i handling agerar precis
              tvärtemot.
            </seg>
            <seg n="b12341fd">
              Det är ju bara att konstatera att vi från Moderaterna är absolut
              emot den här skatten. Den fyller ingen funktion. Om man däremot
              vill åstadkomma det som man säger sig vilja åstadkomma, nämligen
              att styra mot en klok miljöpolitik och minska utsläppen, då ska
              man inordna flyget i systemet med utsläppsrättigheter, inte bara
              nationellt utan europeiskt och på sikt globalt. Då ges ju flyget
              incitament att bli duktigare på det. Det systemet som ni nu inför
              ger inga som helst incitament för att utveckla bättre motorer,
              effektivare flygledningssystem etcetera.
            </seg>
            <seg n="0d38a286">
              Detta är en fråga som engagerar människor ute i landet som jobbar
              med att skapa arbeten ute i våra glesbygder, få Sverige levande
              och minska den stora kolumn av människor som står utanför arbetsmarknaden.
              De undrar: Vad är det egentligen för politik som regeringen vill
              driva genom detta?
            </seg>
            <seg n="95ecaeb2">
              Det står i utskottets betänkande att man förväntar sig att den
              nya skatten ska innehålla olika differentieringar för att uppnå
              största ändamålsenliga styreffekt. Vad är det ni vill styra emot
              genom denna skatt? Det finns ingen miljöstyrande effekt med den.
              Vill ni att unga och gamla ska flyga mindre? Det är min fråga.
            </seg>
            <seg n="83ed5f5c">
              Jag tycker att det precis innan vi ska fatta beslut om en skatt
              som kommer att drabba svensk turistnäring, svensk besöksnäring
              och som kommunalråd med olika partifärg så bestämt motsätter sig
              vore lämpligt att få veta: Vad är det i den socialdemokratiska
              ledningen som gör att man tycker att detta är så utomordentligt
              ändamålsenligt? Och vad är det som är ändamålsenligt?
            </seg>
          </u>
          <note type="speaker" n="38eb1ae0">
            Anf. 74 CARL-ERIK SKÅRMAN (m):
          </note>
          <u who="carl-erik_skarman_1ce1ac" xml:id="i-c7e6b00283020b11-0" n="270f7500">
            <seg n="56d072da">
              Fru talman! Många som bor långt ute i landsorten får i dagarna
              brev om hur trängselskatter ska betalas i Helsingfors. Det verkar
              som om överheten i Helsingfors är angelägen om att de som bor
              i exempelvis Östergötland eller Värmland inte ska tro att de med
              sin lantliga bakgrund som argument ska kunna dra sig undan det
              extra skattepåfundet i huvudstaden. Jag skulle nog tro, och jag
              vet, därför att jag numera är bosatt i landsorten, att de flesta
              av dessa brevmottagare bara suckande förundrar sig över vad stockholmarna
              har för sig nu igen. Folk är allmänt glada över att de åtminstone
              slipper en av alla skatter.
            </seg>
            <seg n="0ac6f3a7">
              Men vad inte alla tänker på är att i det här fallet får hela
              Sverige vara med och bära kostnaderna. Regeringen har i sin visdom
              sett till att det här drabbar alla.
            </seg>
            <seg n="6ff1ea7b">
              Sanningen är den att 3,8 miljarder, som försöket kostar, skulle
              kunna användas till nyttiga investeringar. Pengarna försvinner
              nu bort under sju försöksmånader. De hade räckt till en halv österled,
              till angelägna spårsatsningar eller varaktiga förbättringar av
              trafikmiljön i Helsingforssområdet, exempelvis järnvägstunneln
              under centrala Sundbyberg, eller, och om man hade velat göra av
              med pengarna på en gång, hade man kunnat köra Helsingforss lokaltrafik
              gratis under ett år.
            </seg>
            <seg n="2b874d42">
              Sanningen är att staten lägger ut 3,8 miljarder, det vill säga
              3 800 miljoner, för att störa trafiken i Helsingfors under sju
              månader med en skatt som ger 500 miljoner kronor i inkomst. En
              sorglustig situation uppstår alltså.
            </seg>
            <seg n="824734ae">
              Staten, som ska betala alla kostnader för de sju månaderna med
              trängselskatter, lägger ut 3 800 miljoner för att under sju månader
              få en inkomst på 500 miljoner kronor. Resultatet netto blir alltså
              en förlust på 3 300 miljoner kronor. Gud bevare mig, fru talman,
              för en sådan skattepolitik! Och det här är en kostnad som alla
              svenskar får vara med och betala, vare sig de bor i Falköping,
              Sunne eller Kiruna.
            </seg>
            <seg n="4edfe1d5">
              Inte sällan förs från den här talarstolen kraftfull argumentation
              mot att landsorten glöms bort i alla tankar på Helsingfors. Men
              regeringen har alltså med sin höga visdom sett till att när de
              tunga frågorna ska fram, när de stora kostnaderna ska bäras, då
              får hela Sverige vara med. Det är värt att notera för oss som
              bor i landsorten.
            </seg>
          </u>
          <note type="speaker" n="612dd7de">
            Anf. 75 LARS BÄCKSTRÖM (v):
          </note>
          <u who="lars_backstrom_06e975" xml:id="i-a833be6b92e6a373-3" n="f969b4b4">
            <seg n="c138347a">
              Fru talman! Jag har redan talat i den här debatten, så nu är
              det bara två minuters talartid som gäller. Varför anmäler jag
              mig igen? Jo, när jag höll mitt huvudanförande ställde jag en
              rad frågor till den borgerliga oppositionen om hur de ska finansiera
              sina skattesänkningar. De valde att inte svara. De kanske var
              trötta, sade jag då.
            </seg>
            <seg n="373f0ca4">
              Men när Karin Pilsäter sedan debatterade med Pär Nuder sade hon
              med anledning av mitt huvudanförande att Nuder är ungefär lika
              dålig på att räkna som Bäckström, som heller inte kan räkna. Då
              tycker jag att det går lite långt. Man kan välja att inte begära
              replik. Men när hon sedan i repliker mot andra gick upp och kritiserade,
              då sade jag stopp och belägg. Därför vill jag för protokollet
              läsa in att de siffror som jag angav i mitt huvudanförande om
              Folkpartiets politik har jag hämtat ur utskottets betänkande FiU1.
            </seg>
            <seg n="0ab7dff7">
              När vi jobbar i finansutskottet skriver vi att när det gäller
              oppositionspartiernas motioner och beskrivningar av dem förfogar
              oppositionspartierna över texterna. Vi frågar dem om de är nöjda
              med beskrivningen av deras egen politik, och de har rätt att ändra
              i den. Vi har varit mycket tillåtande från majoritetens sida.
            </seg>
            <seg n="dcb88848">
              Jag har helt enkelt använt den beskrivning som de själva godkänt
              och angett den i kammaren. Då tycker jag att det går för långt
              när jag sedan får höra att jag inte kan räkna. Det är Folkpartiet
              som inte kan räkna i så fall. De siffror jag använde, räknat på
              tre år, finns på s. 110, tabell 4.10. Kanske inte Folkpartiet
              hade räknat ihop vad det blir på tre år. Men det är deras problem,
              inte mitt problem. Det är faktiskt så att de har minskade inkomster
              på 82,6 miljarder för de kommande tre åren. De har minskade inkomster,
              minskade skatter, och de har besparingar på 100,5 miljarder, enligt
              den redovisning som de själva har godkänt. Så var det med det.
            </seg>
            <seg n="27ab26ad">
              Det går bra för någon folkpartist i salen att anmäla sig till
              debatten.
            </seg>
          </u>
          <note type="speaker" n="716b9f57">
            Anf. 76 ANDERS G HÖGMARK (m):
          </note>
          <u who="anders_g_hogmark_1a3b7b" xml:id="i-aadf353302b4c24e-1" n="921f5084">
            <seg n="79f8fb4b">
              Fru talman! Jag trodde egentligen att det skulle vara väldigt
              onödigt att anmäla mig för det här nya anförandet. Jag tror att
              fler än jag hade trott detta. Till äventyrs hade även fru talman
              trott att när man ställer ett antal frågor till skatteutskottets
              ordförande om viktiga principfrågor, finns det skäl att åtminstone
              visa artigheten att bemöda sig om ett försök till svar. Sedan
              kan man ha olika uppfattningar om svarets kvalitet.
            </seg>
            <seg n="810bb12f">
              Jag gav ju komplimangen till utskottets ordförande att hon både
              var begåvad och hade klara värderingar. Det är något som jag uppskattar.
              Jag pekade på att det förslag man nu presenterat icke kommer att
              ha någon miljöstyrande effekt. Men utskottet skriver att man hoppas
              att förslaget ska få största möjliga ändamålsenliga styreffekt.
              Jag frågade vilken då, om miljöeffekten inte kommer att existera.
            </seg>
            <seg n="b7513df9">
              Min fråga är helt enkelt, fru talman, om det inte vore på sin
              plats när man får konkreta frågor att vilja delta i debatten.
              Det ingår på något sätt i den demokratiska processen om vi vill
              låta detta vara en arena för människor att lyssna på vad olika
              partier tycker. Att det dessutom finns så många socialdemokratiska
              tunga kommunalråd, med Ilmar Reepalu i spetsen, som manar och
              vädjar till regeringen och framför allt till riksdagsmajoriteten
              att fundera över sitt ställningstagande här gör det givetvis väldigt
              intressant för oppositionen och även för socialdemokrater ute
              i landet att få veta bevekelsegrunderna för skatten. Det är väl
              inte så att Socialdemokraterna bara har låtit sig fösas till detta
              ställningstagande av miljöpartister och vänsterpartister som av
              något slags allmän princip tycker illa om flyget?
            </seg>
            <seg n="f0eb4be3">
              Fördelningsprofilen är fel. Direktörernas resande kommer faktiskt
              att utsättas för mindre press än ungdomars och pensionärers resande.
              Det borde stämma väldigt dåligt med Susanne Ebersteins grundläggande
              värderingar som vi har fått höra här i kammaren.
            </seg>
          </u>
          <note type="speaker" n="090cccf6">
            Anf. 77 LARS BÄCKSTRÖM (v):
          </note>
          <u who="lars_backstrom_06e975" xml:id="i-a833be6b92e6a373-4" n="f969b4b4">
            <seg n="41b8779b">
              Fru talman! Indirekt kritiserade jag den borgerliga oppositionen
              för att de inte svarade på de frågor jag ställde. Det kan man
              mäta med samma mått åt andra som åt sig själv. Det är i alla fall
              mitt svar på frågorna.
            </seg>
            <seg n="8591a461">
              Jag har varit med och förhandlat fram den här budgeten. Jag kan
              vara så ärlig att jag säger att det här förslaget inte fanns med
              i vårt ursprungliga förhandlingsbud till våra samarbetspartier.
              Sedan har vi diskuterat och kommit fram till det här och står
              nu för en helhet. Man kan inte stå för en del av politiken men
              inte för en annan, utan man får stå för helheten.
            </seg>
            <seg n="4f969d66">
              Man kan också sätta in den här skatten i ett internationellt
              sammanhang. I EU, som några är varma anhängare av, diskuterar
              man den här typen av skatter med viss kraft.
            </seg>
            <seg n="6cb13ae6">
              Får skatten någon effekt? Ja, alla skatter har ju den effekten
              att de dämpar efterfrågan. De relativa prislägena för olika transporter
              förändras något. Men det är också viktigt att inse att det finns
              problem med skatten, speciellt av regional karaktär, som måste
              hanteras och lösas på ett bra sätt.
            </seg>
            <seg n="bad32fd3">
              Jag själv nyttjar en flygplats väldigt ofta, Trollhättans flygplats,
              som kan bli drabbad. Det är viktigt att ha de regionala flygplatserna
              för näringslivet, men det är också viktigt att få ett system där
              man gynnar de transportslag som är mest miljövänliga.
            </seg>
            <seg n="6f934b11">
              Vi har ännu inte riktigt löst tekniken, det är också sant. Det
              arbetet pågår. När det arbetet är avslutat får vi se hur fort
              vi kommer fram och hur det då ser ut.
            </seg>
          </u>
          <note type="speaker" n="3718e3d6">
            Anf. 78 ANDERS G HÖGMARK (m) replik:
          </note>
          <u who="anders_g_hogmark_1a3b7b" xml:id="i-aadf353302b4c24e-2" n="921f5084">
            <seg n="13bb2750">
              Fru talman! Det är på något sätt signifikativt att den som jag
              ställde huvudfrågorna till, skatteutskottets ordförande, inte
              förmådde eller ville svara på dem. Jag förmodar att hon med sitt
              engagemang och sin begåvning säkert hade kunnat men inte ville
              göra det. Det ser jag som en ganska grav oartighet.
            </seg>
            <seg n="01142efd">
              Nu handlar det om en mer charmfull människa Lars Bäckström som
              både kan irritera och roa här i kammaren. Han instämmer uppenbarligen
              i att skatten har påtagliga negativa effekter. Vilka det är vill
              han inte riktigt vidkännas, förutom att de kan ha vissa regionalpolitiska
              konsekvenser. Vi får se när skatteförslaget kommer fram.
            </seg>
            <seg n="b30e6b7c">
              Men problemet är faktiskt att riksdagen nu, med det beslut som
              man rimligtvis om en liten stund kommer att fatta, beställt någonting
              som i alla fall bör kallas för flygskatt och som ska generera
              ganska många miljoner kronor.
            </seg>
            <seg n="6b7b8394">
              Man pekade tidigare också på att vissa flygplatser och vissa
              destinationer kan få en sänkning av sin skatt av regionalpolitiska
              skäl. Men det måste innebära att man i motsvarande grad måste
              ha betydligt mer pengar från de andra. Det innebär i klartext
              att om viktiga destinationer i inre Norrland ska få en kraftfull
              reduktion av regionalpolitiska skäl, kommer flygplatserna söder
              om Dalälven, för att uttrycka mig lite förenklat, i motsvarande
              grad att komma i sämre dager. Jag undrar om Lars Bäckström delar
              den uppfattningen.
            </seg>
            <seg n="fa7d9905">
              Detta innebär att lågprisaktörer inte kommer att intressera sig
              för att agera i Sverige. Vi får med andra ord ett hot mot turistnäringen.
              Jag trodde faktiskt, uppriktigt sagt, att vi tvärs över partigränserna
              var överens om att vi borde värna om den och se till att utveckla
              den.
            </seg>
            <seg n="08edf38c">
              Min fråga är: Kan Lars Bäckström tänka sig en situation där ett
              förslag kommer fram som är så oacceptabelt och så oaptitligt att
              han är beredd att säga nej till det?
            </seg>
          </u>
          <note type="speaker" n="8617df3d">
            Anf. 79 LARS BÄCKSTRÖM (v) replik:
          </note>
          <u who="lars_backstrom_06e975" xml:id="i-a833be6b92e6a373-5" n="f969b4b4">
            <seg n="b29a6088">
              Fru talman! Jag försöker att vara korrekt och svara på frågor.
              Men det betyder nog inte att vi ska gå in på personligheter. Jag
              tycker att vi ska hålla oss till sakfrågorna. Möjligtvis kan vi
              ge varandra beröm för egenskaper. Men det ska nog stanna där.
              Det har varit några inslag i den här debatten som jag tycker har
              varit lite olustiga när man går över dessa gränser.
            </seg>
            <seg n="01e5ecd5">
              Jag ska därefter gå över till frågorna. Erkänner Bäckström att
              det finns negativa effekter med skatten? Ja, det gör jag. Jag
              erkänner att det finns negativa effekter med alla skatter. Så
              är det ju. Men det finns också en positiv effekt med skatter.
              De ger inkomster. Sedan använder man dessa inkomster till saker
              som gör att det är mer positivt. Men skatter i sig är ju inte
              positiva annat än när de är kraftigt miljöstyrande. Det finns
              en viss miljöstyrning här, men det är inte huvudsaken. Men det
              finns också negativa effekter. Då är vi överens om det.
            </seg>
            <seg n="608cba8d">
              Kan man tänka sig att säga nej till en sådan skatt? Det är en
              oerhört teoretisk fråga som man alltid kan svara ja på. Men det
              är inte sannolikt.
            </seg>
            <seg n="85cbee05">
              Vi skulle en gång ta fram ett system för individuella kompetenssatsningar,
              men som vi inte klarade av att ta fram och som vi fick lägga ned.
              Men sannolikt löser vi problemen när det gäller frågan om flygskatten.
              Allt annat tror jag är osannolikt. Men rent teoretiskt är svaret
              ja.
            </seg>
            <seg n="44d17c13">
              Men ska jag gå in och diskutera exakt hur skatten ska se ut?
              Nej, det ska jag inte göra eftersom en beredning pågår, och jag
              deltar inte ens i den beredningen. Det vore då förmätet av mig
              att under detta arbete komma med pekpinnar i talarstolen. Det
              vore osmart på alla sätt och vis. Men allt inflöde som kommer
              till riksdagen från företrädare för svensk flygnäring och andra
              ska vi naturligtvis lyssna på och ta del av och sedan utforma
              skatten så bra som möjligt.
            </seg>
          </u>
          <note type="speaker" n="552acea1">
            Anf. 80 ANDERS G HÖGMARK (m) replik:
          </note>
          <u who="anders_g_hogmark_1a3b7b" xml:id="i-aadf353302b4c24e-3" n="921f5084">
            <seg n="9bb516c0">
              Fru talman! Jag tror att det är väldigt väsentligt att vi tar
              fasta på den oro som har förts fram från ledande kommunpolitiker
              runtom i landet, och jag har namngivit några. Jag tror också att
              man ska vara väldigt lyhörd för och lyssna på den turistnäring
              och besöksnäring som har en enorm potential för Sverige och som
              kan ge väldigt många jobb alla kategorier. Och man bör nog fundera
              över varför danskarna plockar bort skatten, medan vi lägger på
              den. Danskarna brukar när det gäller kommersiella saker ha förmåga
              att attrahera så att det skapas nya jobb och affärsmöjligheter,
              och deras kapacitet brukar vara väl i nivå med vår kapacitet.
              Så man kanske ska lära sig någonting av deras agerande.
            </seg>
            <seg n="d25a6952">
              Sedan är jag alldeles övertygad om att den här skatten kommer
              att få förödande effekter för just betalningssvaga gruppers möjligheter
              att använda flyget. Det gäller studenter och barn som tvingas
              pendla mellan separerade föräldrar. Jag kan inte se att det finns
              vare sig något fördelningspolitiskt eller något annat ideologiskt
              motiv till att man skulle bejaka den typen av politik.
            </seg>
            <seg n="a09d5d47">
              Beträffande debattklimat och sätt att uttrycka sig på, har jag
              pekat på att Lars Bäckström är en utomordentligt trevlig prick,
              för att uttrycka det enkelt, och att Susanne Eberstein är både
              begåvad och klart värderingsmässigt orienterad. Om detta uppfattas
              som en skymf, så måste jag säga att jag då börjar fundera över
              hur jag ska uttrycka mig i kammaren.
            </seg>
          </u>
          <note type="speaker" n="cf0283a8">
            Anf. 81 LARS BÄCKSTRÖM (v) replik:
          </note>
          <u who="lars_backstrom_06e975" xml:id="i-a833be6b92e6a373-6" n="f969b4b4">
            <seg n="249a144c">
              Fru talman! När jag talade om att vi inte ska gå in på personligheter,
              gällde det framför allt tidigare inslag i debatten.
            </seg>
            <seg n="d3023a10">
              Vi har nu fått argumentera med varandra, och så långt är allt
              gott. Sedan får beredningen fortsätta. Och vi ska göra det så
              bra som möjligt och hålla våra avtal och få så lite negativa effekter
              som möjligt och en så positiv miljöstyrning som möjligt. Vi får
              nu avvakta och sedan föra en ny debatt när det finns ett färdigt
              förslag.
            </seg>
          </u>
          <note n="2f202297">
            Överläggningen var härmed avslutad.
          </note>
          <note n="d19b3135">
            6 § Tilläggsbudget 2 för 2005
          </note>
          <note n="d4963bba">
            Föredrogs
          </note>
          <note type="speaker" n="92e82566">
            Anf. 82 KJELL NORDSTRÖM (s):
          </note>
          <u who="kjell_nordstrom_39d2c4" xml:id="i-a0d5d57001953034-0" n="0f18a206" next="i-999e20f157116106-0">
            <seg n="7b0e2a2c">
              Fru talman! Finansutskottet tillstyrker regeringens förslag till
              tilläggsbudget för 2005 med ett undantag. Det gäller utgiftsområde
              8 Invandrare och flyktingar.
            </seg>
            <seg n="7d45c22f">
              Utskottet föreslår att anslagen för Migrationsverket, mottagande
              av asylsökande och offentligt biträde i utlänningsärenden utökas
              med 110 miljoner kronor utöver regeringens förslag. Utskottet
              ställer sig därmed bakom Socialdemokraternas, Vänsterpartiets
              och Miljöpartiet de grönas motion.
            </seg>
            <seg n="e9f4cbb0">
              Utskottets förslag till ändrade regler innebär att anvisade medel
              ökar med 1 714 miljoner kronor netto. De föreslagna ökningarna
              av anslagen uppgår till 2,2 miljarder kronor, och de föreslagna
              minskningarna uppgår till 565 miljoner kronor. Kvar finns då en
              budgetmarginal på 1,5 miljarder.
            </seg>
          </u>
          <note n="9fb4ded6">
            Bland övriga frågor som behandlas i betänkandet kan nämnas förslaget
            till ändringar i lagen om allmänna barnbidrag och lagen om förlängt
            bidrag. Ändringarna innebär att barnbidragen höjs retroaktivt
            för tid efter utgången av september 2005 och att anslaget för
            allmänna barnbidrag ökas med 800 miljoner.
          </note>
          <u who="kjell_nordstrom_39d2c4" xml:id="i-999e20f157116106-0" n="0f18a206" prev="i-a0d5d57001953034-0">
            <seg n="8f0ccb57">
              Vidare behöver ytterligare medel tillföras kronofogdemyndigheterna
              eftersom de kostnader som omlokaliseringen av myndigheternas verksamhet
              till Östersund och Visby medför inte ryms inom anvisade anslag.
            </seg>
            <seg n="4fa142ed">
              Dessutom utökas resurserna till rättsväsendet. Medel förs också
              till domstolsväsendet och kriminalvården samt för sådana ändamål
              som bland annat ersättning för skador på grund av brott, rättshjälpskostnader
              och kostnader för vissa skaderegleringar.
            </seg>
            <seg n="4c2c113c">
              Utskottet tillstyrker vidare regeringens förslag om bland annat
              nya och ändrade bemyndiganden att ingå ekonomiska förpliktelser.
              Med anledning av bemyndigandet till regeringen att under 2005
              göra åtaganden med anledning av försöket med trängselskatt i Helsingfors
              höjs anslaget från 1,63 miljarder kronor till 2,21 miljarder kronor.
            </seg>
            <seg n="b42b7e65">
              I samband med behandlingen av ett bemyndigande avseende Högskoleverket
              understryker utskottet det allvarliga i att en myndighet gör åtaganden
              utan ett särskilt bemyndigande från riksdagen.
            </seg>
            <seg n="0f9e7a65">
              Avslutningsvis ställer sig utskottet bakom regeringens förslag
              att den i statens redovisning upptagna fordran rörande kommunkontosystemet
              skrivs ned vid utgången av innevarande år. Utskottet godkänner
              också att även fordringar avseende ränta på de konton i Riksgäldskontoret
              som användes för ersättningar för kommuners och landstings kostnader
              för mervärdesskatt under perioden 19962002 skrivs ned.
            </seg>
            <seg n="fc1ac1a5">
              Till betänkandet har fogats en reservation och ett särskilt yttrande.
            </seg>
          </u>
          <note type="speaker" n="b8b26222">
            Anf. 83 MIKAEL ODENBERG (m):
          </note>
          <note n="686dc44c">
            Fru talman! För ett år sedan, i november och december 2004, fattade
            riksdagen beslut om statsbudgeten för innevarande år. De fyra
            allianspartierna hade då egna alternativa förslag till statsbudget
            som förlorade i riksdagens omröstning.
          </note>
          <u who="mikael_odenberg_5895f9" xml:id="i-f00a979aedf11673-0" n="312820f1" prev="i-7ec1318b930957ff-0">
            <seg n="9a7da0b9">
              Det ärende som riksdagen nu har att behandla, tilläggsbudget
              2, är ett ärende som innehåller förändringar av statsbudgeten
              för år 2005. Eftersom våra alternativa förslag förlorade vid omröstningen
              för ett år sedan har vi ingen anledning att nu fem i tolv gå in
              och ha synpunkter på de förändringar som majoriteten gör i den
              av dem antagna statsbudgeten för det här året. Av det skälet deltar
              de fyra allianspartierna inte i beslutet om tilläggsbudgetärendet.
              Detta förhållande framgår också av ett särskilt yttrande från
              oss i betänkandet.
            </seg>
            <seg n="0ff0c540">
              Anledningen till att jag har begärt ordet är dock inte att få
              lägga ut texten i formaliafrågan utan att väldigt kort beröra
              det övergrepp som förslaget om ett försök med trängselavgift i
              Helsingforsstrafiken utgör. Det är ett övergrepp i några olika
              led.
            </seg>
            <seg n="dbf71f67">
              Först och främst är det ett övergrepp på väljarna. Socialdemokraterna
              gick ju till val år 2002 med det uttryckliga löftet till stockholmarna
              att någon trängselavgift inte skulle införas. Trots det uttryckliga
              löftet är Helsingforss stad nu i full färd med att under ledning
              av Socialdemokraterna, Vänsterpartiet och Miljöpartiet planera
              för just ett sådant försök ett försök som ska starta den 3 januari
              2006 och som ska bedrivas fram till halvårsskiftet.
            </seg>
            <seg n="07195a0e">
              Dessutom är det så att trängselskatteförsöket till sin karaktär
              har kommit att bli en sorts övergrepp också i den meningen att
              Socialdemokraterna i Helsingforss stad har förmenat oppositionen,
              i alla fall hittills, rätten att utforma texten på de röstsedlar
              som ska ingå i den folkomröstning om trängselskattens framtid
              som ska äga rum samtidigt som kommunvalet 2006.
            </seg>
            <seg n="421a8906">
              I någon mån begås det också ett övergrepp såtillvida att Socialdemokraterna
              i Helsingforss län motverkar att invånarna i alla kommunerna runt
              Helsingforss stad också dessa berörs starkt av trängselskatten
              får en möjlighet att genom kommunal folkomröstning komma till
              tals i frågan.
            </seg>
            <seg n="91564e78">
              Vi tycker inte att försöket med trängselavgifter ska genomföras.
              Vi ser det som fullständigt stolligt att lägga ut 3,8 miljarder
              kronor 3 800 miljoner kronor. Det är totalsumman för försöket
              med trängselavgift nästa år i Helsingforss stad. Vi är följaktligen
              mot detta.
            </seg>
            <seg n="283f3942">
              Det ärende som nu ligger på riksdagens bord innehåller ett bemyndigande
              till regeringen att utöka sina kostnadsåtaganden. Det gäller då
              att bekosta olika delar som faller på staten med anledning av
              trängselskatteförsöket. Det är klart att vi tycker att staten
              ska infria sina förpliktelser gentemot de leverantörer som man
              redan har träffat avtal med. Men eftersom vi är motståndare till
              trängselskatteförsöket tycker vi inte att regeringen ska ingå
              nya förpliktelser. Därför har vi reserverat oss i betänkandet
              till förmån för avslag i den delen av riksdagens bemyndigande
              till regeringen.
            </seg>
            <seg n="04da7224">
              Jag ber, fru talman, att få yrka bifall till reservationen i
              betänkandet.
            </seg>
            <seg n="c781ff70">
              Slutligen: Att jag om en liten stund diskret avviker från kammaren
              beror inte på en bristande respekt för övriga ledamöter, utan
              det beror på att riksdagsstyrelsen sitter i sammanträde just nu.
            </seg>
          </u>
          <note type="speaker" n="0ec3eed6">
            Anf. 84 KARIN PILSÄTER (fp):
          </note>
          <u who="karin_pilsater_815ff1" xml:id="i-9f5630149737a537-5" n="b3f778ed">
            <seg n="00ad2de6">
              Fru talman! Som Mikael Odenberg påtalade i inlägget före mitt
              lade vi fram ett annat förslag till budget för innevarande år.
              Det förslaget blev nedröstat. Men som vi vet var det budgetförslag
              som vann majoritetens bifall överspelat redan före den 1 januari.
              I mellandagarna skickades det ju ut regleringsbrev till myndigheterna
              där det stod att de anslag som riksdagen just hade beslutat om
              kunde man inte påräkna att få använda, utan det var generella
              begränsningar i största allmänhet och beträffande vissa anslag
              i synnerhet stora förändringar där man inte fick använda de av
              riksdagen just beslutade anslagen. Vi får väl se hur länge den
              budget som tas för resten av året gäller om den överlever nyårsafton
              eller om den är överspelad redan innan dess. På en punkt vet vi
              dock hur det är, nämligen att kostnaderna för avvecklingen av
              Barsebäck 2 inte ingår. Vi kommer därför inte att delta i beslutet
              om själva tilläggsbudgeten.
            </seg>
            <seg n="f3356de3">
              Men, fru talman, det finns en sak som jag i likhet med Mikael
              Odenberg särskilt vill ta upp. Det handlar då om att vi tycker
              att det är helt orimligt med nya åtaganden när det gäller trängselskatten.
              Man ska inte kasta goda pengar efter dåliga.
            </seg>
            <seg n="79129936">
              Det här försöket har redan fullständigt gått över styr. Det jäser,
              kan jag säga, bland alla stockholmare. Tidigare i debatten redogjordes
              det för att det finns ungdomar och småbarnsmammor i Helsingforss
              innerstad som tycker att det här är jättebra. Men jag har aldrig
              träffat någon som tycker det. Det finns inte en stockholmare som
              inte tycker att det här är rena rama vanvettet, kan jag säga.
              Möjligtvis är det några enstaka partikamrater till er som av lojalitetsskäl
              upprätthåller nämnda image.
            </seg>
            <seg n="75df8262">
              Jag kan tala om för er ledamöter som är hitresta och som har
              övernattningslägenheter i Gamla stan att den absoluta merparten
              av stockholmarna inte har gångavstånd i innerstan till sina jobb
              och inte åker buss bara lite grann i innerstan, utan man pendlar
              ganska länge betydligt längre än man gör någon annanstans i detta
              land. Man pendlar med buss och med pendeltåg, och man åker tunnelbana
              och bil. Vilket sätt man än försöker ta sig fram på går det väldigt
              långsamt därför att det är tjockt och knökfullt överallt. Det
              är svårt att veta när man kommer fram detta alldeles oavsett vilket
              färdmedel man använder.
            </seg>
            <seg n="6d9a65ff">
              Pendeltågen kommer i stort sett aldrig i tid. Alla vi som använder
              kollektivtrafiken när vi pendlar vet att det när man startar hemifrån
              är rena rama hasarden med tanke på när man kommer fram. Samma
              sak gäller för dem som kör bil.
            </seg>
            <seg n="29f9ecab">
              Dessutom är nu det stora samtalsämnet den enorma integritetskränkning
              som folk upplever. Antingen ska man beställa en transponder som
              några manicker läser av. Sedan dras pengar från ens konto, helt
              utanför ens egen kontroll, eller också ska man var och varannan
              dag springa in på 7-Eleven och kolla hur mycket man ska betala.
              Det ska göras inom fem dagar, för annars blir det ruggiga straffavgifter.
              Det här, kan jag säga, kommer att ta en ända med förskräckelse.
              Folk tänker: Ska vem som helst kunna gå in på en hemsida och kolla
              var jag har varit och när och varför ja, varför kommer inte att
              framgå men i alla fall när .
            </seg>
            <seg n="45463605">
              Detta är en helt orimlig metod. Det är inte så att de som är
              kollektivresenärer tycker att det här blir jättebra. Det är ju
              redan så att tåg, pendeltåg och bussar är knökfulla och inte kommer
              fram.
            </seg>
            <seg n="be9b5cd4">
              Många frågar mig: Vad är egentligen kostnaden för trängselskatten?
              Mitt svar på den frågan är: Trängselskatten är kostnaden för makten
              i Rosenbad.
            </seg>
            <seg n="eb727985">
              Men, kära vänner i s, v och mp, det pris som ni får betala kommer
              först och främst att bli makten i Stadshuset, för den kommer ni
              att bli av med så det bara sjunger om det.
            </seg>
          </u>
          <note n="f2921d44">
            Jag yrkar bifall till reservationen.
          </note>
          <note type="speaker" n="b7ad9893">
            Anf. 85 MATS ODELL (kd):
          </note>
          <u who="mats_odell_4baa8b" xml:id="i-9b8ed087931a2ac8-5" n="a6ebe876">
            <seg n="609b7c87">
              Fru talman! För att vinna dyrbar tid åt kammaren kan jag instämma
              i vad både Mikael Odenberg och Karin Pilsäter sagt i sina anföranden.
              Jag behöver inte upprepa vad som där har sagts, men låt mig få
              addera lite annan information i ämnet.
            </seg>
            <seg n="39e9e487">
              Det är inte bara fråga om ett övergrepp på invånarna i Helsingforssregionen,
              utan det här är faktiskt ett övergrepp på alla skattebetalare
              i landet som får betala de 3,8 miljarder, 3 800 miljoner, som
              detta kostar. Detta kvalar verkligen in på dödslistan över de
              dummaste utgifterna och överträffas nästan enbart av stängningen
              av Barsebäck. 5,6 miljarder kostade stängningen av det andra aggregatet,
              och ungefär lika mycket kostade stängningen av det första aggregatet.
            </seg>
            <seg n="80e8427e">
              Det är samma sak här. Regeringen tycks vara väldigt intresserad
              av tillfälliga sysselsättningsåtgärder. Det får man här så det
              står härliga till. Över 600 personer anställs eller hyrs in för
              att sköta det här. Det handlar om en massa telefonister. Man räknar
              med att de ska svara på ungefär 10 000 klagosamtal per dygn .
              Egentligen borde de samtalen kopplas direkt till Annika Billström;
              det skulle spara en del. Vidare ska kronofogdemyndigheten anställa
              nya människor. Det ska anställas folk i Örebro, ja, runtom i landet.
              Det här blir en rekommendation för många att köpa aktier i Manpower
              eftersom det i huvudsak blir de som det gäller. Men det handlar
              också om att en hel del fasta tjänster kommer att tillsättas.
              Två helt nya avdelningar byggs upp hos Fordonsskatteenheten i
              Örebro. 40 personer projektanställs just nu för att svara på frågor
              och ge ut skattebeslut och så vidare.
            </seg>
            <seg n="b1851d3b">
              Det här är ingenting annat än rent hål i huvudet. Jag hoppas
              att de som har riggat upp det här får sin rättmätiga dom i september
              nästa år.
            </seg>
          </u>
          <note type="speaker" n="9b5ec9dd">
            Anf. 86 ROGER TIEFENSEE (c):
          </note>
          <u who="roger_tiefensee_178395" xml:id="i-365bafad81d8d3f0-5" n="5f428784">
            <seg n="803aeb57">
              Fru talman, ledamöter och åhörare! Vi diskuterar nu tilläggsbudget
              för den budget som vi diskuterade för ett år sedan. Precis som
              mina kolleger i den borgerliga alliansen kommer Centerpartiet
              inte att delta i beslutet om tilläggsbudgeten. De som står bakom
              budgeten Socialdemokraterna, Vänstern och Miljöpartiet får själva
              hantera de månader som är kvar på detta budgetår.
            </seg>
            <seg n="1b3724bf">
              Man kan konstatera att det var rätt små marginaler i budgeten
              som lades fram förra året. Sedan har regeringen rattat om, precis
              som Karin Pilsäter sade. Den budgeten som fattades beslut om för
              ett år sedan gällde inte så många dagar. Regeringen gjorde sedan
              anslagsbegränsningar och sådana saker.
            </seg>
            <seg n="d3cfb167">
              Marginalerna är även små i den budget för nästa år som vi senare
              i eftermiddag ska anta. Om man jämför storleksordningen med den
              som har en månadslön på 15 000 kr i månaden är det en marginal
              på 17:50 kr i månaden. Marginalerna är små. Regeringen kommer
              väl att återkomma med nya kringgående rörelser kring riksdagen.
              Besluten om hur budgeten ska se ut fattas egentligen inte här
              i riksdagen, som jag upplever det.
            </seg>
            <seg n="2bc1844a">
              Det som vi däremot kommer att delta i är beslutet om bemyndigande
              till regeringen att täcka ytterligare kostnader för försöket med
              trängselskatt i Helsingfors. Inklusive tidigare åtaganden tecknar
              man nu in i framtida budgetar för år 2006 och 2007 utgifter på
              2,2 miljarder. Totalt sett kostar försöket 3,8 miljarder och ger,
              om jag har förstått det rätt, ungefär 500 miljoner i intäkter.
              Det är många runtom i landet som får vara med och betala för det
              här försöket.
            </seg>
            <seg n="a34f9c51">
              Det är fel att på det här sättet skicka notan vidare till framtida
              budgetar. Man kan göra invändningar mot hur försöket har kommit
              till. Socialdemokraterna i Helsingfors var så tydliga med att
              det inte skulle bli någon trängselskatt i Helsingfors. För att
              få makten i Rosenbad tvingade man på Socialdemokraterna i Helsingfors
              det här försöket.
            </seg>
            <seg n="8b8ace9c">
              Det är rätt att det är en folkomröstning. Det är fel att det
              är ett försök. Även den som tycker att trängselskatter skulle
              vara en bra idé inser att ett försök under den här begränsade
              tiden bara kommer att leda till kaos. Skattemyndigheten och kronofogdemyndigheten
              kommer att få massor av ärenden. De har inte täckning för de kostnader
              som de kommer att få ta.
            </seg>
            <seg n="92980207">
              Det bästa vore att inte göra försöket utan ha en folkomröstning
              för att återigen verkligen få höra folkets åsikt. Det borde man
              egentligen ha i hela Helsingforssregionen. Jag yrkar därmed bifall
              till reservationen som innebär att några förpliktelser inte ska
              göras och kostnader inte ska läggas på det här försöket.
            </seg>
          </u>
          <note type="speaker" n="af73efa3">
            Anf. 87 HANS HOFF (s):
          </note>
          <u who="hans_hoff_93f582" xml:id="i-ad8714eef943cecc-0" n="27633402" next="i-0346680388604609-0">
            <seg n="da0bd86a">
              Fru talman! Jag kommer inte att gå igenom alla förslag som finns
              i tilläggsbudgeten utan nöja mig med att beröra vissa delar som
              jag tror kan vara av större intresse.
            </seg>
            <seg n="a292c852">
              Barnbidraget höjs med 100 kr per barn. Flerbarnstillägget höjs
              med 100 kr och införs från andra barnet. För en tvåbarnsfamilj
              innebär detta att barnbidragen höjs med 300 kr i månaden. För
              en familj med tre barn höjs barnbidraget med 500 kr. Höjningen
              sker från oktober och betalas ut till barnfamiljerna retroaktivt
              i december.
            </seg>
            <seg n="4c73b2c7">
              Jag är mycket glad över att en lång rad kommuner nu fattar beslut
              om att även barnfamiljer som uppbär socialbidrag ska få del av
              barnbidragshöjningarna.
            </seg>
            <seg n="eba31b54">
              Vidare har kriminalvården i dag en hög beläggning. För att möta
              de ökade behoven tillförs kriminalvården 400 miljoner kronor.
            </seg>
            <seg n="b88c73c4">
              Dessutom har riksdagen bifallit en motion från Socialdemokraterna,
              Vänsterpartiet och Miljöpartiet som innebär att en ny prövning
              av avvisningsbeslut ska genomföras för vissa flyktinggrupper och
              bland annat barnfamiljer. Mot bakgrund av detta ökar kostnaderna
              för staten utöver det regeringen föreslagit på anslag inom utgiftsområde
              8.
            </seg>
            <seg n="b816f788">
              Fru talman! Högskoleverket har överträtt sina befogenheter genom
              att göra åtaganden på ca 32 miljoner kronor utan att ha bemyndigande
              för detta. Finansutskottet vill påminna om att liknande ekonomiska
              åtaganden inom utgiftsområdet har behandlats av utskottet vid
              flera tillfällen under denna mandatperiod.
            </seg>
            <seg n="4a2a576a">
              Utbildningsdepartementet har efter de senaste årens överträdelser
              inom utgiftsområde 16 startat en intern översyn av myndigheternas
              hantering av medel. Enligt information från Regeringskansliet
              visar översynen att det finns bristande kompetens hos högskolemyndigheterna
              om principerna för uppdatering av bemyndiganderamar.
            </seg>
            <seg n="690273c5">
              Regeringen återkommer i budgetpropositionen för år 2006 med en
              bedömning av vilka åtgärder som vidtagits eller kommer att vidtas.
              Vidare konstateras att Regeringskansliet i samarbete med Ekonomistyrningsverket
              nu genomför en översyn av bemyndigandesystemet. Därutöver tar
              regeringen upp frågan om behovet av att stärka den statliga revisionen.
            </seg>
            <seg n="4a96a6c5">
              Utskottet vidhåller sin uppfattning om det oacceptabla i att
              en myndighet gör åtaganden utan ett särskilt bemyndigande från
              riksdagen. Det åligger regeringen att ha kontroll över myndigheternas
              hantering av pengar. Mot bakgrund av det pågående arbetet med
              att förbättra den interna styrningen och kontrollfunktionen i
              staten kan finansutskottet acceptera regeringens förslag rörande
              Högskoleverkets ekonomiska åtaganden.
            </seg>
            <seg n="2650c493">
              Fru talman! När det gäller försöket med trängselskatt i Helsingfors
              har det på grund av högre tekniska krav samt förseningar av vissa
              utgifter skett en kostnadsökning som regeringen nu vill att riksdagen
              godkänner. Finansutskottet föreslår därför att regeringen bemyndigas
              att under 2005 ingå avtal om ersättning för kostnader för försöket
              som inklusive tidigare gjorda åtaganden medför utgifter på högst
              2 210 miljoner kronor under åren 2006 och 2007.
            </seg>
            <seg n="17264248">
              Med anledning av detta förslag finns det en reservation i betänkandet.
              Reservationen är undertecknad av samtliga borgerliga partier.
              De skriver att man motsatt sig införandet av trängelskatt våren
              2004 när riksdagen beslutade i frågan. De skriver vidare att regeringen
              inte lämnat ett underlag som gör att de kan bedöma om förslaget
              är motiverat av redan ingångna förpliktelser.
            </seg>
            <seg n="38402aa1">
              Däremot anser de borgerliga partierna att de som utfört eller
              fått beställningar inför försökets genomförande måste få betalt
              för detta. De vill också att riksdagen beslutar att regeringen
              inte ska ingå några nya förpliktelser med anledning av försöket
              med trängelskatt i Helsingfors.
            </seg>
            <seg n="1b822dd4">
              Fru talman! Finansutskottet konstaterar att högre kostnader och
              förskjutningar av utgifter föranleder behov av att öka bemyndiganderamen.
              Enligt information som utskottet inhämtat från Regeringskansliet
              uppstår dessa kostnader och utgiftsförskjutningar inom ramen för
              redan ingångna avtal.
            </seg>
            <seg n="b12a41f5">
              Samtidigt vill utskottet påpeka att regeringen enligt regeringsformen
              icke utan riksdagens bemyndigande får ta upp lån eller i övrigt
              ikläda staten ekonomiska förpliktelser. Utskottet förutsätter
              att eventuella nya ekonomiska åtaganden som i framtiden kan behöva
              ingås för trängselskatteförsöket kommer att underställas riksdagen
              för beslut. Därmed anser jag att de borgerligas reservation överensstämmer
              väl med utskottets förslag och i sak är väl tillgodosett i betänkandet.
            </seg>
            <seg n="88bd2ca3">
              Fru talman! Det är detta som det nu aktuella betänkandet berör
              om försöket med trängselskatter i Helsingfors. Sakfrågan om trängselskatteförsöket
              i Helsingfors bereds av skatteutskottet. Jag kan dock konstatera
              att mina borgerliga kolleger i finansutskottet i sina inledningsanföranden
              berört försöket med trängselskatter i ett större sammanhang som
              i sak inte har med den aktuella debatten att göra. Jag vill på
              grund av detta göra några kommentarer.
            </seg>
            <seg n="48580362">
              Man kan lätt få en bild av att samtliga borgerliga partier är
              i princip mot att styra trafiken med avgifter. Så är det inte
              alls. Folkpartiet skriver till exempel i sin riksdagsmotion från
              förra året: Folkpartiet anser att miljöstyrande avgifter i trafiken
              kan vara motiverade. Vi har sedan slutet av 1960-talet pläderat
              för nyttjande av ekonomiska styrmedel för att minska biltrafiken
              och förbättra miljön. Folkpartiet anser att varje kommun som så
              önskar ska ha rätt att införa trängselavgifter för att stimulera
              ökat nyttjande av kollektivtrafik och begränsa biltrafiken.
            </seg>
            <seg n="e1fdf227">
              Folkpartiet har dock ett antal villkor som ska vara uppfyllda
              innan man inför trängselavgifter och att det ska vara en avgift
              och icke en skatt. Man är i sak emot det försök med trängselskatter
              som nu ska genomföras. Men man ser positivt på att införa trängselavgifter
              för att begränsa biltrafiken.
            </seg>
          </u>
          <note n="f63e0d01">
            Så här skrev en utskottsmajoritet bestående av Centerpartiet,
            Kristdemokraterna, Vänsterpartiet, Socialdemokraterna och Miljöpartiet
            våren 2003 i trafikutskottets betänkande.
          </note>
          <u who="hans_hoff_93f582" xml:id="i-0346680388604609-0" n="27633402" prev="i-ad8714eef943cecc-0">
            <seg n="91bcc1f6">
              Utskottet konstaterar att det särskilt i Helsingfors finna problem
              med trängsel i trafiken under vissa tider och på vissa sträckor.
              Miljöproblem som härrör från främst vägtrafiken är också mer uppenbara
              i storstäderna. Införandet av trängselavgifter respektive miljöstyrande
              avgifter kan därför ses som ett led i en bredare strategi för
              att komma till rätta med dessa problem.
            </seg>
            <seg n="eee40c77">
              Fru talman! I den sakdebatt som skatteutskottet hade i riksdagen
              den 16 juni förra året, när beslutet om försöket med trängselskatter
              i Helsingfors debatterades, klargör borgerliga företrädare följande.
              Centerpartiets företrädare säger att Centerpartiet har stått bakom
              skrivningarna i trafikutskottet där man har bejakat införsel av
              trängselavgifter. Vi har dock hela tiden varit väldigt noggranna
              med att understryka att beslutet ska fattas lokalt. Så säger Centerpartiets
              företrädare. Han vill också understryka att Centerpartiet och
              han personligen tror på ekonomiska styrmedel som ett sätt att
              lösa trafikproblemen i Helsingfors och i andra större städer.
            </seg>
            <seg n="8b55ccc4">
              Ledamoten som företrädde Kristdemokraterna i denna debatt klargör
              att Kristdemokraterna är för miljöstyrande avgifter. Han säger:
              Det har vi i trafik på olika områden. Det måste till, men man
              borde ha följt gängse ordning och utrett om man ska ha en avgift
              eller skatt från början. Ledamoten återkommer med följande uttalande:
              En avgift hade vi mycket väl kunnat diskutera med rim och reson,
              det håller jag med om. Vi tror nämligen att biltrafiken inte kan
              eskalera såsom den har gjort i de städer där man ökar omsättningen
              av trafik utan man måste minska den och leda den förbi.
            </seg>
            <seg n="e22a8ddd">
              Fru talman! Med andra ord finns det i Sveriges riksdag en mycket
              stor majoritet för principen att genom ekonomiska incitament i
              form av avgifter minska biltrafiken i städer. Men helt klart är
              att majoriteten är betydligt mindre när de ekonomiska incitamenten
              utformas såsom en skatt.
            </seg>
            <seg n="4a674ce9">
              Återigen när det gäller dagens ärende, tilläggsbudget 2 och den
              reservation som finns i betänkandet, anser jag att de borgerligas
              reservation väl överensstämmer med utskottets förslag i sak och
              är väl tillgodosedd i betänkandet.
            </seg>
          </u>
          <note n="0c1016a7">
            Fru talman! Mot bakgrund av det i kammaren anförda yrkar jag
            bifall till förslaget i betänkandet och avslag på reservationen.
          </note>
          <note type="speaker" n="34388b81">
            Anf. 88 MATS ODELL (kd) replik:
          </note>
          <u who="mats_odell_4baa8b" xml:id="i-9b8ed087931a2ac8-6" n="a6ebe876">
            <seg n="2b2f4d22">
              Fru talman! För att representera ett parti som gick till val
              på att aldrig någonsin införa biltullar i Helsingfors hade Hans
              Hoff en imponerande flexibilitet i sin argumentation. Han sökte
              tröst i motioner i betänkanden från oppositionen där vi har talat
              principiellt om det här. Men i fråga om just det aktuella försöket
              har partierna redovisat sin uppfattning inför riksdags- och kommunalvalet.
              Det som vi nu kritiserar är att Socialdemokraterna mot ett mycket
              tydligt löfte ändrat uppfattning, men vi behöver inte uppehålla
              oss just vid det.
            </seg>
            <seg n="bd8ec1ff">
              Anledningen till att jag begärde ordet var att Hans Hoff ägnade
              betydande engagemang, och förkastelsedomarna haglade mot Högskoleverket,
              för att verket saknade bemyndigande för 32 miljoner kronor, medan
              han gladeligt svalde 3 800 miljoner kronor som går åt för detta
              sjumånadersförsök.
            </seg>
            <seg n="8be2dfca">
              Jag kanske hade lite fel tidigare i dag när jag talade om den
              kända ideologiska grunden för många av mina socialdemokratiska
              vänner som jag respekterar djupt. Arne Kjörnsberg var till och
              med socialdemokrat av födsel och ohejdad vana. Men i detta ligger
              tydligen att vara väldigt mjuk i ryggen när det gäller att hålla
              stödpartierna på gott humör.
            </seg>
          </u>
          <note type="speaker" n="c8039043">
            Anf. 89 HANS HOFF (s) replik:
          </note>
          <u who="hans_hoff_93f582" xml:id="i-8a0182ed9508135f-0" n="27633402">
            <seg n="df29cc8f">
              Fru talman! När det gäller överträdande av ett bemyndigande tror
              jag att hela finansutskottet står bakom att det måste vara riksdagen
              som fattar besluten. Jag tror inte att Kristdemokraterna vill
              ha en sådan ordning i Sverige där olika myndigheter kan göra egna
              åtaganden utan att finansutskottet och Sveriges riksdag är de
              som till slut beslutar om det. I så fall skulle vi nog få kostnadsökningar
              som vida skulle överstiga de möjligheter vi skulle kunna ha att
              korrigera dessa utgifter. Därav följer, som jag har anfört och
              som vi tidigare anfört i finansutskottet i stor enighet, att vi
              måste ha en väldigt stark linje i detta.
            </seg>
            <seg n="ea9b109a">
              När det sedan gäller ekonomiska incitament för att minska biltrafiken
              i städer är vi överens om att det är någonting som man mycket
              väl kan använda. Ledamoten från Kristdemokraterna sade i den debatt
              som var om att införa trängselavgifter på försök i Helsingfors
              att Kristdemokraterna är för miljöstyrande avgifter. Det har vi
              i trafik på olika områden, sade han, och menade att hade det varit
              en avgift och inte en skatt hade man kunnat diskutera detta. Min
              fråga till Mats Odell får vara: Vad är skillnaden mellan en avgift
              och en skatt för bilisten i Helsingforss stad som kört runt och
              betalar 15 kr? Vad är den stora principiella skillnaden? Ni är
              ändå för att använda ekonomiska incitament. Det är helt uppenbart
              med tanke på det som ni har skrivit i betänkandet i majoritet
              tillsammans med Vänstern och Miljöpartiet, Socialdemokraterna
              och Centern och det som ni har framfört i sakdebatterna i kammaren.
            </seg>
          </u>
          <note type="speaker" n="6a7afb73">
            Anf. 90 MATS ODELL (kd) replik:
          </note>
          <u who="mats_odell_4baa8b" xml:id="i-9b8ed087931a2ac8-7" n="a6ebe876">
            <seg n="be4efabe">
              Fru talman! Det är alltid spännande med principiella debatter
              om skatter och avgifter. Men det vi talar om, Hans Hoff, är vilka
              besked som gavs till väljarna i Helsingforss stad och i Helsingforssregionen
              inför det val som avhölls i september 2002. Där representerade
              både Hans Hoff och jag partier som sade att vi inte vill ha detta
              försök. Det var beskedet. Sedan har det varit debatter och allt
              möjligt. Men vi ger besked inför val till väljarna. Det är därför
              jag är så imponerad över att Hans Hoff nu är omvänd på den här
              punkten. Det är imponerande att från att ha varit helt emot och
              efter att ha deltagit i debatter om fördelar med det här är Hans
              Hoff nu helt för. Det tycker jag är en spännande utveckling.
            </seg>
            <seg n="93dfb28c">
              Icke desto mindre gällde min fråga hans engagemang för dessa
              32 miljoner, medan 3,8 miljarder kan vi bränna på under sju månader.
              Vi får faktiskt 550 miljoner i intäkter. Vi anställer en väldig
              massa människor. Jag ser att de rättsliga instanserna får ganska
              mycket, särskilt länsrätterna, för att klara det ökade antalet
              processer från missnöjda bilister. För det behövs en personalstyrka
              på 65 personer. De flesta hyrs in, men ett tjugotal får fasta
              tjänster. Det känns skönt, Hans Hoff. Det är inte bara tillfälliga
              åtgärder.
            </seg>
            <seg n="78a6e9ae">
              Kammarrätten får också fler ärenden. Kammarrätten räknar med
              7 600 fler ärenden. Tolv nya tjänster skapas varav fyra för domare
              som faktiskt får fast anställning. Man ber att få gratulera!
            </seg>
            <seg n="7c32e2dc">
              Något positivt finns med detta rättsväsendet förstärks tydligen
              långsiktigt.
            </seg>
            <seg n="ca356293">
              Men, Hans Hoff, ni var mot, vi var mot, men nu är Hans Hoff för
              när han står med armen omvriden bakom ryggen av Yvonne Ruwaida
              och Peter Eriksson.
            </seg>
          </u>
          <note type="speaker" n="4b4cdeaa">
            Anf. 91 HANS HOFF (s) replik:
          </note>
          <u who="hans_hoff_93f582" xml:id="i-8a0182ed9508135f-1" n="27633402">
            <seg n="30a963cc">
              Fru talman! Jag känner inte min arm speciellt omvriden av vare
              sig Peter Eriksson eller någon annan.
            </seg>
            <seg n="f5d074fa">
              Jag tycker att det är väldigt positivt att såväl Kristdemokraterna
              som Vänstern, Socialdemokraterna och Miljöpartiet är för att använda
              miljöstyrande avgifter. Så sent som i ett betänkande 2003 från
              trafikutskottet hade vi en gemensam skrivning om det. Likadant
              är det när det gäller den kammardebatt som var här i samband med
              införandet av försöket med trängselskatter i Helsingfors.
            </seg>
            <seg n="e46ee55e">
              Sedan är man mot att det tas ut som en skatt. Man är för det
              som en avgift eller som andra ekonomiska incitament. Jag tycker
              inte att det är fel. Jag tycker inte heller att Mats Odell ska
              behöva skämmas för att Kristdemokraterna är för detta. Jag tror
              att det mycket väl kan vara någonting som i framtiden kommer att
              visa sig vara något mycket positivt. Det tycker jag inte alls
              att Mats Odell ska försöka krumbukta sig kring genom att prata
              om valet 2002 och så vidare. Låt oss se framåt. Vi kanske kan
              hitta möjligheter framöver att få en bredare majoritet i Sveriges
              riksdag för miljöstyrande incitament. Men Kristdemokraterna är
              helt klart för detta, och det är jag väldigt glad för.
            </seg>
          </u>
          <note type="speaker" n="bf8e59b9">
            Anf. 92 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-9f5630149737a537-6" n="b3f778ed">
            <seg n="41874b33">
              Fru talman! Det var väldig tur för Hans Hoff att de borgerliga
              företrädarna just valde att ha en principiell diskussion om trängselavgifterna.
              Annars hade hans färdigskrivna anförande varit än mer rätt ut
              i luften, och det hade varit synd om alla de fina citat som han
              hade hittat hade varit alldeles förspillda.
            </seg>
            <seg n="24212ae9">
              Vi ställer oss frågan när det gäller de utökade bemyndigandena:
              Är det rimligt att man ger ett utökat bemyndigande på 580 miljoner
              kronor, alltså över en halv miljard, utifrån att ha inhämtat information
              från Regeringskansliet? Man säger att detta beror på kostnadsökningar
              och utgiftsförskjutningar. Vilka kostnadsökningar? Vilka förskjutningar?
              De informationer som vi har inhämtat från Regeringskansliet säger
              nämligen något helt annat.
            </seg>
            <seg n="d67e1903">
              Nu förväntar ni er att inte bara vi ska säga: Ursäkta, tack så
              mycket. Vi tar tillbaka vår reservation. Hela svenska folket ska
              bara ta för givet att ni har inhämtat information om att det här
              inte innebär några nya åtaganden utan bara ökade kostnader för
              de gamla åtagandena. Det är ännu mer pengar i sjön. Det är inga
              nya pengar i sjön utan bara mer gamla pengar i sjön. Jag tycker
              faktiskt inte att det håller riktigt.
            </seg>
            <seg n="82124ff5">
              Dessutom, Hans Hoff, kan du inte komma runt det faktum att ingen
              människa vet vad kostnaden för detta kommer att sluta på. Det
              kan ju komma nya kostnadsökningar på en halv miljard här på vårkanten.
              Sanningen är ju den att det hittills kostar nästan en kvarts miljard
              kronor per röst på regeringen Persson från Miljöpartiet i denna
              kammare. Det är vad trängselavgifterna kostar. Gå ut och möt stockholmarna
              och botkyrkaborna, oavsett om de är ungdomar eller pendeltågsresenärer,
              och försök förklara varför de och alla andra i det här landet
              ska betala nästan en kvarts miljard kronor per miljöpartiröst
              på Göran Persson!
            </seg>
          </u>
          <note type="speaker" n="7d097c4a">
            Anf. 93 HANS HOFF (s) replik:
          </note>
          <u who="hans_hoff_93f582" xml:id="i-8a0182ed9508135f-2" n="27633402">
            <seg n="fc91f5b7">
              Fru talman! Vi är fullständigt överens om att de som har levererat
              teknik eller på andra sätt har deltagit i uppbyggnaden av det
              här försöket med trängselskatten ska ha betalt för de leveranser
              som är gjorda. Det är vi helt överens om i finansutskottet.
            </seg>
            <seg n="2d88301b">
              I den motion som ligger till grund för den här reservationen
              säger man att det inte finns någon klarhet i vad detta består
              i. Den kompletterande uppgiften har vi fått. Det är i huvudsak
              förskjutningar, som Karin Pilsäter också vet. Den juridiska process
              som har varit har senarelagt försöket, vilket har gjort att kostnadsökningar
              till största delen går att härleda till detta.
            </seg>
            <seg n="bc20163c">
              Ska det sedan göras nya åtaganden för detta eller om Högskoleverket
              eller andra ska göra åtaganden, ska regeringen gå till riksdagen
              för att inhämta ett bemyndigande för att genomföra detta. Det
              är vi också helt och hållet överens om.
            </seg>
            <seg n="241cbf88">
              Jag refererade lite grann till den motion från förra året som
              Karin Pilsäter har skrivit under tillsammans med tio andra riksdagsledamöter.
              Jag vill inte raljera här, och jag tycker inte att det är någonting
              som jag vill slå er i huvudet med på något sätt, men jag konstaterar
              att det finns en bred majoritet för att använda ekonomiska incitament
              för att begränsa biltrafiken. Precis som ni skriver här i motionen
              är det också vad ni har jobbat med sedan 1960-talet faktiskt.
              Ni har varit väldigt tidigt ute med att driva frågorna om att
              använda ekonomiska incitament. Efter 35 års kamp kommer det här
              försöket i gång under nästa år. Efter den folkomröstningen får
              vi väl se om det är någonting som kommer att permanentas eller
              inte.
            </seg>
            <seg n="b2896ecb">
              Jag vill inte raljera eller slå det i huvudet på er, utan jag
              tycker att ni var väldigt framsynta redan på 1960-talet.
            </seg>
          </u>
          <note type="speaker" n="3ef0251e">
            Anf. 94 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-9f5630149737a537-7" n="b3f778ed">
            <seg n="9b7eba45">
              Fru talman! Man vet inte om man ska skratta eller gråta när man
              hör detta, men jag väljer att skratta, och det gör tydligen de
              flesta andra här också. Det är verkligen pinsamt komiskt att höra
              Hans Hoff stå här och prata. Ja, Folkpartiet har strävat efter
              ekonomiska styrmedel. Det är inte detta det handlar om. Varför
              skulle jag skämmas? Det är inte så att han kan slå mig i huvudet
              med min egen motion. Däremot kan jag visa att han möjligen nu
              representerar en hållning som snarare handlar om hål i huvudet.
            </seg>
            <seg n="8f978162">
              Hela den här diskussionen handlar om villkoren. Ska riksdagen,
              över huvudet på stockholmarna, bestämma och tvinga på dem ett
              försök med trängselavgifter eller ska stockholmarna bestämma det
              själva? Det är detta det handlar om. Det är det som är villkoret,
              och det är icke uppfyllt i det här läget.
            </seg>
            <seg n="f7820192">
              Dessutom är det tekniskt helt vansinnigt utformat. Det kommer
              att falla bara på det. Jag skulle mycket väl kunna tänka mig att
              ett försök som bestäms i Helsingforssregionen skulle vinna väljarnas
              bifall om det var vettigt utformat, men det här är ju dömt att
              misslyckas, och det är vi lika glada för. Det kommer att bevisa
              att saker och ting ska beslutas på sitt rätta ställe. Trängselavgifter
              i Storstockholmsområdet ska beslutas därför att stockholmarna
              själva behöver det för att få ordning på trafikmiljön och inte
              för att Göran Persson behöver Miljöpartiets röster här i kammaren.
              Precis det kommer det här försöket att visa.
            </seg>
            <seg n="2325b200">
              Jag är inte nöjd med informationen att ni har inhämtat från Regeringskansliet
              att ni behöver göra nya bemyndiganden därför att det har blivit
              senareläggningar. Det håller nämligen inte heller ihop. De senareläggningar
              som har skett handlar snarare om att man framöver kommer att behöva
              lägga upp ett anslagssparande som man just i det här fallet måste
              få lov att använda, till skillnad från annat anslagssparande för
              beställda grejer som dras in.
            </seg>
            <seg n="6ea2e44d">
              Vi brukar ju alltid stå här och diskutera att man ska betala
              sina räkningar. Ni tror att man kan spara pengar genom att inte
              betala räkningar på försvarsbeställningar och inte betala räkningar
              på jordbruksstöd. Det är självklart. Därför tvingas vi tillstyrka
              att räkningarna på de här idiotmaskinerna som ni har köpt ska
              betalas. Det är inte någonting som vi är överens om, utan det
              handlar om vanlig, hygglig ordning och reda där man betalar sina
              räkningar.
            </seg>
            <seg n="6ad9e8aa">
              Vi litar inte på de här informationerna, och förslaget är helt
              vansinnigt genomfört. Ni kommer inte att kunna gå ut till väljarna
              och få något stöd för detta.
            </seg>
          </u>
          <note type="speaker" n="683b6a96">
            Anf. 95 HANS HOFF (s) replik:
          </note>
          <u who="hans_hoff_93f582" xml:id="i-8a0182ed9508135f-3" n="27633402">
            <seg n="904b3949">
              Fru talman! Jag vill inte kommentera detta med idiotmaskiner
              i någon större omfattning. Jag har inte den fulla insikten i dessa
              delar.
            </seg>
            <seg n="ace9a21b">
              Jag kan däremot säga att det här betänkandet handlar om precis
              den reservation som Karin åberopar. Där säger man också att de
              som har utfört tjänster och de som har levererat utrustning ska
              ha betalt. Det är huvuddelen i detta, och det är vi helt överens
              om.
            </seg>
            <seg n="70605d92">
              Sedan har tidsförskjutningar gjort att kostnaderna har ökat.
              Det innebär att ska de få betalt, måste vi tillskjuta mer pengar.
              Det är inga nya avtal som har ingåtts. Därmed tycker jag också
              att vi kan vara ganska överens i det som gäller själva sakfrågan
              och den debatt som är här och nu.
            </seg>
            <seg n="65224c82">
              Sedan kan du titta i protokollet och se att jag också nämnde
              i samband med Folkpartiets mycket tidiga och framåtsyftande motion
              att man där stipulerar ett antal villkor som inte är uppfyllda
              i och med det trängselskatteförsök som vi gör nu. Det den stora
              frågan handlar om är om det ska vara en skatt eller om det ska
              vara en avgift. En stor del i det handlar om att man inte kan
              använda skatter på ett sådant sätt genom den grundlag och annat
              som finns i dag.
            </seg>
            <seg n="c3b31ae3">
              Men själva principen jag vill återigen säga det finns det en
              mycket bred majoritet för i Sveriges riksdag. Jag är glad för
              att Folkpartiet också finns med där och vill använda ekonomiska
              incitament för att styra och minska biltrafiken i städerna. Vi
              är i alla fall överens om den principen. Jag är glad för att det
              finns en bred uppslutning kring den.
            </seg>
          </u>
          <note type="speaker" n="c225c180">
            Anf. 96 YVONNE RUWAIDA (mp):
          </note>
          <u who="yvonne_ruwaida_484d56" xml:id="i-2bf9eb2f743397d7-1" n="d345827c">
            <seg n="0420f4a9">
              Fru talman! Det är ganska uppenbart att den borgerliga högeralliansen
              vill göra trängselskattefrågan till den största valfrågan. Det
              är sällan man hör så onyanserade argument som man hör i den här
              diskussionen från de borgerliga. Ni brukar faktiskt vara lite
              mer skärpta, och ni brukar kunna räkna lite bättre. Jag skulle
              vilja skicka Mikael, Mats och Karin på en mattekurs.
            </seg>
            <seg n="99643eaf">
              Ni hävdar att det ska kosta 3,8 miljarder. Ni vet själva att
              det här försöket inte kostar 3,8 miljarder. Över hälften av pengarna
              går faktiskt till att förstärka kollektivtrafiken i Helsingfors,
              och inte bara under sju månader. Karin, du åker säkert kollektivtrafik,
              och du vet att det behövs förstärkningar. Här sker viktiga och
              nödvändiga förstärkningar. Är ni emot detta? Är ni emot att man
              satsar mer på kollektivtrafiken?
            </seg>
            <seg n="81b99ed7">
              Mats kom i slutskedet på att det här försöket också ger intäkter
              på över en halv miljard. Vi hade gärna velat att försöket skulle
              ha varit längre.
            </seg>
            <seg n="10295026">
              Sedan finns andra och mycket viktigare vinster. En av de vinsterna
              handlar om det som Karin Pilsäter själv tog upp, nämligen trängseln
              på våra vägar. Trängseln på våra vägar kommer att minska med trängselskatteförsöket.
              Hur mycket får vi se, men jag är väldigt övertygad om att de som
              använder bilar, lastbilar och bussar i Helsingfors kommer att
              vara mycket nöjda med försöket. Men det får avgöras efter försöket.
              Då kommer också företagen att tjäna pengar. De kommer att tjäna
              pengar på minskad trängsel. Miljön kommer också att vara en vinnare.
              Hälsan kommer att vara en vinnare. Våra barn kommer att tjäna
              på att ha en renare luft, vilket gör att de får mindre astma.
            </seg>
            <seg n="dfc5df84">
              De här kostnaderna, de som inte syns just nu utan är kostnader
              för framtiden, kan man ju glömma bort om man ingår i den borgerliga
              högeralliansen. Det är dessutom en allians som ska stödja sig
              på Moderaterna som avsevärt tänker förstöra miljön i Sverige och
              världen.
            </seg>
            <seg n="151c31af">
              När det gäller det här försöket är det många som pratar om demokrati.
              Jag har aldrig hört talas om att borgarna, när de vill satsa 4050
              miljarder på nya vägar, motorvägar och asfalt, säger: Låt oss
              ha en folkomröstning om att vi satsar så här mycket pengar på
              vägar!
            </seg>
            <seg n="81419216">
              Det hör man aldrig, utan vi ska ha val. Och i de här valen ska
              folk rösta. Och sedan ska vi, som är så kloka, vi förtroendevalda
              här, genom majoritet ta olika beslut. Så säger man i fråga efter
              fråga. När det gäller trängselskatten ska man naturligtvis ha
              en folkomröstning. Och vet ni vad: Det tycker vi också! Men vi
              vill ha försöket först. Det kan man tycka är en bakvänd ordning,
              men vi låter faktiskt folk avgöra hur det kommer att se ut i framtiden,
              och det är väldigt viktigt. Och om folket, stockholmarna, skulle
              säga nej, vilket jag inte tror, då kan man faktiskt sälja den
              vackra teknik som sätts upp på våra gator. Den går att sälja till
              andra länder. Vi kan få in pengar där.
            </seg>
            <seg n="02089c9d">
              Först har vi alltså pengarna till kollektivtrafiken, sedan har
              vi intäkterna och sedan har vi det faktum att vi kan sälja tekniken.
              Det svenska bolag som jobbar med att sätta upp de här automaterna
              kan få nya order i andra länder därför att de har utvecklat en
              teknik. Det är framtida miljöteknik. Men allt sådant här vill
              man nog inte se från högeralliansen.
            </seg>
          </u>
          <note type="speaker" n="d4fd5167">
            Anf. 97 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-9f5630149737a537-8" n="b3f778ed">
            <seg n="b16d78af">
              Fru talman! Det här bör inte vara en diskussion om vare sig kollektivtrafik,
              kommunalpolitik eller landstingspolitik i Helsingfors, för det
              sköter vi så bra där. Problemet är att ni har fört in en lokal
              och regional fråga i Sveriges riksdag och över huvudet på stockholmarna
              fattar beslut som stockholmarna borde få fatta själva.
            </seg>
            <seg n="3315b315">
              Jag tycker att man i Stadshuset, i Kommunförbundet Helsingforss
              län, Landstingshuset och så vidare borde få överlägga med varandra
              om i vilka former ett sådant här beslut, om det ska fattas över
              huvud taget, ska ske om det ska vara en folkomröstning före eller
              efter, om det ska vara någonting som partierna går till val på,
              om det ska vara landstinget som fattar beslutet eller vilka former
              det ska ha. Men det rimliga är ju att ett sådant här beslut fattas
              av dem det berör och inte av helt andra människor på helt andra
              grunder. Dessutom belastar kostnaden för det hela alla skattebetalare
              i hela Sverige, men det genomförs så taffligt att man inte ens
              kan få in en rimlig liten andel.
            </seg>
            <seg n="e41503e3">
              När det gäller frågan om skatt eller avgift fick Hans Hoff det
              tidigare att låta som någon sorts semantik, men det är ju det
              som avgör just det här att det måste vara ett riksdagsbeslut.
              Om stockholmarna själva hade velat fatta det här beslutet hade
              det inte funnits några som helst hinder i vägen för att vi hade
              kunnat ge ett sådant bemyndigande genom att stifta någon sådan
              lag här i riksdagen. Vi har också lagt fram ett sådant förslag.
            </seg>
            <seg n="539a7754">
              Jag tycker att det är en ganska orimlig hållning från Yvonne
              Ruwaida att säga att jag, Karin Pilsäter, som stockholmare som
              åker pendeltåg väl borde vara glad för det här. Nej, det är jag
              inte. Jag måste nämligen varje dag, varje morgon och varje kväll
              när jag hämtar mina barn på skolan, förklara för grannbarnen och
              deras föräldrar hur det kommer sig att vi här i riksdagen fattat
              beslut om att de ska bli övervakade och att vem som helst kan
              gå in på någon hemsida och kolla när de har rest in till stan
              och så vidare. De har ingen som helst förståelse för fördelen
              med någon extra tur på ett pendeltåg, som ändå alltid får stå
              i kö tack vare att det här i riksdagen är så att just getingmidjan,
              järnvägens kroppspulsåder, den ska stockholmarna delvis betala
              själva medan vartenda litet stickspår ute i landet betalas av
              alla skattebetalare.
            </seg>
          </u>
          <note type="speaker" n="6838e199">
            Anf. 98 YVONNE RUWAIDA (mp) replik:
          </note>
          <u who="yvonne_ruwaida_484d56" xml:id="i-2bf9eb2f743397d7-2" n="d345827c">
            <seg n="49293f1f">
              Fru talman! Ja, då var inte Karin Pilsäter så demokratisk som
              det lät. När hon pratar om stockholmare pratar hon inte om medborgarna
              i Helsingfors, utan hon pratar om de förtroendevalda i Helsingfors.
              Alltså: De förtroendevalda i riksdagen ska inte ta beslut, därför
              att det ska de förtroendevalda i Helsingforss län och kommun göra.
            </seg>
            <seg n="9a8dfa9d">
              Men jag kan avslöja för Karin Pilsäter att det hade funnits en
              uppgörelse på det kommunala planet om ett trängselskatteförsök
              oavsett den uppgörelse som vi gjorde på riksnivå. Jag kan också
              berätta att det nu är en trängselskatt men att vi själva hade
              föredragit trängselavgifter och att man hade gjort en grundlagsändring
              så att kommunerna kan ta ut den här typen av avgifter. Det är
              vi positiva till, men det fick vi inte igenom.
            </seg>
            <seg n="00f234ec">
              Tidigare lät det som om Socialdemokraterna och regeringen har
              köpt Miljöpartiet. Jag tycker att ni ska sluta med den typen av
              retorik, därför att ni vet att om era fyra partier skulle hamna
              i den situationen vilket jag inte tror att ni skulle sitta i en
              regering så skulle ni vara tvungna att kompromissa. Så är det.
              Och så gör även s, v och mp. Ni vet mycket väl att det finns frågor
              som vi hade velat få igenom eller hade velat skulle bli annorlunda
              som vi inte har fått igenom. Likadant är det för sossarna. Vissa
              frågor kanske man till och med ändrar uppfattning om, men andra
              frågor kanske man alltid tycker att det är fel att vi inte har
              fått igenom, och man fortsätter att driva dem. Det varierar från
              fråga till fråga.
            </seg>
            <seg n="b13063c5">
              När det gäller frågan om stockholmarna sade Karin Pilsäter tidigare:
              Det finns ingen stockholmare som tycker om det här förslaget.
              Jag kan säga att jag har mitt barn på dagis i Helsingfors. Jag
              åker kollektivtrafik i Helsingfors jag åker tunnelbana och jag
              träffar en del människor som är negativa, men jag möter också
              en hel del människor som är positiva, som tycker att det här kan
              vara en vettig investering för miljön, för minskad trängsel och
              faktiskt också för framtida barn och barnbarn och för att de ska
              få en bättre värld att leva i, och som tror att det här kan vara
              ett sätt. Men nu kommer det här först att avgöras i en folkomröstning,
              så låt oss inte döma i förväg om vad stockholmarna kommer att
              säga.
            </seg>
          </u>
          <note type="speaker" n="181d465d">
            Anf. 99 KARIN PILSÄTER (fp) replik:
          </note>
          <u who="karin_pilsater_815ff1" xml:id="i-9f5630149737a537-9" n="b3f778ed">
            <seg n="63e196a0">
              Fru talman! Jag har ingen aning om var Yvonne Ruwaida har sitt
              barn på dagis, men jag kan säga att jag hittills inte träffat
              någon enda människa som är beroende av pendeltåg och infartsparkeringar
              som tror ett enda ögonblick på att någon enstaka tur per dag ska
              kunna lösa de kraftiga trängselproblem som finns i dag inom kollektivtrafiken
              men det är en annan sak.
            </seg>
            <seg n="2e8d667b">
              Yvonne Ruwaida tycks vara alldeles omedveten om att det alltid
              är de folkvalda som fattar beslut om det ska genomföras en folkomröstning,
              förutom när det gäller vissa typer av grundlagsfrågor som också
              finns grundlagsreglerade, och att det också alltid är de folkvalda
              som bestämmer vad det ska stå på valsedeln och så att säga i vilka
              kretsar som folkomröstningen ska genomföras. Så är det ju. Skulle
              det inte vara lika demokratiskt som att ni fattar beslut här i
              en uppgörelse mellan regeringen och samarbetspartier om att det
              ska genomföras en folkomröstning i Helsingforss kommun? Det däremot
              tycker jag har sina klara demokratiska missar, det vill säga att
              ni fattar beslut på riksnivå om de andra kommunerna som i hög
              grad, kanske ännu högre grad än de människor som bor i innerstan,
              faktiskt är berörda av det här. Där tycker jag att ni har klara
              missar i den demokratiska hållningen när det gäller att man inte
              ska få bestämma på lokal och regional nivå hur det här ska gå
              till.
            </seg>
          </u>
          <note type="speaker" n="2746f483">
            Anf. 100 YVONNE RUWAIDA (mp) replik:
          </note>
          <u who="yvonne_ruwaida_484d56" xml:id="i-2bf9eb2f743397d7-3" n="d345827c">
            <seg n="635d2cb4">
              Fru talman! Frågan om folkomröstningen har vad jag vet avgjorts
              i kommunen och inte på riksdagsnivån, det vill säga hur folkomröstningen
              ska se ut och var den ska ske. Det är inte någonting som har avgjorts
              här i riksdagen. Det finns inte med i det här budgetförslaget
              heller.
            </seg>
            <seg n="e83dc924">
              När det gäller stockholmarna, då: Jag bor ganska långt från innerstan,
              och jag åker tunnelbana. Av dem som finns på mitt dagis och mina
              grannar åker vissa kollektivt rätt många faktiskt, för det är
              en fattigare stadsdel än den som Karin bor i förmodligen är men
              en hel del åker också bil. En fördel med trängselskatteförsöket
              är att de ute i förorterna faktiskt får parkera gratis på nätterna,
              vilket många av dem som bor ute i förorterna tycker är positivt.
              Det är en del av hela trängselskatteförsöket. Det finns alltså
              många olika delar av trängselskatteförsöket.
            </seg>
            <seg n="f857cc56">
              Karin Pilsäter pratar om någon enstaka tur. Vi satsar faktiskt
              närmare 2 miljarder kronor på kollektivtrafiken. Det är väldigt
              mycket pengar. Det handlar inte om någon enstaka tur.
            </seg>
            <seg n="c7fafea2">
              Det finns problem med kollektivtrafiken i Helsingforss län, och
              det är egentligen inte en fråga som handlar om trängselskatteförsöket.
              Det handlar om vagnproblem som man håller på att försöka lösa.
              Men det är en annan diskussion.
            </seg>
            <seg n="139b1f4b">
              Jag kan säga att när jag åker tunnelbana känner jag inte igen
              bilden av att det alltid är problem. Ibland är det förseningar,
              och ibland är det lite trångt, men jag tycker att kollektivtrafiken
              i Helsingfors är en av världens bästa. Jag tycker att den fungerar
              relativt bra. Den kan förbättras, men om man jämför med många
              andra länder ser man att kollektivtrafiken där inte är ett alternativ
              för människor. Människor åker inte kollektivtrafik om de inte
              är väldigt fattiga så att de inte har råd med någonting annat.
              I Sverige väljer även människor som har råd med bil kollektivtrafik,
              därför att den faktiskt är bra.
            </seg>
          </u>
          <note type="speaker" n="9a6902c8">
            Anf. 101 CARL-ERIK SKÅRMAN (m):
          </note>
          <u who="carl-erik_skarman_1ce1ac" xml:id="i-4014025596e237e4-0" n="270f7500" next="i-2b5b4ce6b6c60e86-0">
            <seg n="86f15fde">
              Fru talman! Det har talats om vilka partier som är för avgifter.
              Jag förstår inte varför inte också Moderaterna räknats upp i det
              sammanhanget, för om man tittar på Dennisöverenskommelsen visar
              det sig att Moderaterna var med på att man under vissa omständigheter
              skulle kunna betala avgifter, nämligen för att, såsom Dennisöverenskommelsen
              sade, förbättra framkomligheten, lätta trycket på miljön och åstadkomma
              tillväxt i Storstockholmsområdet.
            </seg>
            <seg n="b62512c2">
              Dennisöverenskommelsen punkterades emellertid, för att inte säga
              saboterades, av Socialdemokraterna. Det blev ingen bättre miljö.
              Det blev ingen bättre framkomlighet. Det blev ingen tillväxt i
              Helsingforssområdet såsom det var tänkt. Sedan blev man beroende
              av stöttopartierna, skattetillväxtpartierna kanske man ska säga,
              och deras sätt att lösa Helsingforss trafikproblem är ju att stoppa
              trafiken.
            </seg>
            <seg n="ff3dee6e">
              Det har de lyckats med, men det var svårt, för Annika Billström,
              finansborgarrådet i Helsingfors, vet vad det innebär för Helsingfors
              att lösa trafikproblemen genom att stoppa trafiken. Hon har vid
              flera tillfällen, senast i fredagens Metro, uttalat att det kändes
              svårt att få den socialdemokratiska partiledningen över sig som
              hotade med att hon, om hon inte gick med på avgifterna, skulle
              störta en socialdemokratisk regering. För henne var det självklart
              svårt.
            </seg>
            <seg n="5e94ae4b">
              Det klart tydligaste vallöftet i förra valrörelsen var att det
              inte skulle bli några biltullar eller avgifter under den kommande
              mandatperioden. Det sade Annika Billström, och det upprepades
              i tv tusentals gånger. Detta stoppades emellertid av den socialdemokratiska
              partiledningen eftersom de var beroende av stöttopartierna.
            </seg>
            <seg n="068e2e98">
              Nu lägger man ut 3 300 miljoner kronor för att få en inkomst
              på 500 miljoner kronor. Hela Sverige får vara med och betala för
              att man under sju månader vill störa trafiken i Helsingfors.
            </seg>
          </u>
          <note n="2f202297">
            Överläggningen var härmed avslutad.
          </note>
          <note n="a822fdba">
            7 § Prospekt
          </note>
          <note n="d4963bba">
            Föredrogs
          </note>
          <note n="a7d42525">
            Andre vice talmannen konstaterade att ingen talare var anmäld.
          </note>
          <note n="11ae2c99">
            8 § Ändring i dubbelbeskattningsavtalet mellan Sverige och Amerikas
            förenta stater
          </note>
          <note n="d4963bba">
            Föredrogs
          </note>
          <note n="a7d42525">
            Andre vice talmannen konstaterade att ingen talare var anmäld.
          </note>
          <note n="3b8c8453">
            9 § Avräkning av utländsk skatt
          </note>
          <note n="d4963bba">
            Föredrogs
          </note>
          <note n="a7d42525">
            Andre vice talmannen konstaterade att ingen talare var anmäld.
          </note>
          <note n="ac8d5fed">
            10 § Beslut om ärenden som slutdebatterats den 18 november
          </note>
          <note n="97c6d40e">
            Punkt 5
          </note>
          <note n="f77a21dd">
            Punkt 8
          </note>
          <note n="32250f09">
            Punkt 9
          </note>
          <note n="064e6264">
            Punkt 10
          </note>
          <note n="51d97c9f">
            Punkt 15
          </note>
          <note n="8e441f7c">
            Punkt 16
          </note>
          <note n="31100945">
            Punkt 19
          </note>
          <note n="871fd1ee">
            Övriga punkter
          </note>
          <note n="2df0c43d">
            11 § Beslut om ärenden som slutdebatterats vid dagens sammanträde
          </note>
          <note n="5267d5ae">
            Punkt 1
          </note>
          <note n="9e9f4f89">
            Punkt 3
          </note>
          <note n="871fd1ee">
            Övriga punkter
          </note>
          <note n="5267d5ae">
            Punkt 1
          </note>
          <note n="ba384803">
            Punkterna 212
          </note>
          <note n="eb4ae919">
            12 § Bordläggning
          </note>
          <note n="de80b63f">
            Anmäldes och bordlades
          </note>
          <note n="a359583f">
            13 § Anmälan om interpellationer
          </note>
          <note n="59361018">
            Anmäldes att följande interpellationer framställts
          </note>
          <note n="a4d3df7e">
            den 23 november
          </note>
          <note n="b7d6bd45">
            Stefan Attefall
          </note>
          <note n="6777c3a0">
            Else-Marie Lindgren
          </note>
          <note n="e7b72d72">
            Interpellationerna redovisas i bilaga som fogats till riksdagens
            snabbprotokoll tisdagen den 29 november.
          </note>
          <note n="2aa39cbe">
            14 § Anmälan om frågor för skriftliga svar
          </note>
          <note n="6bb18ac5">
            Anmäldes att följande frågor för skriftliga svar framställts
          </note>
          <note n="a4d3df7e">
            den 23 november
          </note>
          <note n="a5a79779">
            Solveig Hellquist
          </note>
          <note n="00bc4f8b">
            Ulrik Lindgren
          </note>
          <note n="064c6cd9">
            Peter Althin
          </note>
          <note n="5816d0be">
            Gustav Fridolin
          </note>
          <note n="554ea660">
            Karin Svensson Smith
          </note>
          <note n="5816d0be">
            Gustav Fridolin
          </note>
          <note n="97160a5b">
            Yvonne Ångström
          </note>
          <note n="3ec1a379">
            Rosita Runegrund
          </note>
          <note n="a5a79779">
            Solveig Hellquist
          </note>
          <note n="f421ca89">
            Frågorna redovisas i bilaga som fogats till riksdagens snabbprotokoll
            tisdagen den 29 november.
          </note>
          <note n="d4bbc566">
            15 § Anmälan om skriftliga svar på frågor
          </note>
          <note n="b6213bde">
            Anmäldes att skriftliga svar på följande frågor inkommit
          </note>
          <note n="a4d3df7e">
            den 23 november
          </note>
          <note n="8cd65e03">
            Lennart Fremling
          </note>
          <note n="7c6067a8">
            Ingemar Vänerlöv
          </note>
          <note n="1b904990">
            Liselott Hagberg
          </note>
          <note n="b84c4c6b">
            Eva Flyborg
          </note>
          <note n="b84c4c6b">
            Eva Flyborg
          </note>
          <note n="ae337285">
            Kenneth Lantz
          </note>
          <note n="a51ab395">
            Joe Frans
          </note>
          <note n="275afee6">
            Rolf Gunnarsson
          </note>
          <note n="b3e32b04">
            Lars Gustafsson
          </note>
          <note n="275afee6">
            Rolf Gunnarsson
          </note>
          <note n="b3e32b04">
            Lars Gustafsson
          </note>
          <note n="e2f7c110">
            Sten Tolgfors
          </note>
          <note n="30f95bc3">
            Rigmor Stenmark
          </note>
          <note n="66aaac36">
            Erling Wälivaara
          </note>
          <note n="275afee6">
            Rolf Gunnarsson
          </note>
          <note n="098734b4">
            Birgitta Ohlsson
          </note>
          <note n="75f3340c">
            Gunilla Carlsson
          </note>
          <note n="75f3340c">
            Gunilla Carlsson
          </note>
          <note n="75f3340c">
            Gunilla Carlsson
          </note>
          <note n="75f3340c">
            Gunilla Carlsson
          </note>
          <note n="75f3340c">
            Gunilla Carlsson
          </note>
          <note n="632bc196">
            Ragnwi Marcelind
          </note>
          <note n="246b4555">
            Christer Nylander
          </note>
          <note n="00bc4f8b">
            Ulrik Lindgren
          </note>
          <note n="bf57ca19">
            Michael Hagberg
          </note>
          <note n="8e96068c">
            Conny Öhman
          </note>
          <note n="c1091448">
            Carina Hägg
          </note>
          <note n="14541fcf">
            Birgitta Sellén
          </note>
          <note n="14541fcf">
            Birgitta Sellén
          </note>
          <note n="3ce16640">
            Inger Davidson
          </note>
          <note n="ef462516">
            Kaj Nordquist
          </note>
          <note n="6fcebaaf">
            Marietta de Pourbaix-Lundin
          </note>
          <note n="8e5f2b48">
            Anita Sidén
          </note>
          <note n="8fe1d2d1">
            Kurt Kvarnström
          </note>
          <note n="80f608c2">
            Nils Fredrik Aurelius
          </note>
          <note n="6777c3a0">
            Else-Marie Lindgren
          </note>
          <note n="a4bac8e0">
            Peter Danielsson
          </note>
          <note n="e2f7c110">
            Sten Tolgfors
          </note>
          <note n="7e2c88b5">
            Allan Widman
          </note>
          <note n="a274819f">
            Jan Emanuel Johansson
          </note>
          <note n="dba63dce">
            Carina Adolfsson Elgestam
          </note>
          <u who="carl-erik_skarman_1ce1ac" xml:id="i-2b5b4ce6b6c60e86-0" n="270f7500" prev="i-4014025596e237e4-0">
            <seg n="2ba52894">
              Torsten Lindström
            </seg>
            <seg n="994e052a">
              Luciano Astudillo
            </seg>
          </u>
          <note n="bf3132fd">
            Gudrun Schyman
          </note>
          <note n="b947629c">
            Ulla Löfgren
          </note>
          <note n="d9ed9eff">
            Tobias Billström
          </note>
          <note n="bf57ca19">
            Michael Hagberg
          </note>
          <note n="0123db34">
            Karin Pilsäter
          </note>
          <note n="0123db34">
            Karin Pilsäter
          </note>
          <note n="64d8928b">
            Gunnar Andrén
          </note>
          <note n="64d8928b">
            Gunnar Andrén
          </note>
          <note n="3be26438">
            Ulla Hoffmann
          </note>
          <note n="91440b60">
            Bertil Kjellberg
          </note>
          <note n="c1091448">
            Carina Hägg
          </note>
          <note n="4fa5c110">
            Ewa Björling
          </note>
          <note n="b95e7faa">
            Lars Ångström
          </note>
          <note n="b95e7faa">
            Lars Ångström
          </note>
          <note n="b6ce22e2">
            Svaren redovisas i bilaga som fogats till riksdagens snabbprotokoll
            tisdagen den 29 november.
          </note>
          <note n="b34e561b">
            16 § Kammaren åtskildes kl. 15.25.
          </note>
          <note n="2f97ce77">
            Förhandlingarna leddes
          </note>
          <note n="81519abc">
            /Monica Gustafson
          </note>
        </div>
      </body>
    </text>
  </TEI>
</teiCorpus>
